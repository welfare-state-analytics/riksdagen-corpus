<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199394</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199394</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199394--122</head>
          <docDate when="1994-06-10">1994-06-10</docDate>
        </div>
      </front>
      <body>
        <div>
          <note>
            1 § Ny riksdagsledamot m.m
          </note>
          <note>
            Upplästes och lades till handlingarna följande från valprövningsnämnden
            inkomna
          </note>
          <note>
            Berättelse om granskning av bevis för riksdagsledamot och ersättare
            för riksdagsledamöter
          </note>
          <note>
            Till valprövningsnämnden har från
          </note>
          <note>
            Riksskatteverket inkommit bevis om att Vivianne
          </note>
          <note>
            Franzén (nyd), Enebyberg, utsetts till ny ledamot av riksdagen
            fr.o.m. den 11 juni 1994 sedan Ian
          </note>
          <note>
            Wachtmeister (nyd) avsagt sig sitt uppdrag som riksdagsledamot.
            Till ersättare för riksdagsledamöter har utsetts Lennart Lindgård,
          </note>
          <note>
            Stockholm, och Björn Berglund, Malmö, (båda nyd).
          </note>
          <note>
            Valprövningsnämnden har denna dag granskat bevisen och därvid
            funnit att de blivit utfärdade i enlighet med 15 kap. 1 § vallagen.
          </note>
          <note>
            Staffan Magnusson
          </note>
          <note>
            Sven-Georg Grahn
          </note>
          <note>
            2 § Beslut rörande utskottsbetänkanden som slutdebatterats den
            9 juni
          </note>
          <note>
            AU18 Den fortsatta reformeringen av arbetslöshetsförsäkringen
          </note>
          <note>
            Återförvisningsyrkande (s)
          </note>
          <note>
            Kammaren biföll yrkandet om återförvisning av ärendet till utskottet
            för ytterligare beredning med acklamation.
          </note>
          <note>
            AU19 Uppskov med behandlingen av vissa ärenden
          </note>
          <note>
            Kammaren biföll utskottets hemställan.
          </note>
          <note>
            3 § Förnyad behandling av vissa tandvårdsfrågor
          </note>
          <note>
            Föredrogs
          </note>
          <note>
            socialförsäkringsutskottets betänkande
          </note>
          <note>
            1993/94:SfU28 Förnyad behandling av vissa tandvårdsfrågor (prop.
            1993/94:221).
          </note>
          <note>
            Kammaren biföll utskottets hemställan att ärendet skulle avgöras
            efter endast en bordläggning.
          </note>
          <note type="speaker">
            Anf. 1 SIGGE GODIN (fp):
          </note>
          <note>
            Fru talman! I samband med att utskottet fick möjlighet att pröva
            detta ärende på nytt har mycket goda förutsättningar funnits att
            komma fram till ett enat beslut om att avskaffa den snedvridna
            konkurrensen mellan offentliganställd och privat tandvårdspersonal.
            Likaså fanns mycket goda förutsättningar att släppa etableringsmonopolet,
            dvs. att skapa ett fritt premietandvårdssystem jämsides med åtgärdstaxan
            och en fri taxa.
          </note>
          <note>
            Fru talman! Jag kan mycket väl förstå att det kan vara svårt
            att överblicka privattandvårdens alla vinklingar. Men det finns
            faktiskt tid fram till den 1
          </note>
          <note>
            januari 1995 att utvärdera den försöksverksamhet som pågår i
            landet, bl.a. i Göteborg. Jag skulle gärna se att man gör en genomlysning
            av försöksverksamheten och utvärderar det arbete som har genomförts
            under några år innan nästa proposition läggs fram i höst.
          </note>
          <note>
            I reservationen från regeringspartiernas sida krävs att ett nytt
            lagförslag om premietandvården tas fram till i höst. Det skall
            reglera förhållandet mellan patienter och vårdgivare och ta hänsyn
            till all den kritik som bl.a. Lagrådet har gett uttryck för. Vi
            kräver att monopolet på barn- och ungdomstandvård avvecklas och
            att de specialisttandläkare som är verksamma i dag får tillämpa
            specialisttaxa redan från reformens införande.
          </note>
          <note>
            Fru talman! Utskottet hade chansen att riva alla de konkurrenshinder
            som finns inom tandvården och som så många har kritiserat och
            som i ett EU-
          </note>
          <note>
            perspektiv inte kan vara kvar. Utskottets majoritet vill inte
            i detta pressade läge ta den chansen.
          </note>
          <note>
            Fru talman! Alla som under årens lopp i denna kammare har krävt
            att monopolet inom tandvården skall avvecklas kan nu medverka
            till detta.
          </note>
          <note>
            Samtidigt får den enskilde tandläkaren frihet att själv välja
            om han eller hon vill arbeta utifrån åtgärdstaxa, premietandvård
            eller med båda formerna.
          </note>
          <note>
            Fru talman! Jag yrkar bifall till reservationen i betänkandet.
          </note>
          <note type="speaker">
            Anf. 2 MARGARETA ISRAELSSON (s):
          </note>
          <note>
            Fru talman! Det började som en vision om ett förändrat tandvårdssystem.
            Det skulle kombineras med kraven på ekonomiska förändringar i
            tandvårdsförsäkringen. Det slutade i den hopplösa förtvivlan att
            eventuellt få en proposition avslagen.
          </note>
          <note>
            Jag beklagar att vi omigen tar kammarens tid i anspråk för detta
            ärende, som med så många märkliga turer har handlagts på ett ytterst
            märkligt sätt.
          </note>
          <note>
            Från socialdemokratiskt håll finner vi ingen anledning att ändra
            vår ståndpunkt. Vi tycker att regeringen har handlagt ärendet
            på ett klandervärt sätt. Vi tycker att man inte har lyssnat på
            den kritik som utskottet och Lagrådet har framfört. Vi yrkar därför
            bifall till det liggande förslaget i SfU28.
          </note>
          <note type="speaker">
            Anf. 3 SIGGE GODIN (fp) replik:
          </note>
          <note>
            Fru talman! Låt mig kort säga att det inte bara är fråga om en
            vision om ett nytt system. Landets ekonomi, Margareta Israelsson,
            är sådan att vi måste spara ganska många miljoner i tandvårdsförsäkringen.
            Därför är det nödvändigt att med mycket stort allvar ta på sig
            arbetet att försöka skapa ett system som ger besparingarna, så
            att vi kan komma vidare i den så nödvändiga saneringen av statens
            ekonomi.
          </note>
          <note type="speaker">
            Anf. 4 MARGARETA ISRAELSSON (s):
          </note>
          <note>
            Fru talman! Jag beklagar att det verkar som att onsdagens debatt
            skulle komma att upprepas. Men låt mig göra klart, att med majoritetens
            förslag till skrivning ingår fortfarande den besparing på 600
          </note>
          <note>
            miljoner kronor som vi har varit överens om.
          </note>
          <note>
            Vad gäller budgetunderskottet anser jag fortfarande, vilket jag
            utvecklade i debatten i onsdags, att ansvaret för landets ekonomi
            ligger på dess regering och dess finansminister.
          </note>
          <note type="speaker">
            Anf. 5 ARNE JANSSON (nyd):
          </note>
          <note>
            Fru talman! Hela denna handläggning är egentligen ganska märklig.
            Oavsett vilket beslut som kan komma att fattas, kan riksdag och
            utskott inte friskriva sig från den oerhört skarpa och avrättande
            kritik som riktats mot förslagen av
          </note>
          <note>
            Konkurrensverket, Finansinspektionen, Lagrådet,
          </note>
          <note>
            Datainspektionen samt vårdgivare och vårdtagare.
          </note>
          <note>
            När riktlinjerna drogs upp för två månader sedan krävde Ny demokrati
            i en motion: ingen premietandvård, fri etablering av tandläkare,
            minskade tandvårdskostnader för s.k.
          </note>
          <note>
            fattigpensionärer, som dessutom främst drabbas av det nya systemet.
          </note>
          <note>
            Ny demokrati krävde vidare att folktandvårdens kostnader för
            vuxentandvården skall finansieras enbart med tandvårdsförsäkring
            och patientavgifter och att landstingens roll med myndighetsuppgifter
            tillsammans med rörelseverksamhet måste särskiljas. Vi krävde
            fri etableringsrätt för specialistvård och fri konkurrens inom
            den av Landstinget nu monopoliserade verksamheten inom barn- och
            ungdomstandvård.
          </note>
          <note>
            För två månader sedan avslogs Ny demokratis samtliga förslag.
            De borgerliga partierna och
          </note>
          <note>
            Socialdemokraterna var hundraprocentigt eniga.
          </note>
          <note>
            Ny demokratis förslag var det värsta förslag som de någon hade
            hört talas om. Tänka sig! Så kan man ju inte göra!
          </note>
          <note>
            Även Datainspektionen har tittat närmare på förslaget. Systemet
            innebär ett inrättande av ett vårdersättningsregister, inkluderande
            fem till sex miljoner svenskar. Datainspektionen avslog en försöksverksamhet
            som man ville starta i
          </note>
          <note>
            Östergötland på grund av dess integritetskänslighet.
          </note>
          <note>
            Att nu försöka genomdriva propositionen genom att satsa på en
            liten pusselbit ger inte något större förtroende. Det Sigge Godin
            refererade till var en utvärdering av pågående försöksverksamhet.
            Jag vill då påpeka att denna försöksverksamhet har
          </note>
          <note>
            Socialdemokraterna dragit i gång. Den är inte baserad på förslaget.
            Ett konkret förslag finns nämligen inte; det har sågats. Därför
            kan förslaget inte spegla verkligheten på ett rättvist sätt.
          </note>
          <note>
            Det normala är att man först lägger fram ett ordentligt förslag.
            Därefter sätter man i gång en provverksamhet som är baserad på
            förslaget, inte tvärtom.
          </note>
          <note>
            Med det, fru talman, yrkar jag bifall till utskottets hemställan.
          </note>
          <note type="speaker">
            Anf. 6 SIGGE GODIN (fp):
          </note>
          <note>
            Fru talman! Låt mig säga till Arne Jansson att vi i regeringspartierna
            begär i vår reservation ett nytt lagförslag, där hänsyn skall
            tas till kritiken från
          </note>
          <note>
            Konkurrensverket, Finansinspektionen, Lagrådet,
          </note>
          <note>
            Datainspektionen. Hänsyn skall också tas i lagförslaget till
            patienternas förhållande gentemot tandläkarna och övrig tandvårdspersonal.
            Det finns medtaget i reservationen, Arne Jansson.
          </note>
          <note>
            För att inte förlänga debatten vill jag bara avslutningsvis säga
            att Arne Jansson säger nej till etableringsfriheten, konkurrensneutraliteten
            och den fria taxan för tandläkarna. Han säger också nej till att
            specialisttandläkarna skall få utnyttja specialisttaxan.
          </note>
          <note type="speaker">
            Anf. 7 ARNE JANSSON (nyd):
          </note>
          <note>
            Fru talman! Det jag säger nej till är en fruktansvärt dålig proposition.
            Det jag vidare säger nej till är att vi inte kan anta en så starkt
            kritiserad proposition.
          </note>
          <note>
            Man kan inte heller friskriva sig från den mördande kritik som
            man fått enbart genom att plocka fram en eller två pusselbitar.
          </note>
          <note>
            Börja om från början. Ta till er den avgivna kritiken och börja
            om med ett nytt, vettigt förslag, ett förslag som är baserat på
            kritiken.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            SfU28 Förnyad behandling av vissa tandvårdsfrågor
          </note>
          <note>
            1. utskottet
          </note>
          <note>
            2. res. (m, fp, c, kds)
          </note>
          <note>
            Votering:
          </note>
          <note>
            159 för utskottet
          </note>
          <note>
            157 för res.
          </note>
          <note>
            33 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            127 s, 20 nyd, 10 v, 2
          </note>
          <note>
            För res.:
          </note>
          <note>
            75 m, 28 fp, 28 c, 24 kds, 1 nyd, 1
          </note>
          <note>
            Frånvarande:
          </note>
          <note>
            11 s, 5 m, 5 fp, 3 c, 2 kds, 2 nyd, 4 v, 1
          </note>
          <note>
            Meddelande om arbetsmarknadsutskottets förnyade betänkande om
            arbetslöshetsförsäkringen
          </note>
          <note>
            Talmannen meddelade att arbetsmarknadsutskottets förnyade betänkande
            om arbetslöshetsförsäkringen skulle tas upp till ny behandling
            i kammaren lördagen den 11 juni kl.
          </note>
          <note>
            8.00 under förutsättning att ärendet kunde bordläggas vid fredagens
            sammanträde.
          </note>
          <note>
            4 § Den ekonomiska politiken och slutlig budgetreglering för
            budgetåret 1994/95
          </note>
          <note>
            Föredrogs
          </note>
          <note>
            finansutskottets betänkande
          </note>
          <note>
            1993/94:FiU20 Den ekonomiska politiken och slutlig budgetreglering
            för budgetåret 1994/95
          </note>
          <note>
            (prop. 1993/94:150 delvis).
          </note>
          <note type="speaker">
            Anf. 8 GÖRAN PERSSON (s):
          </note>
          <note>
            Fru talman! Den här fredagen i början av juni i
          </note>
          <note>
            Sverige är i regel en dag som är fylld av glädje och uppbrott
            inför ett sommarlov. I dag slutar de flesta skolelever efter vårterminens
            arbete. Dagens ungdomar som går ut från skolan kommer att möta
            en arbetsmarknad som är hård och som inte lämnar plats för många
            av dem.
          </note>
          <note>
            I dag stiger arbetslösheten i Sverige, när 130 000
          </note>
          <note>
            välutbildade pojkar och flickor lämnar gymnasieskolan och högskolan.
            Det är en anledning till den stämning som råder i landet. Det
            finns ingen familj som inte har någon som har drabbats av arbetslöshet.
            Det finns ingen pojke eller flicka som inte oroar sig för framtiden.
          </note>
          <note>
            Den oron är ett dominerande drag kring många av de svenska köksborden
            denna morgon när man samlas till frukost. Vi skall tänka på det
            när vi diskuterar den ekonomiska politiken, för det är ändock
            om dessa ungdomar och deras föräldrar som debatten handlar, om
            vilka förutsättningar de skall ha.
          </note>
          <note>
            Till den oro som de känner skall också fogas den oro som har
            varit i ett annat sammanhang under senare tid, på de finansiella
            marknaderna.
          </note>
          <note>
            Räntorna har klättrat. Den politiska oron i riksdagen och den
            misslyckade parlamentariska strategin från regeringen har gjort
            att vi har hamnat i ett läge där Sverige av internationella långivare
            bedöms som likvärdigt med nationer typ Italien och
          </note>
          <note>
            Spanien.
          </note>
          <note>
            Regeringen är passiv. Den pratar, men den handlar inte.
          </note>
          <note>
            Ytterligare ett uttryck för den hållningen är det utspel som
            folkpartisten Anne Wibble gör i dagens morgontidning. Det är samma
            gamla tomma
          </note>
          <note>
            Nathalieplan, omkokad en gång till och presenterad som något
            slags folkpartistiskt valmanifest. Jag skall återkomma till det
            längre fram i min inledning. Inte är den artikeln och det utspelet
            ägnade att stilla oron på de finansiella marknaderna.
          </note>
          <note>
            Egentligen borde den sittande regeringen fråga sig:
          </note>
          <note>
            Hur kunde det bli så här? Ni hade ju både program och plan. Ni
            visste ju vad ni skulle göra. Ni hade ju programmet Ny start för
            Sverige. De skarpaste hjärnorna i borgerligheten hade slagit sig
            samman och formulerat hur man skulle ta Sverige till en spetsnationsposition
            i Europa. Det blev inte så.
          </note>
          <note>
            Inte bara programmet hade ni. Ni fick också mandaten. Ni förfogar
            över en stor majoritet i kammaren. Inte bara program och mandat
            hade ni.
          </note>
          <note>
            Ni tillsatte också -- om man skall tro statsministern -- den
            mest kompetenta regering detta land någonsin har sett. På programmets
            grund, med mandatens hjälp och med kompetensen i spetsen, lyfte
            ni upp regerandet från den grå vardagens lunk till den skapande
            statskonstens höjd.
          </note>
          <note>
            Hur kunde det gå så illa, med alla dessa förutsättningar?
          </note>
          <note>
            Kommer ni ihåg vad ni lovade, vad ni gick till val på?
          </note>
          <note>
            Ni lovade att återupprätta Sverige som företagarnation. Det blev
            45 000 konkurser.
          </note>
          <note>
            Ni lovade att ordna arbete och jobb. Det blev massarbetslöshet.
          </note>
          <note>
            Ni lovade att sänka skatterna. Det blev skattehöjningar för de
            allra flesta, för alla löntagare.
          </note>
          <note>
            Ni lovade att sanera statsfinanserna. Det blev ett gigantiskt
            budgetunderskott. Vi står på gränsen till en statsfinansiell kris.
          </note>
          <note>
            Ni lovade att sänka hyrorna. Det blev hyreshöjningar. Ni lovade
            och ni lovade, och det blev löftenas motsats.
          </note>
          <note>
            Hur kunde det gå så här? Ni hade ju ett program, ni hade en regering,
            ni fick ett mandat. Var finns självkritiken? Var finns den nya
            ansatsen? Var finns programmet för den kommande fyraårsperioden?
          </note>
          <note>
            Skall ni fortsätta på det här sättet, Anne Wibble?
          </note>
          <note>
            Hur ser programmet ut för de fyra regeringspartierna? Hur tänker
            ni lägga om politiken? Vilka riktlinjer skall gälla?
          </note>
          <note>
            Är det dagens artikel i Dagens Nyheter som är regeringsprogrammet?
            Gäller försämrade villkor för kommunerna som Centerns politik?
            Gäller attacker på vården som kds politik? Gäller högre skatter
            och egenavgifter som moderaternas politik?
          </note>
          <note>
            Det är programmet, som det presenteras av landets finansminister
            i dagens tidning.
          </note>
          <note>
            Ni är skyldiga ett svar på den frågan. Det svaret skall utkrävas
            under denna debatt.
          </note>
          <note>
            Det känns litet stötande att man i dag går ut med det kraftfulla
            budskap som bäst sammanfattas av
          </note>
          <note>
            Expressens förstasida: ''Nu ska de gamla betala krisen''.
          </note>
          <note>
            Låt mig med en gång säga att socialdemokratin inte ställer ut
            fribrev till någon grupp. Det statsfinansiella läget är utomordentligt
            bekymmersamt. Alla kommer att få vara med och bära sin del av
            bördan. Men om det skall vara möjligt krävs att det som skall
            bäras fördelas rättvist.
          </note>
          <note>
            Det är en politik i sammanbrott som på riksmötets näst sista
            dag presenterar ett sparprogram som lägger bördan på pensionärer,
            på sjuka, på arbetsskadade. Det är en politik i sammanbrott just
            därför att samma regering under mandatperioden har valt en fördelningspolitik
            som har gått stick i stäv med den inriktningen.
          </note>
          <note>
            25 miljarder i kapitalskattesänkningar -- det har man haft råd
            med. 3,7 miljarder till ett vårdnadsbidrag -- det har man haft
            råd med. 30
          </note>
          <note>
            miljarder kronor har tagits ur löntagarfondssystemet, ur pensionssystemet
            -- det har man haft råd med.
          </note>
          <note>
            Finansdepartementets egen budgetprövning har enligt alla oberoende
            experter varit den slappaste i mannaminne. Man får går tillbaka
            till Mundebos dagar för att hitta en motsvarighet. Pengarna har
            runnit ut, av ren inkompetens. Eller också har det varit en medveten
            fördelningspolitik att rikta förmåner till de starkaste i samhället.
          </note>
          <note>
            Nu, när krisen finns där, skall bördorna läggas ut --
          </note>
          <note>
            på de gamla, de sjuka, de arbetshandikappade. Det är ett oslagbart
            rekord i en politik som fjärmar sig från allt vad socialliberalism
            heter.
          </note>
          <note>
            Jag har sagt det tidigare till Anne Wibble, och jag säger det
            igen: Anne Wibbles ekonomiska politik är, som de flesta människor
            i Sverige uppfattar det, det bästa exemplet på det nyliberala,
            det moderata.
          </note>
          <note>
            Det är väldigt få i Sverige som upplever Anne
          </note>
          <note>
            Wibble som folkpartist eller socialliberal. Här sitter den som
            16 göteborgare av 20 tror är moderat! Den centerpartistiska Östersunds-Posten
            kommenterade detta så, att det skall Folkpartiet vara tacksamt
            för. -- Men det får man väl diskutera internt i det borgerliga
            lägret.
          </note>
          <note>
            Anne Wibble! Du betalar för Folkpartiets räkning ett ohyggligt
            högt pris för den här fördelningspolitiken. Var finns rättvisan?
          </note>
          <note>
            Var finns rättvisan i att samtidigt tömma pensionsfonderna på
            30 miljarder och kräva högre egenavgifter eller sämre pensionsförmåner?
            Var finns rättvisan i att samtidigt försämra vården och den kommunala
            verksamheten och införa Alf
          </note>
          <note>
            Svenssons vårnadsbidrag? Var finns rättvisan i att attackera
            förtidspensionärerna men inte klara av den egna budgetprövningen?
          </note>
          <note>
            Det är Folkpartiets barlast i denna valrörelse. Inte att undra
            på att folkpartiledaren i samma Dagens
          </note>
          <note>
            Nyheter talar om att han skall avgå om han tappar i valet! Det
            är en händelse som ser ut som en tanke.
          </note>
          <note>
            Vi har under mandatperioden inte enbart misslyckats här i kammaren.
            I några frågor har vi flyttat fram positionerna, och vi har gjort
            det gemensamt. Socialdemokratins tradition är samverkan. Jag är
            glad att kunna säga att regeringen åtminstone på tre områden har
            klarat av att föra politiken framåt.
          </note>
          <note>
            Vi har tillsammans bekämpat finanskrisen. Det har varit bra för
            Sverige. Vi har nått ett bra avtal med den europeiska unionen.
            Vi har samarbetat om den saken. Och vi har lagt grunden för ett
            långsiktigt hållbart pensionssystem. Vi har samarbetat också om
            den saken.
          </note>
          <note>
            Där man har sökt samarbete med oss över blockgränsen har man
            också nått resultat. Där regeringen har valt konfrontation har
            man satt sig allt djupare i beroendet av Ny demokrati. Vad det
            har resulterat i är dagens överläggningar här i kammaren ett uttryck
            för. Den parlamentariska strategin ingår naturligtvis som en del
            i den värdering som omvärlden gör av denna avgående svenska högerregering.
          </note>
          <note>
            Vi socialdemokrater hade velat samarbeta om ytterligare tre saker,
            men det har vi inte fått.
          </note>
          <note>
            I kampen mot arbetslösheten ville vi samarbeta och samverka omkring
            de kortsiktiga åtgärderna för att med hjälp av arbetsmarknadspolitiken
            pressa tillbaka den öppna arbetslösheten.
          </note>
          <note>
            Vi sökte också samarbete och samverkan omkring föresättningen
            att finansiera industrins utbyggnad, de långsiktiga industriinvesteringarna,
            och en satsning på kompetensutveckling, kompetenshöjning. Också
            där har vi avvisats.
          </note>
          <note>
            Vi har sökt samarbete om att rädda det som räddas kan av en hårt
            trängd byggindustri. Vi har sökt samarbete omkring att ytterligare
            satsa på infrastruktur och sådant som gör landet starkt i framtiden.
            Det har avvisats.
          </note>
          <note>
            Vi har sökt samarbete och samverkan med regeringen omkring skatterna.
            Det är rimligt att man har breda lösningar som går över blockgränsen
            när man skall beskatta det svenska folket. Vi ville ha kapitalskatter
            som i princip stämde med den beskattning som låginkomsttagaren
            faktiskt träffas av. Det var en av skattereformens bärande idéer.
            Vi har sökt samverkan omkring detta. Vi har avvisats.
          </note>
          <note>
            Vi ville ha en samverkan och debatt om egenavgifterna, så att
            inte egenavgifterna tillåts lyfta så högt att vi får nya marginalskatteproblem.
          </note>
          <note>
            Det har avvisats.
          </note>
          <note>
            Vi har sökt samarbete med regeringen också om att stoppa det
            statsfinansiella förfallet:
          </note>
          <note>
            vårdnadsbidraget, utförsäljningarna, plundringen av AP-fondssystemet.
            Det har avvisats.
          </note>
          <note>
            Så sent som för några veckor sedan stod jag här i kammaren och
            sade till Anne Wibble: Det finns nästan 10 miljarder kronor som
            ligger kvar i löntagarfondssystemet. Låt oss föra de pengarna
            tillbaka till pensionssystemet, där de rätteligen hör hemma! Vi
            socialdemokrater är beredda att ge upp vår position: Om inte pensionssystemet
            är regeringens förstahandsalternativ är vi gärna med på att de
            10 miljarderna används till att beta av statsskulden. Det avvisades.
          </note>
          <note>
            Vi har på punkt efter punkt sökt samverkan om sådant som vi anser
            nödvändigt för landet, men på regeringssidan har inte den styrka
            och kraft funnits som krävs för att bryta över blockgränsen i
            en konstruktiv dialog med det stora oppositionspartiet.
          </note>
          <note>
            Nu står vi inför mandatskiftet. Det kommer att bli en hård valrörelse.
            Valrörelsen kommer säkert att präglas av den internationella oron
            på finansmarknaden och av den oklara regeringspolitiken. Vilket
            program har regeringen?
          </note>
          <note>
            Folkpartiet har presenterat sitt upplägg i dag med attacker på
            välfärdssamhället. Var står de andra regeringspartierna?
          </note>
          <note>
            Vi socialdemokrater kommer att gå ut i valrörelsen och förklara
            att vi är beredda att ta ansvaret för detta fina land och återföra
            det till en situation där människor sätts i arbete och bördorna
            fördelas rättvist. Det blir ingen lätt uppgift. Det blir en svår
            och tung uppgift. Vi har redovisat vad vi vill när det gäller
            skatterna, arbetsmarknadspolitiken, industriinvesteringarna och
            fördelningspolitiken.
          </note>
          <note>
            Vi har lagt fram konkreta förslag vad gäller statsfinanserna
            i besparingshänseende. Vi kommer att fortsätta att utveckla dessa
            förslag successivt. Vi har också presenterat ett punktprogram
            --
          </note>
          <note>
            principprogrammet för den socialdemokratiska ekonomiska politiken.
            En av våra motioner som i dag behandlas av riksdagen bygger på
            sju punkter:
          </note>
          <note>
            1.Näringslivet måste växa. De nya jobben skall skapas i närlingslivet.
            Detta är den viktigaste punkten.
          </note>
          <note>
            2.Det måste vara stabila spelregler, breda lösningar, samarbete
            och samverkan -- ett nationellt kontrakt. Vi är för illa ute i
            Sverige för att inte samarbeta.
          </note>
          <note>
            3.Även om vi lyckas öka sysselsättningen och skapa fler arbetstillfällen
            i näringslivet måste vi utgå från att det krävs en mer aktiv arbetsmarknadspolitik
            som gör att utbudet av arbetskraft ökar och att den öppna arbetslösheten
            pressas tillbaka.
          </note>
          <note>
            4.Saneringen av statsfinanserna är den viktigaste uppgiften för
            den som långsiktigt vill skapa förtroende för Sverige. Inflationsbekämpningen
            är en hörnsten.
          </note>
          <note>
            5.Det skall vara en rättvis fördelning. Det kommer inte att vara
            möjligt att genomföra de uppdrag och den utmaning som vi har framför
            oss om inte alla människor i landet känner att de är delaktiga.
          </note>
          <note>
            Några personer skall inte åka i en gräddfil. De skall också vara
            med och ta sin del av ansvaret. Då kan man begära att de som har
            det knapert ställt också bär sin del av bördan.
          </note>
          <note>
            6.Sverige bör återta sin internationella roll vad gäller arbetsmarknadspolitiken
            och den ekonomiska politiken. Vi bör vara ute i världen, föra
            den svenska modellens talan och vara stolta över vad detta land
            representerar i form av kompetens och kunskap. Vi skall inte frivilligt
            dra oss tillbaka, som har skett under senare år.
          </note>
          <note>
            7.Det finns ett oupplösligt samband mellan ekonomi och ekologi.
            Vi kommer aldrig förbi de gränser som naturen sätter. I lågkonjunkturens
            tidevarv är den diskussionen svår att föra, men detta avgör nog
            långsiktigt våra förutsättningar för att existera.
          </note>
          <note>
            Detta är ett sjupunktsprogram, en principiell inriktning, som
            slår fast den socialdemokratiska ekonomiska politiken. Där kombineras
            åtgärder för 1994 och 1995 med åtgärder för hur vi skall spara
            och få ner statsutgifterna. Det är ett heltäckande program. Människor
            kommer att känna igen socialdemokratin. Detta är ett program som
            bygger på full sysselsättning, arbete, rättvis fördelning, samarbete
            och samverkan. Detta är vad som behövs om vi skall komma ur den
            låsning som den förda regeringspolitiken har försatt nationen
            i.
          </note>
          <note>
            Sverige kan bättre än vad som har visats de senaste tre åren.
            Men för att Sverige skall kunna bättre måste krafter förlösas.
            För det krävs samarbete.
          </note>
          <note>
            Det är min fasta förvissning att ett sådant samarbete leds bäst
            av en socialdemokratisk regering. En sådan skall vi ha efter höstens
            val.
          </note>
          <note>
            (Applåder)
          </note>
          <note type="speaker">
            Anf. 9 IAN WACHTMEISTER (nyd):
          </note>
          <note>
            Fru talman! Ibland tror jag att jag sitter i kyrkan och lyssnar
            på överstepräster när jag är här. Vi hörde nyss en.
          </note>
          <note>
            Göran Persson sade att det tänks vid de svenska köksborden. Det
            vore betydligt bättre om det tänktes mer i Sveriges riksdag och
            att det tänktes på stora och viktiga frågor.
          </note>
          <note>
            Riksdagsåret är snart slut. Det är mandatperioden också; den
            perioden gjorde man inte det som man borde ha gjort. Mitt partipolitiska
            liv är också slut i dag. Observera att jag sade ''partipolitiska''.
            Passa er! Finansutskottet är också slut i mer än en bemärkelse.
            Finansministern borde vara slut efter att ha förvaltat ett stort
            svart hål i tre år. Om det fortsätter så här är även Sverige slut.
          </note>
          <note>
            De problem som finns må vara ekonomiska, finansiella och arbetsmarknadspolitiska,
            men de har skapats av politiker. De problem som vi har i
          </note>
          <note>
            Sverige är egentligen politiska. Människorna är oskyldiga. Det
            enda de är skyldiga till är att de har utnyttjat sina demokratiska
            rättigheter och röstat in politiker i systemet.
          </note>
          <note>
            Sveriges största problem i dag är statsskulden. Den galopperar
            vidare. Med förnöjsamhet kan vi höra fru finansministern och andra
            konstatera att ökningstakten minskar. Det är väl tjusigt?
          </note>
          <note>
            Ökningstakten minskar. Sug på de orden, och spotta ut dem! Det
            är givetvis statsskulden som måste minska. Den ökar hela tiden.
            Den ökar trots glädjekalkyler om en tillväxt på 4 % och allt möjligt
            annat svammel. Problemen ligger kvar, och de är jättelika.
          </note>
          <note>
            Jag har varit mycket flitig i finansutskottet. Det betyder att
            jag har varit där 100 gånger mer än
          </note>
          <note>
            Göran Persson. Det betyder att jag har varit där 100
          </note>
          <note>
            gånger. Under min tid i finansutskottet har den här frågan diskuterats
            en gång, såvitt jag kan minnas.
          </note>
          <note>
            Jag har förstått att man inte diskuterar så mycket i finansutskottet,
            men man borde åtminstone kunna räkna. Häromkvällen hade vi avslutningsfest
            i utskottet. Då sjöng vi bl.a. två rader som jag skall berika
            kammarens protokoll med: I riksdagen finns ett finansutskott.
            Där vårdas vårt budgetunderskott.
          </note>
          <note>
            Visan är skriven av dem på kansliet. De är proffs, som ni hör.
            Jag ber att få tacka dem så mycket för vad de har uträttat. Det
            är ju inte deras fel att det ser ut som det gör. De har bara formulerat
            eländet alltför väl.
          </note>
          <note>
            Nu, förstår ni, håller det på att bli högkonjunktur.
          </note>
          <note>
            Nu skall allting ordna sig. Det skall komma in en sosseregering
            till hösten. Då blir alla glada. Alla blir sysselsatta och får
            jobb. Vilket prat! Den här högkonjunkturen gäller 20 % av Sverige.
            I stort sett omfattar den exportindustrin och de delar av ekonomin
            som hänger ihop med den industrin.
          </note>
          <note>
            Övriga delar har enorma problem. Det kan sammanfattas med att
            aktiebolaget Sverige gör strålande dåliga resultat och att skulden
            ständigt ökar. Förlusten minskar något, men den finns där.
          </note>
          <note>
            Det handlar egentligen om en konkurs.
          </note>
          <note>
            Jag hoppas att ni står upp i valrörelsen. Ni är förmodligen ute
            på gator och torg någon gång och pratar om högkonjunkturen och
            om hur bra det skall bli. Tänk då på att ni har precis så lång
            tid på er som till nästa lågkonjunktur för att åtgärda alla problem!
            De strukturella och politiska problem som vi har måste vara lösta
            till dess. De skall åtgärdas av riksdagen och regeringen. De skall
            åtgärdas av er som sitter kvar här nästa höst.
          </note>
          <note>
            Går det att spara? Ibland när man tittar på sparplaner och annat
            ser man att det verkar vara väldigt svårt att spara, i varje fall
            just nu. Däremot är den här riksdagen bra på att spara 1997, 1998
            och
          </note>
          <note>
            1999, eller hur? vi fattar en massa sådana beslut. Vi skall inte
            göra någonting nu; vi skall göra det sedan.
          </note>
          <note>
            Besluten träder alltid i kraft någon gång senare.
          </note>
          <note>
            Sedan kommer nästa sällskap in, om man får tro den överstepräst
            som talade förut.
          </note>
          <note>
            Då kommer socialdemokraternas förslag. Hur ser det ut? Göran
            Persson är lokförare på det godståget, som nu skall köras i gång.
            Hans manér påminner dock något mera om en stins. När jag var liten
            var järnvägsknutpunkter det viktigaste i
          </note>
          <note>
            Sverige. Man fick lära sig alla järnvägsknutpunkter.
          </note>
          <note>
            Katrineholm var faktiskt en av dem. Jag kan glädja
          </note>
          <note>
            Göran Persson med att jag många gånger har bytt tåg där. Nu skall
            stinsen riva upp den räls som har lagts ut av finansminister Wibble
            och hennes kamrater. Med den blygsamhet som kännetecknar dem har
            de benämnt detta spår den enda järnvägen. Passagerarna, dvs. det
            svenska folket, kommer att undra vad det är fråga om. Först kommer
            ett gäng in och lägger ut ett spår, och sedan kommer ett annat
            gäng och lovar att riva upp spåret. Är detta utveckling, ansvar
            eller klokskap?
          </note>
          <note>
            Man undrar.
          </note>
          <note>
            Även jag läste Dagens Nyheter i morse. Men jag läste tidningen
            på ett annat sätt än Göran Persson.
          </note>
          <note>
            Vi har tydligen olika frukostbord. I tidningen står att fru Wibble
            minsann plötsligt skall göra alla möjliga saker, nu när det är
            för sent. Hon börjar nu tala om sänkta pensioner, lägre förtidspension,
            sämre sjukförsäkring, lägre ersättning till arbetslösa, mindre
            bostadssubventioner, sämre villkor för kommuner, höjda miljöskatter,
            moms på tidningar och jakt på fuskare och smitare i Sverige.
          </note>
          <note>
            För ett ögonblick tänkte jag att det måste stå någonstans att
            hon har bytt parti och gått över till
          </note>
          <note>
            Ny demokrati.
          </note>
          <note>
            I går läste jag i Svenska Dagbladet att Alf Svensson ifrågasatte
            biståndspolitiken. Ni börjar bli riktigt festliga i regeringslägret.
            Man sadlar om när man svänger in på upploppet och skall köra nästa
            år.
          </note>
          <note>
            Plötsligt går det att spara på alla de saker där det tidigare
            var så svårt att göra det. Det är märkligt.
          </note>
          <note>
            Nu kanske det är så att man blir litet överraskad och får rätt
            i vissa frågor trots att man inte har dött än.
          </note>
          <note>
            Det skulle inte förvåna mig om Göran Persson så småningom skulle
            säga att många av de förslag som vi har fört fram i denna kammare
            faktiskt var riktigt förståndiga. Men det kommer säkert att ta
            fyra år vid hans frukostbord.
          </note>
          <note>
            Är det en övermänsklig uppgift för denna riksdag och för den
            regering som finns i Sverige att få fart på Sverige, få ordning
            på affärerna och balans i ekonomin? Är det omöjligt? Nej, det
            är det inte.
          </note>
          <note>
            Det går givetvis att åstadkomma de här förbättringarna. Man får
            inte ha några heliga kor.
          </note>
          <note>
            Nu börjar de försvinna. Alf Svenssons heliga ko när det gäller
            biståndspolitiken börjar försvinna. Allt detta måste bort, och
            man måste börja rätta mun efter matsäcken även i den svenska statsförvaltningen.
          </note>
          <note>
            Det går att förbättra affärerna. Det finns en mängd åtgärder
            man kan vidta. Man kan förflytta perspektivet härifrån. Det är
            ju så bekymmersamt om det gäller någonting som vi själva direkt
            har ställt till med. Vi kan ta bidragsfusket som exempel.
          </note>
          <note>
            Hur många gånger har vi inte talat om fusk med bidrag, svart
            sektor m.m. Det börjar nu krypa fram. Man säger att det lär finnas
            några stycken som sysslar med sådant. Om det bara är några stycken
            som sysslar med fusk kanske det skulle handla om ungefär 10 000
            kr. Vi vet alla att det handlar om tiotals miljarder. Vi vet att
            den svarta sektorn gäller ca 50 miljarder. Men det vågar man inte
            riktigt säga. Ni är väl ute efter att få röster från de här pajsarna
            också.
          </note>
          <note>
            Jag tror att bästa sättet att komma åt fusket är att tala om
            för människor att det faktiskt är de som är skötsamma, trevliga
            och arbetsamma som får betala kalaset. Om man får in den moralen
            -- ibland nämns ordet moral här -- tror jag att man skulle kunna
            få rätsida på problemet. I annat fall blir det de kommande generationerna
            som skall betala igen.
          </note>
          <note>
            Så över till familjepolitiken. Vi vet att i en internationell
            jämförelse är Sverige i det här fallet det tjusigaste landet i
            världen. Ingen familjepolitik är mera strålande och generös än
            den svenska.
          </note>
          <note>
            Inget land i världen har sämre affärer. Vi skulle alltså inte
            ha råd med det här. Man vill ändå fortsätta med familjepolitikens
            inriktning och talar om barnomsorg och barnbidrag -- precis som
            om det skulle gälla någon omsorg om barnen. Det är omsorg om deras
            föräldrar som är med och kör en rovdrift på Sverige.
          </note>
          <note>
            Vem skall betala för omsorgen? Jag kan tala om för er att det
            är barnen. Är det barnomsorg? Det är nästa generation som får
            betala kalaset. Man häller ut pengar, och Bengt Westerberg hoppar
            upp och talar om pappamånad. Det är jättebra. För min del kan
            han få ha pappamånad hela livet om han så vill.
          </note>
          <note>
            Varför skall man in och peta i sådana saker?
          </note>
          <note>
            Sveriges affärer blir förstörda, och man skyller på barnen. Jag
            tycker att det är skamligt.
          </note>
          <note>
            Kan vi skära ned i Sverige, spara och förbättra ekonomin utan
            att det drabbar de redan drabbade, de fattiga, de arbetslösa m.fl.?
            Svaret är att vi faktiskt kan göra det. Men vi gör det inte. Det
            är här inne som besluten inte fattas. Man är så rädd att man vill
            skjuta fram varje beslut som bränns litet grand. Varför? Jo, i
            höst kommer fyra års tystnad att utbryta efter valet. Alla vet
            att det inte blir något nytt val förrän efter fyra år. Då kan
            man möjligen sätta i gång att göra något.
          </note>
          <note>
            Jag har nämnt familjepolitiken. Den flyktingpolitik ni har sysslat
            med är en katastrof. Det är politikerna och inga andra som har
            rört till det. De har skapat Sveriges stora problem med arbetslöshet,
            kostnader osv. När det gäller organisationsbidragen har vi här
            diskuterat hur det är med era egna föreningar och ungdomsförbund.
          </note>
          <note>
            Vad hände? Har de blivit straffade. Har de betalat tillbaka pengar?
            Har det hänt något annat än att man har svamlat litet grand kring
            frågan?
          </note>
          <note>
            Hur är det med presstödet? Det är egentligen korruption när politikerna
            ger tidningar pengar, även om det är Svenska Dagbladet som får
            pengarna. Eller hur? Det är klart att man påverkas av 100 miljoner.
            Många av oss påverkas av kaffe och konjak.
          </note>
          <note>
            Jag vill också säga några ord om partistödet innan jag blir tyst
            för alltid i denna kammare. Hur kan man bita sig fast vid stödet?
            I det första krispaketet, när man skulle visa ledarskap ifrån
            Sveriges regering och köra tandem med
          </note>
          <note>
            Socialdemokraterna, så borde partistödet ha varit det första
            man tog itu med. Det är ingen mening med att säga att vi tar 10
            % av 10 % av partistödet och att vi gör det efter valet. I stället
            skulle man ha sagt att vi skär ned 25 % direkt för att visa att
            vi föregår med gott exempel.
          </note>
          <note>
            Det finns ingen här som vågar säga hur det är med ersättningsnivåerna.
            Med de finanser Sverige har kommer socialförsäkringssystemets
            ersättningsnivåer att tvingas ner ifrån de 80 % som gäller i dag
            till 70 % eller ännu lägre, oberoende av regering. Det är bara
            en fråga om huruvida regering och riksdag vill vara med och fatta
            beslut eller om det är någon annan som skall fatta beslut om det
            här. Socialdemokraterna försöker lura folk och säga att man kanske
            skall höja ersättningsnivån från 80 till 90 %. Det låtsas man.
            Låtsas stavas med l som i luras, Göran Persson.
          </note>
          <note>
            Sverige lånar fortfarande hundratals miljarder för att slippa
            ändra sitt system. Jag tror att det är detta som det egentligen
            handlar om. Vi vågar inte angripa de problem vi har. Vi vågar
            inte inse att vi lever 1994 och inte 1964. Vi angriper inte problemen.
            Vi lånar för att behålla det system som bevisligen inte har fungerat.
            Vi tycks ha blivit en samling ängsliga opportunister som skickar
            räkningen vidare till sina ofta ouppfostrade och för ändamålet
            oförberedda barn. Man vågar inte lyssna på rörelsen. Det rör sig
            runt omkring, och det finns uppfattningar runt omkring. Det finns
            folk som tycker olika saker. Om man inte lyssnar på den rörelsen
            kan det gå för det demokratiska Sverige som det gick för Fingal
            Olsson. Jag tror att historikerna kommer att häpna över det samhälle
            som inte ens kunde höra sina egna signaler. Det är det som det
            handlar om. Vi hör inte de signaler som finns överallt runt omkring,
            utan vi går bara vidare.
          </note>
          <note>
            Fru talman! Detta är egentligen de största ungdomsfrågorna. Ungdomen
            är framtiden. De största ungdomsfrågorna är inte öppningstiderna
            för diskotek, utan den galopperande statsskulden, det stora budgetunderskottet,
            den politiska beslutsångesten. Det är de största frågorna. Dem
            borde vi ägna oss mer åt här.
          </note>
          <note>
            (Applåder)
          </note>
          <note type="speaker">
            Anf. 10 GÖRAN PERSSON (s) replik:
          </note>
          <note>
            Fru talman! Hövligheten bjuder att när en ledamot av kammaren
            sjunger sin svanesång skall vi andra tacka honom. Jag vill tacka
            Ian Wachtmeister för hans bidrag i debatter. Jag värderar honom
            som person. Dock är jag främmande för hans politiska beteende.
            Det senaste anförandet är bara ett i raden av de fiaskon som Ian
            Wachtmeister representerar.
          </note>
          <note>
            Jag tycker litet synd om honom, att han skall behöva lämna politiken
            efter ett totalt misslyckande i ett parti som totalt har brutit
            sönder, med en retorik som när den mötte allvaret och verkligheten
            aldrig höll vad man hade lovat. Att fortsatt ha hög svansföring
            så här i slutet framstår som löjligt.
          </note>
          <note>
            Vad nyttar det till, Ian Wachtmeister, att stå i talarstolen
            och angripa familjepolitiken? För några veckor sedan orkade Ian
            Wachtmeister inte ens rösta emot ett vårdnadsbidrag som innebär
            att statsutgifterna höjs med 3,7 miljarder kronor. För några månader
            dessförinnan lovade han mig dyrt och heligt i en debatt att Ny
            demokrati aldrig skulle släppa fram det så vida det inte var finansierat.
            Hur ser finansieringen av vårdnadsbidraget ut? Ian
          </note>
          <note>
            Wachtmeister säger ju sig begripa så mycket om statsfinanserna.
            Stå inte här och angrip de politiska ungdomsförbunden!
          </note>
          <note>
            Ian Wachtmeister sitter själv med en partikassa som uppenbarligen
            är på väg att hamna i rättsväsendet.
          </note>
          <note>
            Stå inte och angrip organisationer som arbetat demokratiskt i
            hundra år och klarat ut att lösa konflikter utan den typen av
            cirkus som i Ny demokratis stämmor öppet visats för det svenska
            folket. Stå inte och tala om pajaser. Ian
          </note>
          <note>
            Wachtmeister vet själv att de krafter som bar honom fram till
            det politiska inflytande Carl Bildt gav honom i stort utsträckning
            bestod av pajaser.
          </note>
          <note>
            Ian Wachtmeister representerar ett misslyckande, ett fiasko.
            Men det har trots allt inneburit en läxa för många som tror att
            politik är lätt och någonting som enbart sköts med populismen
            som vapen.
          </note>
          <note>
            Ian Wachtmeister lämnar kammaren som en förlorare. Demokratin
            och folkstyret är segraren.
          </note>
          <note type="speaker">
            Anf. 11 IAN WACHTMEISTER (nyd)
          </note>
          <note>
            replik:
          </note>
          <note>
            Fru talman! Först blev jag rörd för jag trodde att
          </note>
          <note>
            Göran Persson skulle tacka mig -- han sade ju att det hörde till
            god ton. Men sedan var översteprästen där igen, denna gång i form
            av den verkliga farisén som talade om vilka fel alla andra hade
            gjort.
          </note>
          <note>
            Jag vill upplysa herr Persson och andra som skall köra tåget
            vidare om att det Ny demokrati som jag ansvarade för fungerade
            mycket bra och agerade mycket ansvarsfullt. Man kommer nog med
            tiden att inse det på många håll. De frågor som vi tog upp --
            det är ändå det som är det viktiga -- var de riktiga frågorna.
            Det var frågor som ni andra inte vågade peta i. Det jag talade
            om i talarstolen, herr
          </note>
          <note>
            Persson, handlade om Sverige, inte socialdemokraterna. Jag talade
            om det som det är viktigt för Sverige att nu göra någonting åt.
          </note>
          <note>
            Låt mig få slippa tarvligheterna om partikassan.
          </note>
          <note>
            Vad har jag med partikassan att göra, herr Persson?
          </note>
          <note>
            Om ni har dåligt samvete för era ungdomsförbund i dag, skall
            ni fortsätta att ha det tills ni har rensat i soppan. Organisationsbidragen
            är ett stort och allvarligt problem.
          </note>
          <note>
            Jag förstår inte varför man skall behöva ha den grötmyndiga stilen
            och tala om ett förfärligt misslyckande och skam. Jag tycker att
            Göran
          </note>
          <note>
            Persson kunde ha arbetat i finansutskottet i stället för att
            åka till Katrineholm eller någon annanstans.
          </note>
          <note>
            Varför kom Ny demokrati in i riksdagen? Det kan jag tala om för
            er. Det hade ingenting med pajaskonster att göra. Det hade att
            göra med att ni andra hade skött det så dåligt, att det var hur
            lätt som helst att ta sig in. Kommer Göran Persson att ingå i
            regeringen och fortsätta med det gamla köret, så passa er, vi
            kanske kommer tillbaka, i alla fall jag.
          </note>
          <note type="speaker">
            Anf. 12 GÖRAN PERSSON (s) replik:
          </note>
          <note>
            Fru talman! Svara på frågan, Ian Wachtmeister.
          </note>
          <note>
            Hur kan en så insiktsfull person i egna ögon så snabbt byta uppfattning
            vad gäller familjepolitiken? Varför vågade Ian Wachtmeister inte
            rösta emot vårdnadsbidraget? Orkade han inte, eller var det andra
            lojaliteter som trots allt var viktigare när det kom till kärnan?
          </note>
          <note>
            Vag har jag med partikassan att göra? frågar Ian
          </note>
          <note>
            Wachtmeister. Det skall man höra från en person som har grundat
            ett parti och som har lett det in i det kaos det nu befinner sig
            i. Det partiet har haft en kampanj mot offentliga bidrag och offentligt
            stöd till partier som ett ledande tema. Vad har jag med partikassan
            att göra? frågar Ian Wachtmeister.
          </note>
          <note>
            Skam!
          </note>
          <note>
            Slutligen, fru talman! Vi har det trots allt bättre i
          </note>
          <note>
            Sverige än i Italien, där motsvarande krafter sitter i regeringen.
            Här sitter de bara i riksdagen.
          </note>
          <note type="speaker">
            Anf. 13 IAN WACHTMEISTER (nyd)
          </note>
          <note>
            replik:
          </note>
          <note>
            Fru talman! Jag tackar för den fördolda utnämningen till Sveriges
            Berlusconi -- eller vad det nu skulle vara för någonting.
          </note>
          <note>
            Låt mig avsluta den här pinsamma duellen med herr
          </note>
          <note>
            Persson med att säga att jag inte förstod vad det var som herr
            Persson sade om partikassan. Min linje vad gäller partier och
            partistöd har varit knallhård.
          </note>
          <note>
            Det har jag framfört hela tiden. Det är ni andra som har skyddat
            ert eget politiska frälse för de besparingar som skulle ha varit
            nödvändiga. Min linje där har varit utomordentligt konsekvent.
            Den som påstår någonting annat är rent ut sagt oförskämd, och
            dessutom med avsikt.
          </note>
          <note>
            Jag tror inte att det finns någon i denna kammare som har föreslagit
            tuffare besparingar än vad jag har gjort. Jag tycker att Göran
            Persson någon gång i dag kunde svara på någon av de frågor som
            ställs till honom. Jag skall göra någonting originellt och svara
            på herr Perssons fråga om vårdnadsbidraget.
          </note>
          <note>
            Min linje var knallhård på den punkten: Det skulle finansieras
            om det skulle genomföras. Jag lade ned min röst vid omröstningen
            av ett skäl som jag också publikt talade om. Jag ansåg nämligen
            att det fanns grupperingar inom vårt parti som hade sjabblat i
            den där frågan så in i vassen att det bästa man kunde göra var
            att lägga ner sin röst. Det tycker jag att alla skulle ha gjort.
          </note>
          <note type="speaker">
            Anf. 14 JOHAN LÖNNROTH (v):
          </note>
          <note>
            Fru talman! Jag tänkte börja med att yrka bifall till min meningsyttring
            i mom. 1 och 58 samt till motion
          </note>
          <note>
            Fi32, yrkande 45. Det senast nämnda yrkandet kommer Björn Samuelson
            att förklara närmare senare i debatten. När det gäller övriga
            yrkanden under andra moment hänvisar jag till andra vänsterinlägg
            i debatten senare.
          </note>
          <note>
            Regeringen har tre blå reklamballonger i valrörelsen. Skattesänkningar,
            EU och
          </note>
          <note>
            Nathalieplanen står det på dem.
          </note>
          <note>
            Sänkta skatter på kapital och företag leder, allt annat oförändrat,
            till ökade vinster, fler investeringar och fler nya jobb. Finansminister
          </note>
          <note>
            Wibble och statsminister Bildt tror att de skall vinna valet
            på den självklarheten, dvs. om de utelämnar alla indirekta samband
            och låtsas att samhället är som ett provrör i ett laboratorium,
            där man kan isolera några saker för sig och hålla allt annat oförändrat.
          </note>
          <note>
            I verkligheten är frågan om hur skatter påverkar sysselsättningen
            svår. Sänkta skatter leder också, allt annat oförändrat, till
            ökade offentliga underskott som leder till höjda räntor, som leder
            till ökat sparande, minskad konsumtionsefterfrågan och färre investeringar,
            som leder till ökad arbetslöshet. Det var denna mekanism som vi
            kunde studera efter skattereformen, och det var denna typ av resonemang
            som gjorde att EU-
          </note>
          <note>
            kommissionens s.k. Rudingrapport kritiserade ofinansierade skattesänkningar
            av den typ som har genomförts i Sverige.
          </note>
          <note>
            Exportindustrins vinster slår rekord. Att investeringarna inte
            ökar mer än vad de gör beror mer på oron för de offentliga finanserna
            än på rädslan för höjda skatter. Om man väger samman skatterna
            på kapital i olika former, finner man att
          </note>
          <note>
            Sverige i dag ligger en bit under genomsnittet i både
          </note>
          <note>
            EU och OECD-länderna. Vi riskerar att få en ny överhettning med
            övervinster och spekulationskarusell. Det är inte bara rättvist
            att höja skatter på övervinster och höga löner. Det behövs också
            för att vi skall få råd att finansiera nya jobb och gardera oss
            inför nästa lågkonjunktur.
          </note>
          <note>
            Ballongen som det står skattesänkning på väger för lätt. Den
            kanske stiger upp mot de skapande statskonstens höjder, som Göran
            Persson talade om.
          </note>
          <note>
            EU är propagandaballong nummer två för regeringen, som påstår
            att ett svenskt medlemskap leder till fler utlandsinvesteringar.
            Per Lundborg på
          </note>
          <note>
            Industrins utredningsinstitut sticker effektivt hål på den ballongen
            i senaste numret av Ekonomisk
          </note>
          <note>
            Debatt. De enda säkra effekterna av EU-
          </note>
          <note>
            medlemskapet, nu när vi omfattas av EES-avtalet, är att Sverige
            tvingas återreglera inom jordbruksoch tekopolitiken samt att vi
            får en stor belastning på den svenska statsbudgeten. Att regeringen
            inte anser sig skyldig att tala om hur dessa utgifter skall finansieras
            strider mot de principer som riksdagen har enats om.
          </note>
          <note>
            Den tredje ballongen är tillägnad finansministerns barnbarn Nathalie.
            Den punkteras av den elake herr Feldt. Jag antar att regeringen,
            och särskilt
          </note>
          <note>
            Carl Bildt, tycker att det är otacksamt med tanke på all reklam
            som de har gjort för honom tidigare.
          </note>
          <note>
            Anne Wibble försöker i Dagens Nyheter i dag säga att vad Feldt
            gör i sin bok är att avslöja s-taktiken.
          </note>
          <note>
            Jag har boken här framför mig. Påståendet är faktiskt inte riktigt,
            Anne Wibble. Boken avslöjar
          </note>
          <note>
            Anne Wibbles taktik. Han skriver att Anne Wibble inte har en
            aning om var besparingarna i
          </note>
          <note>
            Nathalieplanen skall ske.
          </note>
          <note>
            Finansministern har instämt i Feldts tes om att besparingarna
            inom den offentliga sektorn i högre grad skall riktas mot bidragssystemen,
            medan man bör slå vakt om välfärdsstatens kärna: vård, omsorg
            och utbildning.
          </note>
          <note>
            Finansministern sade i en intervju för ett tag sedan:
          </note>
          <note>
            ''Saneringsprogrammet är utformat så att det till större delen
            berör privat konsumtion, inte vård, omsorg eller utbildning.''
          </note>
          <note>
            Men detta är en missvisande beskrivning. Det är i och för sig
            sant att bidragsminskningarna och skattehöjningarna i saneringsprogrammet
            totalt är något större än minskningen av den offentliga konsumtionen.
            Men en del av indragningarna från hushållen går ut över sparandet,
            och privatkonsumtionen är nästan dubbelt så stor som offentligkonsumtionen.
            Procentuellt räknat drabbas det offentliga, dvs. just skolan och
            vården, mer än dubbelt så hårt. Resultatet blir ju också, enligt
            regeringens egna prognoser, att privatkonsumtionen stadigt ökar
            medan offentligkonsumtionen stadigt minskar under resten av 90-talet.
            Om de kommunanställda skall ha samma löneutveckling som genomsnittet
            måste antalet anställda minska med ytterligare ca 100 000.
          </note>
          <note>
            Merparten av dem är kvinnor i låglöneyrken utan större möjligheter
            att få arbete i den privata sektorn.
          </note>
          <note>
            Hur kan då regeringen spela dubbelt på detta sätt, dvs. tala
            vackert om Europas bästa skola och om mänsklig vård för de gamla,
            samtidigt som det är just där som storsparandet skall ske?
          </note>
          <note>
            Kjell-Olof Feldts förklaring lyder så här: ''Så länge man bara
            talar om att det är den anonyma massan kommuner som skall spara
            känner ingen väljare sig personligt drabbad. Öser man dessutom
            på med försäkringar om att alla de nya styrmetoderna och privatiseringarna
            kan förena rationaliseringar med bättre service och ökad personlig
            valfrihet, klarar man sig undan besvärliga konfrontationer med
            oroliga medborgare. I varje fall är förhoppningen att problemen
            inte hinner bli så allvarliga att taktiken avslöjas före valet.''
            Det är Anne Wibbles taktik som Kjell-Olof Feldt avslöjar i boken.
          </note>
          <note>
            Regeringen konstaterar i den reviderade finansplanen att kommunernas
            skatteinkomster kommer att öka i takt med BNP:s utveckling. Tror
            finansministern verkligen att det är möjligt för kommunpolitikerna
            att klara av att avskeda så mycket folk samtidigt som de skall
            samla pengar på hög?
          </note>
          <note>
            Anne Wibble skriver i Dagens Nyheter i dag att kommuner och landsting
            inte kan räkna med någon ökning av statsbidragen under återstoden
            av 90-
          </note>
          <note>
            talet, inte ens i nominella tal. Men, finansministern, statsbidragen
            minskar i år med ca
          </note>
          <note>
            15 miljarder och nästa år med 9 miljarder. Det är inte fråga
            om att öka statsbidragen.
          </note>
          <note>
            Om jag inte blir motsagd av finansministern i denna debatt tolkar
            jag det så, att planerna på ytterligare indragningar finns men
            att de inte skall offentliggöras. Enbart så blir Nathalieplanen
            begriplig, även om den fortfarande är fullständigt vanvettig.
          </note>
          <note>
            Göran Persson och jag är eniga om att det måste göras en omfördelning
            från rika till fattiga kommuner. Men när det gäller det totala
            utrymmet för kommunerna, dvs. för skolan och vården, verkar han
            vara mer enig med finansministern än med mig. Jag vill fråga Göran
            Persson om han tror att det är politiskt genomförbart att omfördela
            så mycket inom ramen för en krympande kaka. Klarar
          </note>
          <note>
            Göran Persson av att övertyga partikamraterna i exempelvis Luleå,
            Umeå, Uppsala, Linköping och
          </note>
          <note>
            Mölndal att de skall ta 500 miljoner kronor från sina skolor
            och sjukhus för att ge till oss göteborgare?
          </note>
          <note>
            Göran Persson talade i sitt inlägg mycket om samverkan. Jag hoppas
            på att tillsammans med
          </note>
          <note>
            Göran Persson få vara med och forma den nya vänstermajoritet
            som skall träda till här i riksdagen efter den 18 september. Vi
            har mycket gemensamt:
          </note>
          <note>
            synen på arbetslösheten som det överordnade problemet och behovet
            av en ny och rättvis fördelningspolitik.
          </note>
          <note>
            Men när det gäller kommunerna är det betydligt svårare att acceptera
            era perspektiv. Era förslag till skattehöjningar för höginkomsttagare
            och till minskade militärutgifter är mycket blygsamma.
          </note>
          <note>
            Det måste gå att skaka fram ytterligare några miljarder för att
            klara av skolan och vården i de fattigaste kommunerna.
          </note>
          <note>
            Det är bra att Göran Persson talar om ekonomi och ekologi. Jag
            hoppas att vi skall få möjligheter att prata litet mer konkret
            om vad detta handlar om när det gäller exempelvis motorledsutbyggnader,
            och hur vi skall bära oss åt för att i storstäderna ändra trafiken
            från biltrafik till kollektivtrafik.
          </note>
          <note>
            Socialdemokraterna och Vänsterpartiet är också eniga om att en
            sanering av de offentliga finanserna inte kan genomföras utan
            en stark och rättvis fördelningspolitik. Vi har kritiserat förslagen
            om egenavgifter, men där noterar vi att ni verkar vara på väg
            att överge en hel del av dem. Vi har föreslagit att taket sänks
            i sjukersättningen till 6,5
          </note>
          <note>
            basbelopp för att finansiera höjd ersättningsnivå för långtidssjuka
            från 70 % till 80 %. Vi tror oss om att kunna övertyga er om riktigheten
            i detta.
          </note>
          <note>
            Är ni beredda, Göran Persson, att samverka med oss, eller handlar
            samverkan enbart om de regeringspartier som Göran Persson så vältaligt
            här har skopat ut?
          </note>
          <note>
            Fru talman! Vänsterpartiet lägger fram förslag som leder till
            minskad arbetslöshet och rättvis fördelning. Detta är traditionell
            vänsterpolitik.
          </note>
          <note>
            Men våra förslag leder också sammantaget till den starkaste statsbudgeten,
            om man jämför med andra förslag som vi behandlar i dag. Vi förväntar
            oss inte att ni andra skall erkänna att det är så. Utskottet vill
            så förtvivlat gärna tro att sparsamhet aldrig kan vara vänsterpolitik.
            Vi anser tvärtom att det bara är en vänsterpolitik som kan sanera
            de offentliga finanserna, eftersom detta bara kan ske i strid
            med de intressen som högern företräder.
          </note>
          <note>
            Jag är också överens med Göran Persson om behovet av ett, som
            han kallar det, nationellt kontrakt och om allvaret i den växande
            ungdomsarbetslösheten. Det nya kontraktet måste formas med den
            stora majoritet som i dag utgör medelklassen, om vi skall komma
            ifrån den pågående cementeringen av nyfattigdom och massarbetslöshet.
            De som nu har arbete och hyggliga inkomster måste bli övertygade
            om att de slipper glassplittret på muren kring villatomten, enbart
            om de avstår pengar till lön och utbildning för dem som nu är
            arbetslösa. Vi tror att detta är möjligt.
          </note>
          <note type="speaker">
            Anf. 15 PER-OLA ERIKSSON (c):
          </note>
          <note>
            Fru talman! Vi närmar oss slutet på mandatperioden. Framför oss
            ligger ett nytt val och en ny fyraårig mandatperiod. Därför är
            det naturligt att en dag som denna summera och utvärdera, men
            också att blicka framåt.
          </note>
          <note>
            Inför 1991 års val spådde Allan Larsson att vändpunkten stod
            för dörren. Han hade fel. Svensk ekonomi var på väg utför i en
            brant utförsbacke som en följd av lättsinnets ekonomiska politik
            under 1980-talet.
          </note>
          <note>
            Problemen på arbetsmarknaden började växa.
          </note>
          <note>
            Varslen duggade tätt. I början av 1991 varslades närmare 50 000
            människor om uppsägning från sina arbeten. Företag efter företag
            gick i konkurs.
          </note>
          <note>
            Svenskt näringsliv präglades av svag konkurrenskraft, låg produktivitet
            och minskade investeringar.
          </note>
          <note>
            Det finansiella systemet stod inför en kollaps.
          </note>
          <note>
            Inflations- och kasinoekonomin hade satt djupa spår. Flyttlasspolitiken
            under 1980-talet hade skapat ökade regionala obalanser.
          </note>
          <note>
            Småföretagen överbeskattades. Nyetablering av företag försvårades,
            likaså generationsskiften.
          </note>
          <note>
            Svenskägda företag satsade hellre utomlands än här hemma i Sverige.
          </note>
          <note>
            Kjell-Olof Feldt skriver i sin bok Rädda välfärdsstaten om socialdemokratins
            syn på företagande. Han varnar för att återfalla till gamla vanor.
            Jag ber att få citera några rader ur boken: ''--
          </note>
          <note>
            -- -- höga skatter driver duktiga företagare att bli rentierer.
            Denna uppmaning måste särskilt riktas till mina partivänner. Vi
            socialdemokrater har inte utan fog beskyllts för att önska oss
            det omöjliga:
          </note>
          <note>
            rika företag men fattiga företagare och företagsägare.''
          </note>
          <note>
            Fru talman! Inför 1991 års val begärde Centern,
          </note>
          <note>
            Folkpartiet, Moderaterna och kds väljarnas förtroende för en
            radikalt annorlunda utformad ekonomisk politik som skulle främja
            företagande, investeringar och sparande. Centern gick till val
            med en reformpolitik; en politik för att bygga nytt och bättre.
          </note>
          <note>
            Vi krävde åtgärder för att modernisera Sverige --
          </note>
          <note>
            årliga investeringar i vägar och järnvägar på minst
          </note>
          <note>
            10 miljarder kronor.
          </note>
          <note>
            Vi föreslog reformerad företagsbeskattning och arbetsrätt. Vi
            presenterade en näringspolitik med svängrum i stället för svångrem
            för företagen.
          </note>
          <note>
            Vi föreslog reformerade socialförsäkringssystem, valfrihet och
            rättvisa i familjepolitiken med vårdnadsbidraget som grund.
          </note>
          <note>
            Vi föreslog kraftfulla satsningar på högre utbildning, forskning
            och utveckling. Vi föreslog åtgärder för miljön och betonade sambandet
            mellan ekonomi och ekologi.
          </note>
          <note>
            Vi föreslog sänkt moms på mat, turism och persontransporter.
          </note>
          <note>
            Vi föreslog åtgärder för att göra Sverige starkare för att kunna
            möta den ökade internationaliseringen.
          </note>
          <note>
            Fru talman! Valet 1991 gav Sverige en ny regering och därmed
            en ny politik. Förslagen från 1991 års valrörelse har genomförts
            i en strid ström enligt de planer vi hade.
          </note>
          <note>
            Fyrklöverregeringens mål har varit och är att bryta den ekonomiska
            stagnationen som vi ärvde från
          </note>
          <note>
            1980-talets socialdemokratiska Sverige, att skapa tillväxt i
            näringslivet och göra Sverige till en företagarnation igen. Välfärdssystemen
            har försvarats och förnyats. En valfrihetsrevolution har påbörjats.
            Den ekonomiska politiken har utformats med hänsyn till miljön
            för att bli långsiktigt hållbar.
          </note>
          <note>
            Utifrån de förutsättningar som gällde efter socialdemokraternas
            1980-talspolitik är resultatet på område efter område mycket positivt,
            men mycket återstår fortfarande.
          </note>
          <note>
            I början på 1990-talet hade Sverige en inflation i storleksordningen
            10 %. 1994 beräknas den till
          </note>
          <note>
            1,9 %.
          </note>
          <note>
            Många gånger har socialdemokraterna ifrågasatt inflationsbekämpningen.
            Det är därför en form av tillnyktring när vi i dag hörde att Göran
            Persson betonade vikten av inflationsbekämpning. Så har vi inte
            hört förut.
          </note>
          <note>
            BNP var 1991 negativ, --1,7 %. 1994 väntas tillväxten bli 2,4
            %.
          </note>
          <note>
            1991 minskade industriproduktionen med 4,7%.
          </note>
          <note>
            Nu har hjulen börjat snurra. Industriproduktionen ökar och beräknas
            i år öka med 8,5 %. För 1995
          </note>
          <note>
            bedöms näringslivets investeringar öka med inte mindre än 14
            %.
          </note>
          <note>
            Företagen, inte minst de små och medelstora, har åter börjat
            nyanställa, och nyetableringen av företag ökar. Under budgetåret
            1990/91 fick 900
          </note>
          <note>
            personer s.k. starta-eget-bidrag. Under innevarande år är det
            17 000.
          </note>
          <note>
            Exporten har stigit från minus 2,6 % 1991 till cirka plus 10
            % för innevarande år.
          </note>
          <note>
            Fru talman! Jag kunde fortsätta uppräkningen, men redan dessa
            sifferexempel visar att ekonomin går åt rätt håll. Vändpunkten
            kom till sist, och det är i hög grad fyrklöverregeringens förtjänst.
          </note>
          <note>
            Men det finns fortfarande problem, inte minst på arbetsmarknaden.
            Även om antalet arbetslösa minskar står alltför många människor,
            inte minst ungdomar, utan arbete, med allt vad det innebär av
            otrygghet och oro.
          </note>
          <note>
            Att vända utvecklingen är som att få stopp på en
          </note>
          <note>
            Finlandsfärja. Den fortsätter framåt även sedan man slagit till
            full broms.
          </note>
          <note>
            Eftersom vi hade ett så svårt arv från socialdemokratins 1980-tal
            har det tagit en lång tid för att vända och få en annan inriktning
            på sysselsättningsläget. Men varslen från början av
          </note>
          <note>
            1990-talet har nu ersatts med nyanställningar.
          </note>
          <note>
            Många företag går för fullt.
          </note>
          <note>
            Budgetunderskottet minskar, men det är fortfarande stort. Det
            finns anledning att ta mycket allvarligt på den situationen. Likaså
            att räntorna på statsskulden som en tung post i budgeten i framtiden
            kommer att öka till följd av statsskuldens ökning. De kan om några
            år motsvara en fjärdedel av statens utgifter. Därför är det nödvändigt
            att det sanningsprogram riksdagen beslutat om fullföljs.
          </note>
          <note>
            Den utökning som föreslås i kompletteringspropositionen är helt
            nödvändig.
          </note>
          <note>
            Besparingsåtgärder och åtstramningar är visserligen inte populära.
            Det finns partier, inte minst Socialdemokraterna, som av populistiska
            skäl ofta motsätter sig och ifrågasätter de förslag som läggs
            fram. Men de saknar egna konkreta åtgärder. Dock är det nödvändigt
            med besparingsförslag och budgetförstärkningar för att få hejd
            på statsskulden och för att Sverige åter skall kunna spela i ekonomins
            elitserie.
          </note>
          <note>
            Räntorna, som tidigare under ett par månaders tid varit nere
            på efterkrigstidens lägsta nivå, har vänt uppåt igen. Vi smittas
            av ränteutvecklingen i
          </note>
          <note>
            Europa och världen i övrigt. Osäkerhet inför utgången av höstens
            val påverkar säkert också ränteutvecklingen.
          </note>
          <note>
            Det behövs hårda tag mot budgetunderskottet och en bred politisk
            samling kring åtgärder. Det skapar trovärdighet. Då kan också
            räntorna fortsätta att sjunka.
          </note>
          <note>
            Krisuppgörelsen hösten 1992 och pensionsreformen som riksdagen
            har antagit visar att det går att få en bred politisk uppslutning
            i viktiga frågor -- förutsatt att viljan finns.
          </note>
          <note>
            Jag vill fråga Göran Persson: Är Göran Persson beredd att före
            valet medverka till samtal om långsiktighet och stabilitet för
            att varaktigt få ned räntorna?
          </note>
          <note>
            Hittills har socialdemokraterna inte kunnat uppvisa en trovärdig
            ekonomisk politik.
          </note>
          <note>
            När kompletteringspropositionen presenterades i slutet av april
            möttes den av en ordkaskad av kritik från Göran Persson. Det var
            nog många med mig som såg fram emot hans eget och socialdemokraternas
            förslag. När den motionen kom, jag tror det var den 10 maj, var
            den ett tunt, motsägelsefullt och tämligen innehållslöst dokument.
            Den gav lika litet svar på de problem
          </note>
          <note>
            Sverige har som Göran Persson i sitt inledningsanförande tidigare
            här i dag.
          </note>
          <note>
            I motionen talas om nya jobb i privat sektor. Men de konkreta
            åtgärderna handlar om jobb i offentlig sektor.
          </note>
          <note>
            I motionen talar man om småföretagens betydelse.
          </note>
          <note>
            Men man föreslog ökade skatter som skulle innebära att man försämrade
            småföretagens villkor.
          </note>
          <note>
            Socialdemokraterna talar ofta om att deras regeringerfarenheter
            gör dem speciellt duktiga att sköta landets finanser. ''Vi har
            gjort det förr'', brukar Göran Persson säga. Men vi vet vad det
            där med att ha gjort det förr innebär. Titta på 1980-
          </note>
          <note>
            talet!
          </note>
          <note>
            Vilka är då erfarenheterna av de senaste årens socialdemokratiska
            politik?
          </note>
          <note>
            Kjell-Olof Feldt kapitulerade och avgick -- en reträtt till författarskapet
            och debattörens värld.
          </note>
          <note>
            Allan Larsson såg en vändpunkt i syne, vände och försvann --
            en reträtt till den europeiska arenan, bort från den svenska scenen.
          </note>
          <note>
            Göran Perssons reträtt återstår, men i reträttens talekonst har
            han få övermän. Reträttens retorik och reträttens politik har
            blivit socialdemokraternas signum.
          </note>
          <note>
            Löften om förbättringar i arbetsrätten för småföretag, framförda
            vid en socialdemokratisk småföretagarriksdag, följdes av arbetsrättsreträtt
            på kongressen i Göteborg.
          </note>
          <note>
            Löften om besparingsprogram följdes av besparingsreträtt, kompletterade
            med skattehöjningar.
          </note>
          <note>
            Löften om återställande av arbetslöshetsförsäkringen följdes
            av procentreträtt från 90 % till 80 %, en nivå som socialdemokraterna
            tidigare så hårt protesterat emot.
          </note>
          <note>
            Löften om mer pengar till kommunsektorn och protester mot tidigare
            indragningar har förytts i en statsbidragsreträtt avseende kommunerna.
          </note>
          <note>
            Hur många av kommunerna i mitt eget hemlän kommer Göran Persson
            att plundra på pengar om han -- vilket jag inte hoppas -- får
            chansen efter årets val?
          </note>
          <note>
            Så här är det, fru talman, på område efter område:
          </note>
          <note>
            löften och reträtter. Först ett rejält socialdemokratiskt löfte,
            sedan snabbt en rejäl reträtt. Beslutade och påbörjade reformer
            skall rivas upp. Är det ett seriöst regeringsalternativ -- en
            diversebutik av löften, reträtter och åsikter?
          </note>
          <note>
            Jag vill fråga Göran Persson: När skall socialdemokraterna skaffa
            sig en trovärdig ekonomisk politik?
          </note>
          <note>
            Nu stundar en ny mandatperiod. Den kurs som har lagts fast för
            den ekonomiska politiken måste fullföljas. Jag ser ett antal huvuduppgifter
            för nästa mandatperiod. De är bl.a. följande.
          </note>
          <note>
            Fortsatt sanering av statsfinanserna för att eliminera budgetunderskottet
            och hejda ökningen av statsskulden. Det är nädvändigt för Sverige,
            för svensk ekonomi och för att vi skall få en uthållig tillväxt
            i ekonomin. Det är nödvändigt inte minst för att våra barn och
            barnbarn skall få ett bättre land att leva i.
          </note>
          <note>
            Vi måste värna om välfärdspolitiken för att sjuka och gamla skall
            få en bra vård och för att våra ungdomar skall få en bra skola.
            För detta krävs det en sund ekonomisk politik. Vi måste bekämpa
            arbetslösheten med en ökad satsning på småföretag och på kretsloppssamhället.
            Miljövänlig teknik och kretsloppsbaserad produktion skapar framtidens
            arbetsplatser. När skall Socialdemokraterna inse det och lämna
            betongen? När skall de inse vikten av kretsloppssamhället som
            en bas för framtidens jobb?
          </note>
          <note>
            Vi behöver fortsatt satsning på utbildning, forskning och utveckling.
            Under den här mandatperioden har det satsats betydande resurser
            för att öka just kompetensen och resurserna till forskning, utveckling
            och utbildning på såväl gymnasienivå som på högskolenivå. Målet
            för nästa mandatperiod bör vara att vi fortsätter arbetet med
            de satsningar som har gjorts under den här mandatperioden och
            dessutom skapar nya universitet i olika delar av landet.
          </note>
          <note>
            Vi måste få en tillväxt inom näringslivet. Vi måste fortsätta
            att främja näringslivet. Nya arbetstillfällen, minskad arbetslöshet,
            sanering av statsfinanserna samt bibehållen och utvecklad välfärd
            kan bara åstadkommas med en uthållig ekonomisk tillväxt.
          </note>
          <note>
            Fru talman! Jag ber att få yrka bifall till utskottets betänkande
            och avslag på samtliga reservationer och den särskilda meningsyttringen.
          </note>
          <note>
            I den stundande valrörelsen kommer jag och
          </note>
          <note>
            Centern att begära väljarnas bifall till vår ekonomiska politik
            för arbete, regional utveckling, grundtrygghet och kretsloppsbaserad
            hushållning med resurser. Vi går till val med en politik för långsiktighet,
            uthållighet och stabilitet.
          </note>
          <note>
            (Applåder)
          </note>
          <note type="speaker">
            Anf. 16 GÖRAN PERSSON (s) replik:
          </note>
          <note>
            Fru talman! De som har lyssnat på debatterna har hört det här
            anförandet förut. I Per-Ola Erikssons valmanifest saknades svaret
            på den fråga som alla politiskt intresserade ställer sig i dag,
            nämligen om
          </note>
          <note>
            Centern står bakom de förslag som Anne Wibble i dag lade fram
            i en debattartikel i Dagens Nyheter.
          </note>
          <note type="speaker">
            Anf. 17 PER-OLA ERIKSSON (c) replik:
          </note>
          <note>
            Fru talman! I sitt inledningsanförande beskrev inte
          </note>
          <note>
            Göran Persson vilken färdväg som han ville se för nästa mandatperiod
            och för resten av 1990-talet.
          </note>
          <note>
            Det är viktigt i den här debatten. Mycket av hans anförande ägnades
            åt kritik av andra partier och mindre, eller ingenting, åt att
            redovisa vad han själv vill åstadkomma.
          </note>
          <note>
            Det är litet bekymmersamt när
          </note>
          <note>
            Socialdemokraternas ekonomiska talesman ägnar så mycket tid åt
            något som kan betecknas som ett domedagsprofetstal. Med hänsyn
            till de behov och de problem som finns i svensk ekonomi borde
          </note>
          <note>
            Göran Persson tala om de socialdemokratiska alternativen, så
            att väljarna får veta i förväg vad som gäller.
          </note>
          <note>
            Det har många gånger varit ett motsägelsernas dokument som har
            presenterats av socialdemokrater. Jag vill ställa några kompletterande
            frågor till Göran Persson: Vem skall vi tro på från Socialdemokraterna?
            Är det partisekreteraren Mona Sahlin eller är det den s.k.
          </note>
          <note>
            ekonomiska talesmannen?
          </note>
          <note>
            I en artikel i DN den 22 februari i år sade Mona
          </note>
          <note>
            Sahlin att man inte skall räkna med att
          </note>
          <note>
            Socialdemokraterna kan lova guld och gröna skogar. Valrörelsen
            blir i stället en tävlan om vem som kan spara bäst och mest, menade
            Mona Sahlin.
          </note>
          <note>
            Hon sade att det värsta som kan hända under 90-
          </note>
          <note>
            talet är regeringar som vinner val på att riva upp beslut som
            andra regeringar har fattat.
          </note>
          <note>
            Delar Göran Persson sin partisekreterares uppfattning? Mycket
            i Göran Perssons motion går i motsatt riktning. Vem skall vi tro
            på -- Göran
          </note>
          <note>
            Persson eller Mona Sahlin?
          </note>
          <note type="speaker">
            Anf. 18 GÖRAN PERSSON (s) replik:
          </note>
          <note>
            Fru talman! Beträffande detta om att Mona Sahlin och jag talar
            om samma saker. Det finns sådant som
          </note>
          <note>
            Per-Ola Eriksson har medverkat till och som vi definitivt skall
            ändra på. Men det finns också sådant som vi säkert kan samarbeta
            kring. Det är dock en rättvis fördelning och en satsning på arbete
            åt alla som gäller. Detta är grunden.
          </note>
          <note>
            Jag ställde en fråga. Per-Ola Eriksson har ju själv som finansutskottets
            ordförande en central roll i svensk ekonomisk politik. Det vore
            värdefullt att få veta vad som gäller. Höjd pensionsålder, höjda
            egenavgifter i pensionssystemet utöver pensionskompromissen, försämrad
            förtidspension, sämre vård i landstingens och kommunernas verksamhet
            -- är det regeringsprogrammet? En enkel och mycket rak fråga här:
            Står Centern bakom detta? Jag undrar om det går att få ett ja
            eller nej som svar på den frågan.
          </note>
          <note>
            Vid uteblivet svar, Per-Ola Eriksson, skall ni veta att snöbollen
            börjar rulla för den finansminister som sitter längst fram i raden.
            Det här presenteras ju som regeringsalternativet. Står Centern
            bakom planen -- ja eller nej?
          </note>
          <note type="speaker">
            Anf. 19 PER-OLA ERIKSSON (c) replik:
          </note>
          <note>
            Fru talman! Jag svarar mycket gärna på Göran
          </note>
          <note>
            Perssons fråga. Vad finansministern har redovisat är, som hon
            säger, hennes besked till väljarna.
          </note>
          <note>
            Varje parti har ett ansvar när det gäller att redovisa vad partiet
            vill gå till val på. Mycket av det som står i finansministerns
            artikel stämmer väl överens med de förslag som finns i regeringens
            s.k.
          </note>
          <note>
            saneringsprogram. Men på en punkt, och det vill jag gärna säga,
            instämmer jag inte i finansministerns förslag. Det gäller då antydan
            om höjd pensionsålder. Riksdagen har nyligen fattat beslut om
            oförändrad pensionsålder. Jag tror att det är viktigt att vi håller
            fast vid träffad uppgörelse.
          </note>
          <note>
            Jag vill knyta an till Göran Perssons anförande tidigare här.
            Han talar om att näringslivet skulle växa. Varför skall man då
            beskatta produktionen?
          </note>
          <note>
            Han talar om stabilitet och fasta spelregler. Varför vill då
            Göran Persson riva upp de reformer som vi har åstadkommit för
            att skapa stabilitet och långsiktighet? Detta är att möta framtiden
            med dåtidens politik.
          </note>
          <note>
            Göran Perssons talade avslutningsvis när det gäller sjupunktsprogrammet
            om att ekonomi och ekologi skulle höra samman. Skall jag tolka
            det så, Göran
          </note>
          <note>
            Persson, att man är på väg att ompröva många av de betongprojekt
            som Socialdemokraterna medverkade till under förra mandatperioden?
          </note>
          <note>
            Exempelvis gäller det broar till våra grannländer.
          </note>
          <note>
            Det måste väl finnas en mening i det som sägs.
          </note>
          <note>
            Göran Persson måste ha en avsikt här. Det kan inte vara så att
            talet om att vi måste förena ekonomi och ekologi bara är några
            vackra ord i en riksdagsdebatt i slutet av en mandatperiod. Om
            Göran Persson inte kan konkretisera vad han menar tar vi inte
            särskilt allvarligt på orden i hans anförande.
          </note>
          <note>
            Nu har vi kommit till slutet av denna mandatperiod.
          </note>
          <note>
            Kanske är det den sista debatten med Göran
          </note>
          <note>
            Persson under denna mandatperiod. Jag vill därför tillägna Göran
            Persson en liten dikt, samtidigt som en skön sommar tillönskas.
            Min minidikt lyder:
          </note>
          <note>
            Göran Persson är bra på retorik, men saknar ekonomisk politik.
          </note>
          <note type="speaker">
            Anf. 20 IAN WACHTMEISTER (nyd)
          </note>
          <note>
            replik:
          </note>
          <note>
            Fru talman! Enligt min uppfattning är det egentligen bara den
            som svarar på frågor som borde ha rätt att ställa frågor. Det
            tycker jag att t.ex.
          </note>
          <note>
            Göran Persson skulle tänka på. Han anser sig tydligen ha frågeformuleringsmonopol
            här.
          </note>
          <note type="speaker">
            Anf. 21 TALMANNEN:
          </note>
          <note>
            Nu gäller det Per-Ola Erikssons anförande.
          </note>
          <note type="speaker">
            Anf. 22 IAN WACHTMEISTER (nyd):
          </note>
          <note>
            Fru talman! Det är precis vad det gör. Jag riktar en fråga --
            eftersom jag tycker att jag har rätt att ställa frågor -- till
            Per-Ola Eriksson. 1993/94 hade vi -- vi kan nästan överblicka
            resultatet nu -- ett budgetunderskott på 197,5 miljarder kronor
            och ett upplåningsbehov på 239,6 miljarder kronor.
          </note>
          <note>
            Prognosen för 1994/95, som till stor del kanske är en glädjekalkyl
            -- det vet vi ju ännu inte -- pekar fortfarande på 150,7 miljarder
            kronor i budgetunderskott och på ett upplåningsbehov på
          </note>
          <note>
            195,7 miljarder kronor.
          </note>
          <note>
            Jag gjorde tidigare en prognos här i kammaren och jag vill upprepa
            vad jag sade. Vid det aktuella tillfället var prognosen att vi
            gick back med 172
          </note>
          <note>
            miljarder kronor. Det motsvarade totalkostnaden i
          </note>
          <note>
            Sverige för följande poster: barnbidrag, bostadsbidrag, kommunal
            barnomsorg, föräldraförsäkring, arbetsskadeförsäkring och statens
            andel av sjukförsäkringen. Vidare gällde det alla kostnader för
            polisen, domstolarna, universiteten, högskolorna och nästan hela
            försvaret. Lägger man ihop alla dessa kostnader kommer man upp
            till 172 miljarder kronor --
          </note>
          <note>
            någonstans där pendlar vi nu.
          </note>
          <note>
            Min fråga till Per-Ola Eriksson -- ordföranden i finansutskottet,
            och där får han för min del gärna sitta kvar om han svarar rätt
            på min fråga -- är:
          </note>
          <note>
            Kommer Per-Ola Eriksson och Centerpartiet att insistera på att
            dessa synnerligen besvärande fakta allvarligt beaktas och åtgärdas
            i nästa regeringsfas, om ni kommer dithän? Kommer ni alltså på
            ett helt annat sätt än som nu är fallet att inse det djupa allvaret
            här -- det handlar ju om katastrofsiffror -- i stället för att
            bita litet grand i kanten och besluta om något som skall äga rum
            1999, 2010 eller vad det nu kan vara fråga om?
          </note>
          <note type="speaker">
            Anf. 23 PER-OLA ERIKSSON (c) replik:
          </note>
          <note>
            Fru talman! Jag har tidigare i dag gett uttryck för att vi ser
            mycket allvarligt dels på budgetunderskottet, dels på statsskuldens
            utveckling. Den som inte tar allvarligt på dessa båda saker har
            inte insett att vi behöver en politik som radikalt avviker från
            den som gällde på 1980-talet.
          </note>
          <note>
            Det är viktigt att de förslag som vi under den här mandatperioden
            har medverkat till och det som ligger i saneringsprogrammet får
            fullföljas och fortsätta att gälla såväl under nästa mandatperiod
            som under resten av det här seklet.
          </note>
          <note>
            Det är helt nödvändigt att så sker, för annars kommer vi bara
            att skjuta problemen framför oss.
          </note>
          <note>
            När budgetar skall läggas fram gäller det att vrida och vända
            på stenarna, att ompröva och pröva samt att omprioritera. Självklart
            är inget anslag -- kanske med några få undantag -- heligt i en
            budget som måste saneras för att ekonomin skall gå ihop.
          </note>
          <note>
            Det som finns i saneringsprogrammet och de preciseringar som
            är gjorda i årets kompletteringsproposition bildar en bra grund,
            tycker jag, när det gäller att lägga fast en bra politik för resten
            av detta sekel -- förutsatt att de partier som nu bildar regering
            kan få fortsätta, och det tror jag, Ian Wachtmeister, att de får.
            Ian Wachtmeister kan medverka till det genom att rösta rätt i
            årets val. Av allt att döma röstar Ian Wachtmeister kanske inte
            på det parti som han en gång startade, men i så fall finns det
            ju andra partier att välja bland.
          </note>
          <note>
            Till sist: Ian Wachtmeister sade i sitt inledningsanförande att
            finansutskottet är slut. I
          </note>
          <note>
            motsats till vad som gäller Ian Wachtmeisters politiska karriär
            -- vilken är slut, som han själv har sagt -- kan jag dementera
            att finansutskottet är slut.
          </note>
          <note>
            Det är möjligen slut på sammanträden för i år. Men finansutskottet
            består och kommer i framtiden att få förstärkta befogenheter,
            precis på det sätt som
          </note>
          <note>
            Ian Wachtmeister och många andra har efterlyst.
          </note>
          <note type="speaker">
            Anf. 24 IAN WACHTMEISTER (nyd)
          </note>
          <note>
            replik:
          </note>
          <note>
            Fru talman! Som någon viskade till mig: Inte bara finansutskottet
            består utan även jag själv.
          </note>
          <note>
            Observera då att om jag är politiskt slut är det i bemärkelsen
            partipolitiskt slut. Jag kommer att hålla tummen på ögat på er
            alla.
          </note>
          <note>
            I sakfrågan skulle jag vilja säga att de åtgärdsplaner som regeringen
            har framställt, och som Ny demokrati har stött, inte räcker någonstans.
          </note>
          <note>
            Nathalieplanen räcker inte ens halvvägs. Det är det som är den
            bistra sanningen. Det krävs mycket tuffare tag än detta.
          </note>
          <note>
            Jag vill upprepa att alternativet till det jag sade förut, när
            jag talade om alla de poster som vi inte har råd med, är skattehöjningar.
            Det finns de vars namn man inte får nämna när man tar replik på
            herr
          </note>
          <note>
            Eriksson som kör den vägen. Låt mig då upplysa om att om man
            med det alternativet skall få ihop
          </note>
          <note>
            172 miljarder får man höja momsen till 62 % eller höja arbetsgivaravgiften
            till 77 %. Det var väl något att bita i?
          </note>
          <note>
            För övrigt ber jag att få tacka herr ordföranden för de vänliga
            orden, de som han sade och de som han tänkte.
          </note>
          <note type="speaker">
            Anf. 25 PER-OLA ERIKSSON (c) replik:
          </note>
          <note>
            Fru talman! Det behövs besparingar. Det har vi signalerat, och
            vi har även pekat ut områden. Det är bara att läsa saneringsprogrammet.
            Jag vet att
          </note>
          <note>
            Ian Wachtmeister är väl insatt i dess innehåll, eftersom han
            har röstat aktivt för de olika förslagen.
          </note>
          <note>
            Men det är också viktigt att de besparingar vi gör på annat sätt
            i transfereringssystem sker med fördelningspolitiska förtecken.
            Det vill jag betona.
          </note>
          <note>
            Vi kan inte från Centerns sida acceptera besparingar som innebär
            orättvisor eller leder till sneda fördelningspolitiska effekter.
            Om något parti kommer att lägga fram sådana förslag under nästa
            mandatperiod kommer vi från Centerns sida självklart att reagera.
          </note>
          <note>
            Till sist, fru talman, vill jag till Ian Wachtmeister, som nu
            lämnar riksdagen, säga ett varmt tack för samarbetet i finansutskottet
            och för stimulerande debatter, ibland fräna. Men bakom denna fränhet,
            karskhet och ibland aggressiva framtoning vet jag att det hos
            Ian Wachtmeister finns ett varmt hjärta.
          </note>
          <note>
            Tack för det.
          </note>
          <note type="speaker">
            Anf. 26 LARS TOBISSON (m):
          </note>
          <note>
            Fru talman! I riksdagens ekonomiska slutdebatt för tre år sedan
            talade dåvarande finansministern
          </note>
          <note>
            Allan Larsson om vändpunkten som vore den redan passerad, och
            han anklagade mig för svartmålning. Men utvecklingen har gett
            oss moderater rätt i att vi då var på väg in i en svår ekonomisk
            kris, en hemmagjord strukturkris, som vuxit fram i spåren av ''den
            tredje vägens politik''.
          </note>
          <note>
            Den samlade produktionen stagnerade och började minska. Ändå
            fortsatte konsumtionen att stiga.
          </note>
          <note>
            Trots ambitiösa mål för att begränsa den offentliga sektorns
            volymexpansion låg ökningstakten ständigt över 2 % om året. Även
            den privata konsumtionen växte till priset av att hushållssparandet
            blev kraftigt negativt. När den totala konsumtionen alltmer översteg
            produktionen, kunde resultatet inte bli annat än växande underskott
            i handels- och bytesbalanserna.
          </note>
          <note>
            Härtill kom att investeringskapitalet sökte sig ut till andra
            länder, medan flödet i motsatt riktning, alltså hem till Sverige,
            var praktiskt taget obefintligt.
          </note>
          <note>
            Skattetrycket steg från ca 50 % 1982 till nära 57 %
          </note>
          <note>
            1991 och var därmed, med klar marginal, värst i världen. Den
            årliga inflationstakten var hög -- långt högre än i konkurrentländerna.
            Räntenivån höjdes successivt. När samtidigt arbetsproduktiviteten
            utvecklades svagt, försämrades Sveriges kostnadsläge och därmed
            konkurrenskraft mycket snabbt.
          </note>
          <note>
            Vid tiden för förra valet gav strukturkrisen allt tydligare utslag
            i främst tre avseenden. Under året fram till valet växte den öppna
            arbetslösheten med
          </note>
          <note>
            100 000 personer, och den snabba ökningen av antalet varsel visade
            att Allan Larssons företrädare, Kjell-Olof Feldt, skulle få rätt
            i sin spådom om ''arbetslöshetens stålbad''. Statens budget uppvisade
            ett snabbt växande underskott.
          </note>
          <note>
            Och fallissemang i finans- och fastighetsbolag förebådade en
            fullfjädrad finanskris, som skulle sätta väletablerade banker
            och försäkringsbolag i gungning.
          </note>
          <note>
            När sedan de borgerliga partierna tog över regeringsmakten, övertog
            vi också en ekonomi i snabb utförsåkning. Våra viktigaste mål
            var att föra in Sverige som medlem i den europeiska gemenskapen,
            att återupprätta vårt land som tillväxt- och företagarnation och
            att stärka valfriheten i välfärdspolitiken. Vi förutsåg att den
            nödvändiga förnyelsen av Sverige och svensk politik skulle ta
            i anspråk mer än en mandatperiod -- ja, kanske hela 90-talet.
            Uppgiften blev inte lättare av att till den strukturkris som 80-
          </note>
          <note>
            talets ekonomiska politik framkallat här i Sverige lades en internationell
            konjunkturnedgång. Men vi kan nu efter snart tre år summera en
            rad positiva resultat av våra ansträngningar.
          </note>
          <note>
            På samma sätt som alla kurvor pekade fel för tre år sedan, pekar
            de nu rätt. Senast har det bekräftats i
          </note>
          <note>
            Konjunkturinstitutets majrapport och i
          </note>
          <note>
            Industriförbundets planenkät. Ekonomin växer igen, industriproduktionen
            ökar snabbt och en stigande orderingång ger industrin anledning
            att skynda på sina investeringar.
          </note>
          <note>
            Att kostnadsläget är gott är inte bara ett resultat av den svagare
            kronan. Skattebelastningen har minskat, t.ex. genom sänkta löneskatter.
          </note>
          <note>
            Produktiviteten ökar dessutom snabbt i både enskild och offentlig
            sektor, bl.a. till följd av den lägre frånvaro som reformerade
            socialförsäkringar fört med sig.
          </note>
          <note>
            Skattetrycket har sänkts till under 50 procent igen.
          </note>
          <note>
            Inflationen är rekordlåg. Det betyder att medborgarna även med
            låga lönehöjningar får ökat utrymme för privat konsumtion utan
            att det normaliserade hushållssparandet behöver minska.
          </note>
          <note>
            Sveriges förbättrade konkurrenskraft lägger grunden för en exportökning,
            som i sin tur medför växande överskott i handelsbalansen. Även
            bytesbalansen uppvisar numera stigande överskott, och därmed är
            alltså balansen i det totala sparandet återupprättad.
          </note>
          <note>
            Det underlättar den nödvändiga offentliga upplåning som det stora
            budgetunderskottet framtvingar. Men även det offentliga lånebehovet
            utvecklas nu åt rätt håll, och det i snabbare takt än vad som
            förutsetts. Finanskrisen är dessutom på god väg att lösas.
          </note>
          <note>
            Sedan någon tid förbättras också läget på arbetsmarknaden. Det
            förekommer färre varsel och konkurser, fler lediga platser och
            nystartade företag. April 1994 var den första månad då den öppna
            arbetslösheten var lägre än samma månad ett år tidigare.
          </note>
          <note>
            Fru talman! Strukturkrisen i den svenska ekonomin är ändå så
            djupgående att stora problem kvarstår att hantera. Framför allt
            handlar det om arbetslösheten och det offentliga upplåningsbehovet.
            Känsliga mätare på balansrubbningen är kronkursen och räntan.
          </note>
          <note>
            Under våren har tvärtemot alla förutsägelser och förhoppningar
            den förutsedda kronförstärkningen i stort sett uteblivit, samtidigt
            som den långa räntan höjts kraftigt, med nära 3 procentenheter.
            Delvis är det en återspegling av allmän oro på de internationella
            kapital- och valutamarknaderna, men genomslaget har varit relativt
            sett större i
          </note>
          <note>
            Sverige. Det kan inte tolkas som annat än misstro mot det politiska
            systemets förmåga att lotsa
          </note>
          <note>
            Sverige ut ur den ekonomiska krisen. Det drabbar oss alla som
            sysslar med politik. Men det är säkert ingen tillfällighet att
            ränterycken uppåt blivit särskilt markerade efter det att flera
            opinionsmätningar skapat farhågor för en socialistisk seger i
            höstens val, samtidigt som det fortfarande föreligger övervikt
            för nejsidan i den därpå följande folkomröstningen om EU.
          </note>
          <note>
            Bland borgerliga sympatisörer finns det en klar majoritet som
            säger ja till Europa. Men på politikens vänstersida dominerar
            nejsägarna. Mot den bakgrunden är det olyckligt att socialdemokraterna
            uppträder tvehågset och utan engagemang i frågan. Jag förstår
            inte hur ni socialdemokrater kan göra anspråk på att bilda regering,
            när ni inte har någon bestämd uppfattning om hur Europasamarbetet
            skall se ut och är beredda att driva den.
          </note>
          <note>
            På samma sätt är det egentligen på den ekonomiska politikens
            område. Vad ni har presenterat är ett ihåligt budgetalternativ,
            som för nästa budgetår innebär en saldoförsämring med över 10
            miljarder kronor trots skattehöjningar på över 11 miljarder.
          </note>
          <note>
            Lägger man till det effekter utanför budgeten, som ökar lånebehovet
            och driver upp kommunernas utgifter, blir försämringen av de offentliga
            finanserna totalt 15 miljarder.
          </note>
          <note>
            Men den största bristen är naturligtvis att ni saknar ett ekonomiskt
            saneringsprogram som sträcker sig bortom det närmaste budgetåret.
            Vi fick inte heller nu veta någonting i Göran Perssons anförande.
            Det enda ni kunnat komma på är skatteskärpningar.
          </note>
          <note>
            Det rör sig om höjningar på minst 80 miljarder kronor, motsvarande
            1 000 kr i månaden för ett vanligt hushåll. Tyngst väger att sjukförsäkringen
            skall finansieras helt med egenavgift, medan arbetsgivaravgiften
            för detta ändamål får vara kvar och omvandlas till ren skatt.
            Principen om högst
          </note>
          <note>
            50 % marginalskatt överges genom förordet för en extra värnskatt
            på 5 procentenheter för inkomsttagare med högre inkomst. Runt
            om i landet föreslås kraftiga kommunalskatteskärpningar, som kommer
            att bli ännu större med den omfördelning av skattekraft som Göran
            Persson aviserade häromdagen. Därtill utlovas återställare på
            kapitalbeskattningens och socialförsäkringarnas områden, där socialdemokraterna
            alltså vill riva upp de förändringar som den borgerliga regeringen
            genomfört i syfte att höja produktivitet och tillväxttakt. Socialdemokraterna
            vill t.o.m. inleda nya socialiseringsexperiment genom att vidga
            AP-
          </note>
          <note>
            fondens rätt att köpa aktier.
          </note>
          <note>
            Jag måste få fråga Göran Persson: Hur kan ni tro att samma politik
            som förde oss in i krisen skall kunna föra oss ur den? Hur kan
            ni tro att man kan få fler jobb genom att höja skatten på företag?
          </note>
          <note>
            Herr talman! Svårigheten för det stora oppositionspartiet, som
            utger sig för att vara regeringsalternativ, är att budgetunderskott
            och arbetslöshet inte låter sig hanteras på traditionellt socialdemokratiskt
            sätt -- genom att subventionera bostadsbyggande och låta den offentliga
            sektorn växa. Det är inte längre möjligt att med bidrag driva
            fram en överkonsumtion av boende. Det stora budgetunderskottet
            är i sig ett hinder mot detta, liksom mot inrättande av nya jobb
            i den offentliga sektorn. Och den snabbt växande statsskulden
            utesluter möjligheten av snabba klipp i stabiliseringspolitiken,
            t.ex. genom efterfrågestimulans. Det finns helt enkelt ingen genväg
            till den enda vägen, som går över strukturella reformer med syfte
            att göra det lönsamt att starta företag som kan ge nya jobb.
          </note>
          <note>
            Även om det inte är någon snabbkur, kan ändå med en sådan politik
            arbetslösheten minskas och det offentliga lånebehovet reduceras
            på ett sätt som blir varaktigt.
          </note>
          <note>
            Det betyder att regeringens saneringsprogram måste fullföljas.
            Det är bra att vi i finansutskottet fått stöd för att det skall
            både påskyndas och förstärkas i sin bortre ända. Det strukturella
            underskottet i den offentliga ekonomin kan dock inte elimineras
            genom att skattetrycket åter ökar.
          </note>
          <note>
            Den vägen har redan prövats och visat sig oframkomlig. Inte nog
            med det -- metoden motverkar det uppställda målet genom att negativt
            påverka konkurrenskraft och tillväxt. Därmed återstår endast att
            ytterligare minska de offentliga utgifterna.
          </note>
          <note>
            Den nödvändiga utgiftsminskningen kan uppnås på många olika sätt.
            Offentlig verksamhet kan överföras i privat regi eller åtminstone
            avregleras och konkurrensutsättas, vilket leder till högre kostnadseffektivitet.
            Men eftersom långt över hälften av statens utgifter avser bidragsöverföringar
            -- till kommuner och företag, medborgare och utlandet -- måste
            ansträngningarna att nedbringa det offentliga upplåningsbehovet
            i hög grad syfta till besparingar i de stora bidragssystemen.
          </note>
          <note>
            Välfärdssamhället råkar inte i fara för att välfärdsstaten bantas.
            Det är ingen tillfällighet att de länder som ligger i topp i den
            internationella välfärdsligan -- USA, Schweiz, Kanada, Japan --
          </note>
          <note>
            har låga offentliga utgiftsandelar och skattekvoter.
          </note>
          <note>
            Det är heller ingen tillfällighet att länder som ligger högt
            i dessa båda avseenden -- utöver Sverige t.ex.
          </note>
          <note>
            Nederländerna -- under de senaste 20 åren har fallit brant i
            relativt välstånd.
          </note>
          <note>
            Inriktningen på det sociala reformarbetet bör vara att det offentliga
            garanterar en grundläggande trygghet, medan medborgarna i större
            utsträckning själva säkrar sig mot inkomstbortfall genom enskilt
            sparande och personligt ägda försäkringar.
          </note>
          <note>
            Möjligheterna att komplettera sin pension har redan vidgats genom
            förbättrade villkor för livförsäkringar och annat långsiktigt
            trygghetssparande. Ett ökat hushållssparande kan ju inte gärna
            minska välfärden tvärtom ger det, förutom ökad självständighet
            för individen, resurser för utbyggnad av näringslivet och därav
            följande välståndshöjande tillväxt.
          </note>
          <note>
            Det hårda svenska skattetrycket är en grundläggande orsak till
            dagens ekonomiska problem. Det bör därför successivt minskas ned
            mot genomsnittlig europeisk nivå. Därigenom kommer medborgarnas
            frihet att kunna öka, samtidigt som de skadliga skattekilarna
            minskar och tillväxtkraften i ekonomin förbättras.
          </note>
          <note>
            Men den på kort sikt allra viktigaste uppgiften för regeringen
            efter valet i höst är att få in Sverige i det europeiska samarbetet.
            Vi moderater ser det som en grundläggande förutsättning för att
            kunna hantera miljöfrågorna och brottsbekämpningen --
          </note>
          <note>
            det finns många andra exempel -- och framför allt för att bidra
            till stabilitet och säkerhet i vår del av världen. Vi ser svenskt
            medlemskap i EU som en absolut nödvändighet för att det skall
            kunna bli flera företag och nya jobb i Sverige.
          </note>
          <note>
            Herr talman! Socialdemokraterna saknar inte bara program utan
            också bestämd inriktning när det gäller Sveriges förhållande till
            Europa och den ekonomiska politiken bortsett då naturligtvis från
            utfästelsen att höja skatterna. Särskilt i den situation Sverige
            befinner sig innebär det att de inte erbjuder ett regeringsdugligt
            alternativ. Risken för en socialdemokratisk valseger -- och för
            ett nej till
          </note>
          <note>
            EU i folkomröstningen -- är de största hoten mot den återupptagna
            utvecklingen mot ökad tillväxt och välfärd i vårt land.
          </note>
          <note>
            Den borgerliga regeringen och de fyra regeringspartierna här
            i riksdagen har däremot visat att vi även under besvärliga yttre
            omständigheter har kunnat fatta beslut, som börjat föra Sverige
            ut ur krisen. Det betänkande från finansutskottet som vi nu diskuterar
            är ett viktigt led i detta arbete. Jag vill understryka att det
            på alla punkter innebär ett stöd till regeringens kompletteringsproposition
            med dess många förslag på olika områden, och jag instämmer i utskottsordförandens
            yrkande om bifall till utskottets emställan i dess helhet.
          </note>
          <note type="speaker">
            Anf. 27 GÖRAN PERSSON (s) replik:
          </note>
          <note>
            Herr talman! För formens skull yrkar jag bifall till samtliga
            socialdemokratiska reservationer som är fogade till betänkandet.
          </note>
          <note>
            Också Lars Tobisson är lätt att förutse. Inlägget om
          </note>
          <note>
            EU-frågan har vi hört förut här i kammaren. Men det har hänt
            någonting sedan dess som har gett en ny kvalitet åt den debatten.
          </note>
          <note>
            Vi socialdemokrater som är för ett svenskt medlemskap för vår
            argumentation lugnt och sakligt med stor respekt för de många
            svenskar som är djupt skeptiska och motståndare. Det är nödvändigt
            i en demokrati. Det sade jag förra gången till Lars Tobisson i
            debatten.
          </note>
          <note>
            Dessemellan har inträffat att en ledande moderat som har haft
            annan uppfattning än den partilinje som tydligen har spikats fast
            inför en folkomröstning mer eller mindre har uteslutits ur partiet.
            Den som tror att man vinner ett folkflertal i en folkomröstning
            med den typen av metoder ber om ett nej i Eu-omröstningen.
          </note>
          <note>
            Mitt råd förra gången till Tobisson var, och står kvar: Håll
            sig borta så mycket som möjligt ifrån det offentliga samtalet.
            Tobisson är inte någon tillgång för ja-sidan, dock för nej-sidan.
            Nog om detta.
          </note>
          <note>
            Lars Tobisson underlät också att kommentera dagens stora händelse,
            finansministerns plan. Den bygger i icke oväsentlig del på skattehöjningar
            --
          </note>
          <note>
            moms på tidningar, miljöskatter, förmodat dyrare bensin, höjd
            fastighetsskatt och höjda egenavgifter.
          </note>
          <note>
            Min fråga till Lars Tobisson kan besvaras med ett ja eller nej.
            Står moderaterna bakom denna plan?
          </note>
          <note type="speaker">
            Anf. 28 LARS TOBISSON (m) replik:
          </note>
          <note>
            Herr talman! Det är mycket lätt att besvara den frågan.
          </note>
          <note>
            Den plan som regeringen har lagt fram och som riksdagen har antagit
            innehåller till angivna delar utgiftsminskningar och höjningar
            av olika skatter.
          </note>
          <note>
            Hittills kan vi konstatera att mera av skattehöjningar än utgiftsminskningar
            har genomförts proportionellt sett. Men skissen som har lämnats
            ligger i linje med vad vi strävar efter och med vad som kommer
            att bli nödvändigt att genomföra.
          </note>
          <note>
            Göran Persson sade att jag var lätt att förutsäga.
          </note>
          <note>
            Jag vill påstå att Göran Persson är ännu lättare att förutsäga.
            Man kan nämligen utan vidare förutsäga att han inte svarar på
            några frågor utan bara pratar om annat. Och det han säger handlar
            inte heller om framtiden utan är mest en strävan att svartmåla
            och så split.
          </note>
          <note>
            Jag har ställt ett antal frågor till Göran Persson och vill gärna
            återvända till dem.
          </note>
          <note>
            Ni berömmer er av att vi vet hur ni skall råda bot på arbetslösheten
            och talar i allmänna ordalag om att ni skall skaffa nya jobb.
            Jag tror också att Göran
          </note>
          <note>
            Persson sade att de nya jobben måste skapas i näringslivet. Jag
            ställde då en fråga som jag inte fick svar på: Hur och varför
            tror ni socialdemokrater att man genom att höja skatten på företagen
            kan få flera jobb?
          </note>
          <note>
            När man skall försöka minska förbrukningen av tobak eller kanske
            bensin kan man höja skatten. Ni höjer skatten på företagen. Hur
            tror ni att det någonsin skall kunna leda till nya jobb? Och hur
            tror ni att den politik som ni vill återgå till och som en gång
            förde oss in i krisen skall kunna föra oss ur den?
          </note>
          <note>
            Jag nöjer mig med att ställa dessa frågor en gång till, så att
            Göran Persson inte bara smiter undan utan att svara på dem.
          </note>
          <note type="speaker">
            Anf. 29 GÖRAN PERSSON (s) replik:
          </note>
          <note>
            Herr talman! Frågan om företagsskatten är lätt att svara på,
            och jag har gjort det åtskilliga gånger förut.
          </note>
          <note>
            Vårt förslag innebär -- till skillnad från regeringens -- en
            lägre beskattning av företagen.
          </note>
          <note>
            När regeringen genomförde sin omläggning av kapitalskatten använde
            man just metoden att höja den effektiva beskattningen på bolagen
            för att finansiera sänkningen av kapitalskatten. På så sätt har
            man ökat beskattningen av bolag och sänkt den för kapital. Vi
            tycker att det är en dålig politik och vill vända den utvecklingen.
            På den punkten vet nog Tobisson var vi står.
          </note>
          <note>
            Det intressanta är att Tobisson alldeles nyss bekräftade att
            moderaterna tydligen tänker sig att höja egenavgifterna i dagens
            pensionssystem utöver vad som anges i pensionsöverenskommelsen.
            Det är intressant.
          </note>
          <note>
            Man har också från moderaternas sida i dag bekräftat att vi skall
            ha moms på dagstidningar. Det är också intressant.
          </note>
          <note>
            Dessutom har moderaterna bekräftat att miljöskatten skall höjas,
            och det är rimligen inte de miljöskatter som riksdagen redan har
            fattat beslut om och som innebar en indexering av punktskatten.
          </note>
          <note>
            Om det skall vara någon mening med vad finansministern ägnar
            sig åt bör detta rimligen innebära nya miljöskatter och, som Expressen
            förmodade, dyrare bensin. Detta har alltså moderaterna i dag sagt
            ja till, om jag skall tolka
          </note>
          <note>
            Lars Tobissons svar alldeles nyss. Det är i så fall en sensation.
          </note>
          <note>
            Men icke desto mindre är det bra att få registrerat till kammarens
            protokoll att moderaterna tänker sig att höja dessa skatter.
          </note>
          <note type="speaker">
            Anf. 30 LARS TOBISSON (m) replik:
          </note>
          <note>
            Herr talman! Att ni skulle vilja ha lägre skatter för företagen
            är en bluff. Genomgående i era förslag,
          </note>
          <note>
            Göran Persson, är ju att ni skall höja skatten på företagande
            och på sparande.
          </note>
          <note>
            Jag skulle trötta kammaren och dessutom förbruka onödigt mycket
            av min repliktid om jag skulle ange alla de krav som ni ställer
            på en återgång till de tidigare höga skatterna på detta område.
            Därför avstår jag från att göra det.
          </note>
          <note>
            Men med anledning av de insinuationer som Göran
          </note>
          <note>
            Persson kom med vill jag säga att det självfallet är viktigt
            att fortsätta att sänka skattetrycket. I och med det arbete som
            den borgerliga regeringen har lagt ned har vi nu i stort sett
            färdigstrukturerat detta. Vad som behöver göras är att få ned
            de breda skatter som vi har, t.ex. moms. Det gäller också kommunalskatten.
          </note>
          <note>
            Göran Persson har nu gett sig till att säga att man, utöver de
            skattehöjningar som föreslås av socialdemokratiska kommunalpolitiker
            runt om i landet, skall genomföra en gigantisk omfördelning av
            skattekraft. En sådan omfördelning kan inte verka på annat sätt
            än att man i de kommuner där man låter låginkomsttagare vara med
            och betala till kommunalskatt för höginkomsttagare i högskattekommuner
            måste höja skatten, utan att det leder till att socialdemokratiskt
            ledda högskattekommuner därför sänker skatten.
          </note>
          <note>
            Med det systemet får vi en generell höjning av kommunalskatterna
            i landet, vilket innebär ytterligare ett grundskott mot principen
            att hålla
          </note>
          <note>
            30 % inkomstskatt för de flesta inkomsttagare och högst 50 %
            i marginalskatt över huvud taget. Sedan har ni dessutom lagt på
            en extra skatt i form av värnskatt.
          </note>
          <note>
            Det är löjligt att försöka blanda bort korten på det sätt som
            Göran Persson gjorde i sitt anförande och försöka göra oss moderater
            till skattehöjare. Jag har redan sagt detta en gång: Sedan 1991
            har skattetrycket sänkts från 57 till under 50 %, och alla skatter
            får till slut betalas av hushållen. I kronor har skatterna sänkts
            med 17 miljarder; det är ungefär
          </note>
          <note>
            4 000 per hushåll.
          </note>
          <note>
            Dessutom har de direkta höjningar för skattebetalarna som har
            förekommit drivits igenom av andra partier. Det var ni socialdemokrater
            som i krisuppgörelsen begärde att den redan beslutade sänkningen
            av momsen skulle inställas. Det var ni som tog initiativet till
            försämringen av grundavdrag. Det kan leda till vissa höjningar
            av skattebelastningen i dessa avseenden. Men totalt sett har den
            alltså sjunkit.
          </note>
          <note>
            Jag återkommer till min fråga till Göran Persson.
          </note>
          <note>
            Jag vet att han inte kan svara på den nu, men det finns möjlighet
            till inlägg senare i debatten. Hur tror ni att man genom att höja
            skatten på företag skall kunna få flera jobb?
          </note>
          <note type="speaker">
            Anf. 31 JOHAN LÖNNROTH (v) replik:
          </note>
          <note>
            Herr talman! Lars Tobisson talade om att tilltron till det politiska
            systemet är viktig också för ekonomin.
          </note>
          <note>
            Jag lyssnade på hans partikamrat Björn von der
          </note>
          <note>
            Esch på Nej till EU:s kongress i Lund. Han sade att det svenska
            parlamentariska systemet i dag genomlever en kris med tanke på
            att mer än halva svenska folket säger nej till svenskt medlemskap
            i den europeiska unionen, samtidigt som det här i riksdagen kanske
            bara finns 5 % EU-motståndare.
          </note>
          <note>
            Jag vill ställa en fråga till Lars Tobisson om skattetrycket.
            Jag kan börja med att konstatera att ni ju vill ha företagsskatterna
            på en nivå kring
          </note>
          <note>
            28 %, medan EU-genomsnittet ligger strax under
          </note>
          <note>
            40 %. Jag skulle gärna vilja höra Lars Tobissons förklaring och
            kommentar till varför vi i Sverige måste ha 12 % lägre företagsskatter
            jämfört med
          </note>
          <note>
            EU.
          </note>
          <note>
            Men ännu hellre skulle jag vilja höra Lars
          </note>
          <note>
            Tobissons kommentar till marginalskatterna. De gamla slagorden
            löd ju ''Hälften kvar!'' och ''Högst
          </note>
          <note>
            50 % marginalskatt!''. Men med de nya förslag till höjningar
            av egenavgifter i samband med pensionsöverenskommelsen kommer
            ju marginalskatten att hamna en bra bit över 60 % i inkomstlägen
            mellan brytpunkten och upp till taket i ATP-systemet. Däremot
            sjunker marginalskatten för de ännu högre inkomsterna.
          </note>
          <note>
            Det är ett fullständigt perverst skattesysten, där alltså marginalskatterna
            för medelinkomsttagare är högre än för höginkomsttagare!
          </note>
          <note>
            För det första vill jag höra Lars Tobisson bekräfta att detta
            är innebörden i förslagen. För det andra vill jag veta vad Lars
            Tobisson tänker göra åt denna mycket allvarliga situation.
          </note>
          <note type="speaker">
            Anf. 32 LARS TOBISSON (m) replik:
          </note>
          <note>
            Herr talman! Det är riktigt att det finns en stor skillnad mellan
            å ena sidan opinionen här i kammaren och å andra sidan opinionen
            ute bland folket vad gäller medlemskap i EU. Därför tycker jag
            att vi som sysslar med politik och kan inse betydelsen för Sverige
            av att ingå i det europeiska samarbetet skall gå ut och driva
            kampanj för detta.
          </note>
          <note>
            Jag har också tidigare sagt att jag beklagar att de företrädare
            för vänstersidan som bekänner sig till tanken på ett medlemskap
            i EU inte visar engagemang och driver saken utan i stället ligger
            lågt. När man dessutom anklagar oss för att vi verkligen tar oss
            an detta blir det nästan för mycket.
          </note>
          <note>
            Jag begär nu inte att Johan Lönnroth skall driva denna sak --
            han tillhör den minoritet som inte har förstått hur det här hänger
            ihop -- men jag vill förklara att det som han redovisar för mig
            är ett tecken på att det måste drivas en hård kampanj i
          </note>
          <note>
            EU-frågan.
          </note>
          <note>
            Johan Lönnroth anklagar oss även bl.a. för att höja skatterna.
            Vad först gäller företagsbeskattningen skall vi inte sörja över
            att just bolagsbeskattningen är lägre i Sverige än på andra håll.
            Det är ett sätt inte bara att få svenska företag att investera
            och skapa jobb här i Sverige utan också att få utländska företag
            att välja att lägga sina investeringar här. Det är på den vägen
            som vi kan få de jobb i näringslivet som Göran Persson sade sig
            vilja arbeta för. Detta kommer att fungera den dag när vi har
            undanröjt hotet om en socialistisk valseger i höst och när det
            via ett positivt resultat i folkomröstningen står klart att Sverige
            verkligen blir medlem i EU.
          </note>
          <note>
            Det bedrivs här vidare något slags mytbildning om att de förändringar
            som vi gör, när vi närmar avgifter och förmåner i socialförsäkringssystemen
            till varandra och omvandlar tidigare osynliga löneskatter till
            fullt synliga förmånsbestämda avgifter för finansiering av förmåner,
            skulle innebära en höjning av skatteuttaget eller av marginalskatterna.
          </note>
          <note>
            Det som vi nu skall inrikta oss på att åstadkomma är att sänka
            skattekilarna. Det är vad som återstår sedan vi har strukturerat
            om skattesystemet. Den förändring som bl.a. pensionsreformen innebär
            är att vi minskar skattekilarna och får ett närmare samband mellan
            avgifter och förmåner. Det ser jag som en stor fördel, och det
            kommer vi att förklara mot de försök att sprida missuppfattningar
            som görs från vänsterhåll.
          </note>
          <note type="speaker">
            Anf. 33 JOHAN LÖNNROTH (v) replik:
          </note>
          <note>
            Herr talman! Lars Tobisson säger att vi som sysslar med politik
            skall driva kampanj. Han anklagar också oss vänsterpartister,
            om jag fattade honom rätt, för att vi lägger locket på för de
            enstaka anhängare av svenskt EU-medlemskap som vi har i
          </note>
          <note>
            Vänsterpartiet.
          </note>
          <note>
            Jag skall först tala om att det finns en ganska viktig skillnad
            mellan Vänsterpartiet och Moderata samlingspartiet, nämligen att
            Vänsterpartiet är ett pluralistiskt parti. Vi inte bara tillåter
            våra medlemmar att tala för ett medlemskap, utan vi kommer faktiskt
            också att ha en anhängare av EU-
          </note>
          <note>
            medlemskap överst på en av våra listor. Ett motsvarande agerande
            är däremot uppenbarligen förbjudet i Moderata samlingspartiet,
            trots att ni hela tiden hävdar att detta är något som skall stå
            vid sidan om den rena partipolitiken.
          </note>
          <note>
            Däremot är det riktigt att vi i Vänsterpartiet med en mycket
            stor och massiv majoritet kommer att driva kampanj mot medlemskap
            i unionen.
          </note>
          <note>
            Vad gäller frågan om en mytbildning om skatterna vill jag säga
            att det inte är mera myt i detta än att
          </note>
          <note>
            Lars Tobissons partikamrat Bo Lundgren häromdagen tvangs slå
            till full reträtt inför den kritik som bl.a. Lars Bäckström, min
            partikamrat i skatteutskottet, har riktat just mot de skattekilar
            som blir konsekvensen också för låginkomsttagare med de nya egenavgifterna.
          </note>
          <note>
            Vad gäller försöket att blanda bort korten genom att kalla EG-avgifterna
            för något annat än en skatt, vilket de faktiskt är, vill jag bara
            hänvisa till Kjell-
          </note>
          <note>
            Olof Feldts bok, som jag nu återigen tvingas vifta med. Också
            Lars Tobisson har tydligen läst den.
          </note>
          <note>
            Men har Lars Tobisson läst avsnittet om egenavgifter i Kjell-Olof
            Feldts bok, och har han tagit minsta intryck av det? Ni måste
            slå till reträtt,
          </note>
          <note>
            Lars Tobisson! Det system med egenavgifter som ni håller på att
            införa är orimligt.
          </note>
          <note type="speaker">
            Anf. 34 LARS TOBISSON (m) replik:
          </note>
          <note>
            Herr talman! Föreställningen att Sveriges förhållande till EU
            kan stå vid sidan av partipolitiken begriper jag inte. Självklart
            är ett av de viktigaste politiska krav som kan framföras att man
            tar ställning till det europeiska samarbetet. I
          </note>
          <note>
            det moderata partiprogrammet har det varit angivet sedan början
            av 60-talet att vi strävar efter medlemskap i det samarbete som
            växer fram i
          </note>
          <note>
            Europa. Detta är naturligtvis vägledande för våra företrädare
            ute i landet när de funderar över vilka de skall nominera på olika
            listor.
          </note>
          <note>
            Det är ingalunda förbjudet att vara medlem i
          </note>
          <note>
            Moderata samlingspartiet och samtidigt ha en annan uppfattning
            i denna fråga. Det förekommer som bekant att moderater har olika
            uppfattningar i skilda frågor. Men man kan också förstå att de
            som skall nominera till ett riksdagsval där Europafrågan står
            i centrum kanske inte i första hand tänker sig att ute på valmötena
            ha någon som talar emot partiets politik på den här punkten.
          </note>
          <note>
            Jag skall göra det erkännandet att det är trevligt att tala med
            Johan Lönnroth. Vi kan ta upp saker, besvara frågor och ge frågor
            tillbaka. Det är svårare med andra deltagare i dessa meningsskiften.
            Men jag hör inte att Johan Lönnroth ger några argument för att
            det när en tidigare löneskatt som inte har varit relaterad till
            förmåner omvandlas till en egenavgift, vars storlek är bestämd
            i förhållande till den utgående förmånen, plötsligt skulle bli
            en skattehöjning. Det går inte att förklara detta. Det skapas
            inte någon skattekil om förmånerna i ett försäkringssystem relateras
            till den avgift som man har betalat in.
          </note>
          <note>
            Det som ni håller på med är en mytbildning. Ni tar chansen att
            spela på den synvilla som uppstår genom att egenavgiften förekommer
            på den egna skattsedeln medan löneskatten tas ut tidigare och
            därför är dold. Glöm inte att det hela bygger på och kommer att
            fungera så, att när man lyfter bort löneskatten från arbetsgivaren
            och förutsätter att individen skall betala för sin egen försäkring,
            kommer det utrymme som uppstår i lönehänseende att fyllas ut med
            höjda löner. Därmed får man också utrymme att själv betala för
            det försäkringsskydd som man behöver.
          </note>
          <note>
            Detta tycker jag är en alldeles riktig väg att vandra.
          </note>
          <note>
            Det är beklagligt att man nu från vänsterhåll försöker att blanda
            bort korten när det gäller något som vi egentligen redan har fått
            i gång.
          </note>
          <note type="speaker">
            Anf. 35 LARS LEIJONBORG (fp):
          </note>
          <note>
            Herr talman! Om Göran Perssons inledningsanförande här i dag
            var representativt för den socialdemokratiska valuppläggningen,
            är det illavarslande för den kommande valrörelsen. Det anförandet
            var en osannolik blandning av tom retorik och halvsanningar. Jag
            önskar att det fanns tid att analysera anförandet mening för mening
            och avslöja alla glidande formuleringar, alla skenbart tydliga
            besked som i själva verket är tvetalan och alla värdeord som skall
            kompensera den totala bristen på besked.
          </note>
          <note>
            Jag har lagt delar av mitt planerade anförande åt sidan för att
            illustrera vad jag menar med dessa mina påståenden om Göran Perssons
            anförande.
          </note>
          <note>
            Jag tänker ge tre exempel.
          </note>
          <note>
            Det gjordes för det första ett våldsamt anlopp mot en artikel
            av Anne Wibble i dagens nummer av
          </note>
          <note>
            Dagens Nyheter och synpunkter som där anförs på pensionerna.
            Alla som följer politik vet först och främst att socialdemokraterna
            i
          </note>
          <note>
            Pensionsberedningen tillsammans med alla andra där ingående partier
            har definierat problemet med det stora underskottet i dagens pensionssystem
            och sagt att det kan komma att kräva åtgärder.
          </note>
          <note>
            Den som lyssnade noga hörde Göran Persson säga:
          </note>
          <note>
            Vi utfärdar inga fribrev till pensionärerna.
          </note>
          <note>
            Men vad är då skillnaden mellan det som Wibble skriver i Dagens
            Nyheter i dag och den position som socialdemokraterna har intagit?
            Ni har definierat problemet och sagt att det måste åtgärdas, och
          </note>
          <note>
            Göran Persson säger att han inte utfärdar några fribrev till
            pensionärerna. Ändå ägnades här åtskilliga minuter av retorik
            åt att förmedla känslan att Anne Wibble är elakare mot Sveriges
            pensionärar än vad Göran Persson är. Men det finns ingen grund
            för det påståendet i de dokument som vi nu diskuterar.
          </note>
          <note>
            För det andra: Göran Persson talade både i inledningen och i
            repliker om att det står i artikeln att vården skall försämras.
            Det är uppenbarligen ett falskcitat, men man får förmoda att det
            syftar på formuleringar om statsbidragen till landsting och kommuner.
            Men Göran Persson har dels i anförandet, dels också i andra sammanhang
            varit mycket mycket tydlig när det har gällt att
          </note>
          <note>
            Socialdemokraterna inte utlovar några ökade statsbidrag till
            kommunerna. Vad är det då för skillnad på den punkten? Vad är
            det för grund för denna våldsamma attack på vår finansminister?
          </note>
          <note>
            För det tredje: Göran Persson talar om att vi har sänkt kapitalskatterna
            våldsamt. Men när han till sist ändå skall komma in på sin egen
            politik har han som första punkt att man måste satsa på de privata
            företagen och på jobben i näringslivet. Det vi har gjort har just
            haft det enda syftet att få fram flera jobb i företagen. För att
            få ihop den siffra för kapitalskattesänkningar som Göran Persson
            nämnde räknar han också såvitt jag förstår in skatten på arbetande
            kapital i företag.
          </note>
          <note>
            Den som har läst regeringens propositioner har läst
          </note>
          <note>
            Anne Wibbles artikel flera gånger om. Där finns egentligen mycket
            litet sensationer. Det som vore sensation är om Göran Perssons
            anförande får tolkas så, att Socialdemokraterna nu lovar att återinföra
            skatten på arbetande kapital i bl.a.
          </note>
          <note>
            småföretag. Det kommer att få väldigt många människor att en
            gång till tänka över om man vågar rösta på Socialdemokraterna.
            Det är ett förslag som direkt skulle minska förmågan hos de privata
            företagen att öka sysselsättningen.
          </note>
          <note>
            Det har sagts att debatten är förutsägbar. Det är den ju onekligen.
            Socialdemokraterna har ett mer statiskt synsätt: Det är sämre
            nu än för några år sedan. Vi har ett mer dynamiskt synsätt: Det
            är visserligen sant att ett antal siffror i ekonomin, t.ex.
          </note>
          <note>
            för arbetslösheten, är sämre nu än för några år sedan. Men till
            skillnad från läget när
          </note>
          <note>
            Socialdemokraterna regerade går nu utvecklingen åt rätt håll.
          </note>
          <note>
            För att inte kunna anklagas för att vara förutsägbar hade jag
            tänkt att påpeka det faktum att min son tog studenten i går. Det
            har han ju inte gjort förut, så det har jag uppenbarligen inte
            kunnat säga förut.
          </note>
          <note>
            Det ligger mycket i det som Göran Persson inledde med. Om man
            är i den situationen att man har en
          </note>
          <note>
            18-åring som har tolv års studier bakom sig funderar man naturligtvis
            på vad som kommer nu och hur det kommer att gå för honom i livet.
            De två huvudfrågorna är förstås om han kommer att få något jobb
            och om han i de skiften i livet då han av någon anledning behöver
            stöd från det gemensamma kan lita på att välfärden fungerar.
          </note>
          <note>
            Folkpartiet går till val på dessa krav om jobb och välfärd. Vi
            hävdar att vi är minst lika bra som socialdemokraterna på att
            förbättra och värna välfärden, men att vi är mycket mycket bättre
            än socialdemokraterna på att skapa nya jobb.
          </note>
          <note>
            Göran Persson tog ut sin valseger i förskott och talade mycket
            kavat om vad som skall hända efter valet. Jag tycker att all internationell
            och svensk erfarenhet talar för att man skall vara ganska försiktig
            med den typen av påståenden. Världens demokratier är numera fulla
            av exempel på att väljaropinioner har svängt i ett sent skede
            i valrörelsen.
          </note>
          <note>
            Det vi hoppas på är att de som under några år av ekonomiska problem
            kanske har börjat luta åt socialdemokraterna senast den 18 september
            skall säga: Nej, jag vågar inte ta risken att byta bort den politik
            som är på väg att föra oss ut ur krisen mot den politik som förde
            oss in i krisen.
          </note>
          <note>
            Jag hoppas förstås att de skall bestämma sig för
          </note>
          <note>
            Folkpartiet så att Sverige får behålla en ickesocialistisk regering
            och att den får ett förstärkt liberalt inflytande.
          </note>
          <note>
            Jag är mycket övertygad om att min sons möjligheter att få jobb
            och lita på välfärdssystemen blir bäst om den huvudinriktning
            av politiken som vi har haft de senaste tre åren ligger fast.
            Jag tänkte ägna resten av anförandet åt att något utveckla vad
            det innebär. Jag har valt ett pedagogiskt grepp som skall göra
            det mycket enkelt för Göran Persson att komma ihåg de tre begreppen.
            Jag har valt bokstäver som ligger mycket nära hjärtat på Göran
          </note>
          <note>
            Persson, nämligen S, A och P. Jag skall tala om sparande, avmonopolisering
            och privatföretagande.
          </note>
          <note>
            När det gäller S som i sparande låter det ibland som att det
            är ett stort problem för Sverige att sparandet plötsligt blivit
            för högt. Det är det inte. Som Carl
          </note>
          <note>
            Johan Åberg konstaterade för en tid sedan har
          </note>
          <note>
            Sverige under lång tid varit en nation där konsumtion för dagen
            prioriterats före sparande och investeringar för morgondagen.
            Det har lett till svåra obalanser. Vi har bl.a. under många år
            varit en låntagarnation.
          </note>
          <note>
            Nu är den bilden en annan. Investeringarna ökar liksom sparandet,
            och bytesbalansen är positiv. Det är mycket kortsiktigt att beklaga
            att vi har ett för svenska förhållanden högt hushållssparande.
            Det som nu är viktigt är att politikerna visar att också den offentliga
            sektorn kan bidra till detta sparande.
          </note>
          <note>
            Här är Socialdemokraternas meritlista som redan har nämnts mycket
            tunn.
          </note>
          <note>
            När man lyssnar på politiska anföranden är det alltid ett intressant
            test att höra efter om det finns något besked som på något sätt
            är utmanande för åhörarna. Vågar talaren stå för något besked
            om sparförslag som kan vara krävande för åhörarna?
          </note>
          <note>
            Det kravet växer när man hör en talare som Göran
          </note>
          <note>
            Persson, för han bygger upp sådana förväntningar om att han är
            handlingskraftig och att han skall ta itu med problem genom sin
            retorik. Man blir riktigt förväntansfull där man sitter i sin
            bänk. Man undrar: Hur, hur, hur?
          </note>
          <note>
            Det är för väl för Socialdemokraterna att regeringen har genomfört
            förslaget om vårdnadsbidrag. Det är ju den enda konkreta försämring
            för medborgarna som ni vågar stå för.
          </note>
          <note>
            Okej -- vårdnadsbidraget skall tas bort, och det kommer att leda
            till att en del barnfamiljer tänker en gång extra innan de röstar
            på
          </note>
          <note>
            Socialdemokraterna.
          </note>
          <note>
            Jag hade en debatt med Mona Sahlin för en tid sedan i Lund. När
            man pressar socialdemokrater på besked får man beskedet att de
            inte lovar att höja några bidrag. De lovar t.ex. inte att återställa
            sänkningen av a-kasseersättningen. Det är ju egentligen inte så
            ståtligt att lova att man inte skall höja bidrag. Frågan är om
            ni vågar stå för några besparingar som verkligen drabbar människor
            i det här landet. Det hade varit bra med något besked av den typen.
          </note>
          <note>
            Så till frågan om avmonolpolisering. När Göran
          </note>
          <note>
            Persson påstår att Anne Wibble har sagt att vården skall bli
            sämre bortser han från ett faktum som jag vet att han är fullständigt
            medveten om, nämligen att man kan bedriva bättre kommunal verksamhet
            även med oförändrade resurser.
          </note>
          <note>
            Han är själv t.ex. i den kommunalekonomiska rapport han lade
            fram för en tid sedan för sitt parti mycket mycket tydlig när
            det gäller att bidragen till kommunerna inte skall öka. Men det
            innebär inte att Socialdemokraterna har givit upp alla tankar
            om att kommunal service skall kunna bli bättre.
          </note>
          <note>
            Det jag tycker är allvarligt i Socialdemokraternas politik på
            den här punkten är att ni avhänder er några av de viktigaste instrumenten
            för att åstadkomma denna bättre kommunala service.
          </note>
          <note>
            Det är nämligen så att på punkt efter punkt tänker ni återgå
            till de monopolformer som kommunal verksamhet tidigare bedrevs
            i. När det gäller daghem, skolor, husläkare och andra vårdformer
            är ni på väg att återgå till ett system där kommuner och landsting
            skall bedriva verksamheten i egen regi. I MBL-sammanhang kräver
            ni att den fackliga vetorätten mot kommunala entreprenader skall
            återinföras. Det är ännu ett exempel på hur ni agiterar emot möjligheten
            att använda alternativa driftformer i kommunal verksamhet.
          </note>
          <note>
            Kombinationen av det löfte som Göran Persson ger inför vissa
            målgrupper, nämligen att
          </note>
          <note>
            Socialdemokraterna inte höjer bidragen till kommunerna, och ointresset
            för nya driftformer --
          </note>
          <note>
            ointresse är ett milt uttryck eftersom det är en aktiv agitation
            mot alternativa driftformer -- tror jag kommer att leda till att
            vi verkligen får försämringar av det kommunala serviceutbudet.
          </note>
          <note>
            Det vore mycket allvarligt.
          </note>
          <note>
            Nu tyder ju alla seriösa undersökningar av det kommunala serviceutbudet
            på att vi, trots besparingskrav på kommunerna, har kunnat upprätthålla
            en god kommunal service när det gäller barnomsorg, skola, äldreomsorg
            och sjukvård. Vården har ju på många sätt blivit bättre under
            dessa år då vi har regerat, trots att vi har varit tvungna att
            ställa sparkrav på kommunerna. Tänk på detta med avmonopolisering!
          </note>
          <note>
            Om Sverige skall kunna tillhöra den elitserie som det har talats
            om är en av de viktigaste uppgifterna vi står inför även i fortsättning
            att öka produktiviteten i den offentliga sektorn. All erfarenhet
            säger att man gör det lättare om man får använda konkurrensen
            som verktyg.
          </note>
          <note>
            Slutligen har vi P som i privat företagande. Det nya som har
            hänt i debatten är att Socialdemokraterna nu själva, i alla fall
            i seriösare sammanhang, erkänner att det bara är jobb i den privata
            sektorn som bidrar till att lösa Sveriges balansproblem. Här har
            vi påpekat att ni har en mycket svag historia när det gäller detta.
          </note>
          <note>
            Så länge ni allmänt säger: ''Vi socialdemokrater skapar jobb''
            har ni en viss trovärdighet. Under era år vid makten tillkom det
            många jobb. Men det slående är när man ser på den statistiken
            att hela nettotillskottet låg i den offentliga sektorn. Ni har
            jättehög trovärdighet och är duktiga när det gäller att höja skatterna
            och inrätta nya tjänster i stat, landsting och kommun. Men nu
            säger ni själva att detta inte håller längre som recept för Sverige.
            Nu gäller det att få en sällan skådad våg av nyföretagande här
            i landet och att de företag som redan finns vågar bygga ut.
          </note>
          <note>
            Men här sitter ni fast i den rävsax som er egen retorik har försatt
            er i. I alla sammanhang kritiserar ni ju privat företagande och
            de former som det tar sig. Ett kanske litet udda exempel som jag
            ändå vill nämna är den egendomliga affär som har varit i konstitutionsutskottet
            där det riktas kritik mot statsråd för att de har aktier. Thage
            G Peterson har sagt att den kritik han har att rikta mot Ulf
          </note>
          <note>
            Dinkelspiel egentligen inte riktar sig mot
          </note>
          <note>
            Dinkelspiel utan mot statsministern som utsåg honom trots att
            han hade aktier. Detta stämmer ju väl in med den attack ni riktar
            mot avskaffandet av dubbelbeskattningen.
          </note>
          <note>
            Effekten av detta, att allmänt kritisera de former som privat
            företagande bedrivs i och att försämra skattevillkoren för dem
            som väljer att vara med och äga företag och ta risker och dem
            som väljer att själva bli företagare, blir förstås att en socialdemokratisk
            valseger på nytt kommer att försämra företagarklimatet här i landet.
          </note>
          <note>
            Detta tillhör det stora som den här regeringen har lyckats med.
            Svenska företagare anser själva att företagsklimatet ligger i
            topp i Europa. Göran
          </note>
          <note>
            Persson har kanske sett den undersökning där svenska företagare
            är mer optimistiska och mer positiva till företagarklimatet än
            sina kolleger i andra länder i Västeuropa. Men med era åtgärder
            är det mycket sannolikt att den situationen förändras. Då går
            vi miste om de hundratusentals nya jobb som vi måste ha i näringslivet
            för att få ner arbetslösheten.
          </note>
          <note>
            Till sist. Detta med jobb och välfärd är viktiga begrepp. Men
            det är något slitna ord i den politiska vokabulären. Men för en
            18-åring med livet framför sig är det oerhört centrala begrepp.
            Jag är övertygad om att om chanserna skall öka för min son och
            hans generationskamrater och många andra att få jobb och känna
            framtidstro sker det bäst med en politik som satsar på sparande
            för att pressa ner räntorna, på avmonopolisering för att även
            i fortsättningen få ut mer välfärd för pengarna och bra villkor
            för människor som vågar satsa på att förverkliga en idé i ett
            privat företag.
          </note>
          <note>
            (Applåder)
          </note>
          <note>
            I detta anförande instämde Barbro Westerholm
          </note>
          <note>
            (fp), Kjell Johansson (fp), Karl-Göran Biörsmark
          </note>
          <note>
            (fp), Charlotte Branting (fp), Margitta Edgren
          </note>
          <note>
            (fp), Olle Schmidt (fp), Elver Jonsson (fp), Gudrun
          </note>
          <note>
            Norberg (fp), Ulla Orring (fp), Per-Ola Eriksson
          </note>
          <note>
            (c), Stig Rindborg (m) och Ian Wachtmeister (nyd).
          </note>
          <note type="speaker">
            Anf. 36 GÖRAN PERSSON (s) replik:
          </note>
          <note>
            Herr talman! Jag tror att generationskamraterna till Lars Leijonborgs
            son ganska väl kan bedöma den politiska bilden. Deras uppfattningar
            framgår ju också klart av opinionsmätningarna. Det framgår vilket
            alternativ som de tror ger dem en framtid med arbete och trygghet.
            Jag skall inte genera Lars Leijonborg med att referera till
          </note>
          <note>
            Folkpartiets nivåer i dessa mätningar. Men när det gäller ungdomarna
            och deras bedömningar känner jag mig trygg.
          </note>
          <note>
            Sedan refererar Lars Leijonborg till företagarna och deras uppfattning
            om företagsklimatet. Den typen av mätningar rymmer ju alltid ett
            systematiskt fel. Där saknas de 45 000 företag och företagare
            som har gått i konkurs under de enorma framsteg som den borgerliga
            politiken har lett till i landet. Vad de tycker om företagsklimatet
            framgår inte i dessa mätningar. De som är kvar, de allra starkaste,
            drar nu naturligtvis fördel av kronkursjusteringen -- konstigt
            vore det annars.
          </note>
          <note>
            Lars Leijonborg är osaklig, trots sitt tonläge. Han för vidare
            en myt om att socialdemokratin inte skulle ha förmått driva en
            politik som gjorde att näringslivet växte under de år då vi hade
            regeringsmakten. Jag har statistiken framför mig.
          </note>
          <note>
            Under den period, 1976--1982, då Folkpartiet dominerade politiken
            i Sverige tappade vi 122 000
          </note>
          <note>
            arbetstillfällen i näringslivet. Under perioden
          </note>
          <note>
            1982--1991, då socialdemokratin hade makten, vann vi 168 000
            arbetstillfällen i det privata näringslivet. Under den period
            då Leijonborg återigen har fått chansen att vara med och styra
            utvecklingen, från 1991 och framåt, har vi tappat
          </note>
          <note>
            336 000 jobb i det privata näringslivet. Så ser statistiken ut.
            Den talar sitt tydliga språk. Mot den bakgrunden tror jag att
            Leijonborg skulle vara något mer försiktig i sitt fördömande av
            socialdemokratin.
          </note>
          <note>
            Jag tycker också att det är intressant att Lars
          </note>
          <note>
            Leijonborg tar upp kapitalskatten. Det finns väldigt litet forskning
            omkring de kapitalskattesänkningar som nu gjorts som antyder att
            man på något sätt skulle få en effekt på investeringarna. Tvärtom,
            med en kombinerad höjning av bolagsskatterna resulterar de troligen
            i försvårade investeringsförhållanden.
          </note>
          <note>
            Herr talman! Slutligen noterar jag att Lars
          </note>
          <note>
            Leijonborg säger att det som står i artikeln i dag inte är särskilt
            mycket nytt. Det är också ett besked i sig. Då undrar man varför
            den skrevs och lanserades med så stort presspådrag.
          </note>
          <note>
            Sedan frågar Lars Leijonborg vad skillnaden är mellan socialdemokratin
            och den uppfattning regeringen ger uttryck för. Skillnaden är
            att ni nu går ut och kräver uppoffringar av de svagaste i samhället,
            när ni har gett förmånerna till dem som har det bäst ställt. Det
            framgick tydligt av mitt inledningsanförande. Nu är det pensionärer,
            arbetsskadade och sjuka som skall betala krisen.
          </note>
          <note>
            För en socialliberal som präglas av rättvisetänkande är detta
            stötande. Jag skulle gärna vilja höra Lars Leijonborg utveckla
            den fördelningspolitiska analys som ligger bakom Anne
          </note>
          <note>
            Wibbles i dag presenterade plan.
          </note>
          <note type="speaker">
            Anf. 37 LARS LEIJONBORG (fp) replik:
          </note>
          <note>
            Herr talman! På slutet återkommer Göran Persson till sin retorik.
            Men den förändrar inte det faktum att socialdemokraterna i Pensionsberedningen
            har skrivit på att det är ett problem att dagens pensionssystem
            går med förlust. Det är väl känt att
          </note>
          <note>
            Göran Persson har skickat fram ekonomiska medarbetare som har
            uttryckt stort bekymmer för de underskott som enligt vissas uppfattning
            finns också i det nya pensionssystemet.
          </note>
          <note>
            Göran Persson säger: Vi utfärdar inga fribrev till pensionärerna.
            Då skulle jag med samma retorik kunna säga: Vad är Göran Persson
            för människa, som inte vågar lova Sveriges pensionärer att de
            skall få ha sina pensioner oförändrade? Han kan inte utfärda något
            fribrev ens till dem som har varit med och byggt upp den svenska
            välfärden.
          </note>
          <note>
            Jag skulle inte uttrycka mig på det sättet. Det är fullkomligt
            tomt. Här har vi ett problem som vi allihop ser, nämligen att
            det fattas 15 miljarder i det nuvarande pensionssystemet. På ett
            eller annat sätt måste det underskottet täckas.
          </note>
          <note>
            Tyvärr har ni blockerat den väg som jag tycker skulle vara den
            bästa, nämligen att höja pensionsåldern. Jag hoppas verkligen
            att vi kan återkomma till den frågan under kommande år.
          </note>
          <note>
            Det är ett av de bästa instrumenten att använda när vi skall
            lösa detta problem.
          </note>
          <note>
            Göran Persson har en liten poäng i sin statistiska redogörelse
            för tillkommande jobb, nämligen att under de borgerliga regeringsåren
            1976--1982 var nettoeffekten att det inte tillkom några jobb i
            den privata sektorn. Den siffra jag nämnde avser en mycket lång
            tidsperiod, från 1960-talet och framåt.
          </note>
          <note>
            Där framträder helhetsbilden mycket tydligt. I stort sett har
            sysselsättningen i den privata sektorn legat stilla medan den
            ökat i den offentliga sektorn. Det nya som har hänt är att alla
            erkänner att vi inte kan fortsätta på den vägen. Därför ställer
            man sig frågan: Vem har det bästa receptet för att få fram nya
            jobb i den privata sektorn? Där tror jag att vi har mycket större
            trovärdighet än ni.
          </note>
          <note type="speaker">
            Anf. 38 GÖRAN PERSSON (s) replik:
          </note>
          <note>
            Herr talman! Poängen är att det går att konstatera att när Lars
            Leijonborg har fått försöka skapa jobb i privat sektor har resultatet
            blivit katastrofalt --
          </note>
          <note>
            minus en halv miljon arbetstillfällen i det privata näringslivet.
            Skulden ligger tungt i det borgerliga knät, och där lär den få
            ligga kvar.
          </note>
          <note>
            Lars Leijonborg förstår uppenbarligen inte vad jag säger. Min
            poäng i resonemanget är fördelningspolitisk. Jag frågade Lars
            Leijonborg, som jag uppfattar som socialliberal och företrädare
            för ett rättviseperspektiv, hur man kan tycka att det är rimligt
            att i detta läge lansera en plan som lägger bördan på dem som
            är svagast i samhället. Vi avslutar ju nu ett riksdagsår där man
            har genomfört fördelningspolitiska beslut som är till de starkastes
            förmån.
          </note>
          <note>
            Ja, jag säger att vi inte utfärdar några fribrev. När vi riktar
            oss till människor som har det knapert ställt, skall de veta att
            vi kräver mer av dem som har det bäst ställt.
          </note>
          <note>
            Vad Lars Leijonborg representerar är en politik där man har gett
            dem som har det bäst ställt stora förmåner och sedan, på riksmötets
            näst sista dag, kommer man och säger: Nu är det de arbetsskadade,
            de arbetslösa, de sjuka och pensionärerna som skall betala krisen.
          </note>
          <note>
            På första sidan av den Folkpartiet närstående
          </note>
          <note>
            Expressen står det: ''Nu ska de gamla betala krisen''. Det finns
            anledning att fråga hur
          </note>
          <note>
            Folkpartiet resonerar, som företrädare för ett rättviseperspektiv.
          </note>
          <note>
            Upp till bevis, Lars Leijonborg, för att detta är ett socialliberalt
            genomtänkt alternativ. Det är vad jag har krävt i debatten.
          </note>
          <note>
            Lars Leijonborg sade nyss att det inte stod så mycket i detta
            program. Det var ingenting nytt. Det gör i och för sig inte saken
            mindre intressant, om det skulle vara så.
          </note>
          <note>
            Men det som gäller pensionerna är ett nytt förslag.
          </note>
          <note>
            Där hade vi en uppgörelse som ni springer ifrån. De skattehöjningar
            ni lanserar är nya förslag.
          </note>
          <note>
            Upp till bevis, Lars Leijonborg. Var finns det socialliberala
            rättviseperspektivet i den politik som
          </note>
          <note>
            Anne Wibble lanserar som Folkpartiets valmanifest i dagens Dagens
            Nyheter? Vi väntar.
          </note>
          <note type="speaker">
            Anf. 39 LARS LEIJONBORG (fp) replik:
          </note>
          <note>
            Herr talman! Jag skall försöka utveckla den socialliberala politiken.
            Det jag inte hinner med på tre minuter kommer min partivän Anne
            Wibble att fortsätta med i sina inlägg senare i debatten.
          </note>
          <note>
            Göran Persson kanske har tagit del av den fördelningspolitiska
            bilaga som är fogad till kompletteringspropositionen. Den visar
            tydligt att fördelningspolitiken har varit framgångsrik under
            dessa år. De rikaste har faktiskt blivit fattigare eller i varje
            fall mindre rika, och de allra fattigaste har blivit mindre fattiga.
            Det finns ingen grund för påståendet att regeringen har fört en
            orättfärdig fördelningspolitik.
          </note>
          <note>
            Allt det vi gör ingår i en plan för att rädda välfärden. Det
            allra viktigaste vi kan göra för välfärden är att rädda jobben.
            Varje förslag kan analyseras utifrån det perspektivet.
          </note>
          <note>
            Vi har en stark historia på detta område. Trots den ekonomiska
            kris som ni tillsammans med världskonjunkturen hade försatt oss
            i när denna regering trädde till, har vi genomfört en rad förbättringar
            av välfärden: en stor handikappreform, vårdköer som är avbetade,
            utbyggnad av barnomsorgen, förbättrad familjepolitik och mycket
            annat. Vi skäms inte för fördelningspolitiken.
          </note>
          <note>
            Det är helt riktigt att det inte finns något nytt i
          </note>
          <note>
            Anne Wibbles artikel i Dagens Nyheter i dag. Det intressanta
            med pensionsfrågan är att
          </note>
          <note>
            Socialdemokraterna är med på vagnen. Ni delar uppfattningen att
            det är ett bekymmer att vi har ett underskott i pensionssystemet.
            Ni har skrivit på att det kan komma att kräva åtgärder. Skillnaden
            mellan oss är möjligen att vi tycker att det i en demokrati är
            naturligt att stora, viktiga samhällsfrågor diskuteras före valet.
            Ni tycks föredra att de diskuteras efter valet.
          </note>
          <note>
            Detta är en viktig fråga. Då är det rimligt att också redovisa
            vilka alternativ som står till buds, om man skall ta itu med problemet.
          </note>
          <note type="speaker">
            Anf. 40 STEFAN ATTEFALL (kds):
          </note>
          <note>
            Herr talman! När vi tog över regeringsmakten för tre år sedan
            upplevde vi en ekonomi i fritt fall. Det var en utveckling som
            påbörjades 1989--1990 och alla kurvor vände nedåt. Det är bara
            i de socialdemokratiska partihögkvarteren som man tror att utvecklingen
            vände den 1 oktober 1991.
          </note>
          <note>
            Vi ser nu hur utvecklingen har vänt uppåt. Siffrorna och kurvorna
            pekar åt rätt håll, även om vi fortfarande har en lång och svår
            väg att vandra. Vi har också lärt oss hur internationellt beroende
            den svenska ekonomin är. Den senaste tidens ränteuppgång, som
            blivit speciellt stark i Sverige, visar just beroendet av omvärlden.
            Men den visar också att arbetet med saneringen av statens finanser,
            vid sidan om opinionsbildningen för ett ja till EU, måste fortsätta
            med oförminskad styrka även i en konjunkturuppgång. Det utvidgade
            saneringsprogrammet utgör en miniminivå och kan t.o.m. vara otillräckligt
            om inte realräntan närmar sig de nivåer som kalkylerna i kompletteringspropositionen
            bygger på.
          </note>
          <note>
            Det är därför utomordentligt oroande att
          </note>
          <note>
            Socialdemokraterna inte redovisar hur de ser på den långsiktiga
            saneringen av statens finanser.
          </note>
          <note>
            Socialdemokraterna aspirerar ju på regeringsmakten efter höstens
            val! Det är inte vilket oppositionsparti som helst. Den osäkerhet
            detta medför, med tanke på de nuvarande opinionssiffror som Socialdemokraterna
            har fått, innebär åtskilliga räntekostnader för staten och de
            enskilda hushållen.
          </note>
          <note>
            Socialdemokraternas reservation till dagens betänkande är full
            av retorik, men tom på besked.
          </note>
          <note>
            Det gäller också Göran Perssons tal i kammaren.
          </note>
          <note>
            Han försöker sprida illusionen av en socialdemokratisk regering
            som kan återföra
          </note>
          <note>
            Sverige till ekonomisk balans och utrota arbetslösheten utan
            att det kostar på. Därför är det socialdemokratiska budgetalternativet
            för det kommande budgetåret ihåligt.
          </note>
          <note>
            Finansdepartementets granskning visar också att förslagen skulle
            försvaga statens finanser med 11
          </note>
          <note>
            miljarder kronor. Därtill skall läggas ökade utgifter för kommunerna
            med närmare 5 miljarder för att genomföra de olika förslagen i
            s-motionerna. Som lök på laxen ges förespeglingar om framtida
            utgiftsökningar på 13 miljarder kronor.
          </note>
          <note>
            Ett uppskjutande av budgetsaneringen innebär att statsskulden
            skulle växa snabbt. Mot slutet av 90-
          </note>
          <note>
            talet skulle Socialdemokraternas icke-politik medföra att skulden
            skulle bli 460 miljarder kronor högre än med regeringens politik.
            Bara räntekostnaderna på denna skuldökning skulle kosta skattebetalarna
            40 miljarder kronor varje år, vilket är mer än vad exempelvis
            hela barnomsorgen kostar i dag.
          </note>
          <note>
            Vi kristdemokrater tar avstånd från denna lättsinniga och djupt
            oetiska politik. Att på detta sätt vältra över ansvaret för statens
            finanser till kommande generationer eller mörka med de besparingsförslag
            man har men inte vågar visa upp är inte etiskt försvarbart.
          </note>
          <note>
            Herr talman! SCB presenterade nyligen en rapport över välfärdsutvecklingen
            för ungdomar mellan åren 1975 och 1991. Det var en rapport till
          </note>
          <note>
            Generationsutredningen, som jag själv leder, och till regeringens
            Barn- och Ungdomsdelegation.
          </note>
          <note>
            Statistiken visar tydligt ungdomsgenerationens trendmässiga eftersläpning
            i ekonomiskt avseende under ett par årtionden. Det är fråga om
            årtionden då Socialdemokraterna i stor utsträckning har haft ansvaret
            för politiken. Dagens ungdomar konfronteras med strukturella förändringar
            som innebär ökade krav på utbildning, försämrade möjligheter till
            arbete, etc. Samtidigt har dagens ungdomsgeneration fått uppleva
            kontrasten mellan den optimism som rådde under 80-talets uppblåsta
            högkonjunktur och de betydligt kärvare förutsättningar som hittills
            dominerat 90-talet.
          </note>
          <note>
            Konsekvensen blir att det i hög grad är ungdomsgenerationen som
            får bära bördorna efter
          </note>
          <note>
            1980-talets ekonomisk-politiska försummelser.
          </note>
          <note>
            Kommande generationer riskerar få bära en ännu tyngre börda om
            vi inte tar itu med budgetunderskottet. Saneringen av de offentliga
            finanserna har tydliga effekter ur ett generationsperspektiv.
            Frågan är om vi har den insikten och tar det ansvar som vilar
            på oss här och nu, eller om vi gör som vi gjort i 20 års tid --
            skjuter problemen framför oss och låter våra barn och barnbarn
            betala notan. Vi pratar ofta om fördelningspolitik mellan olika
            grupper just nu.
          </note>
          <note>
            Men vi kanske i större utsträckning borde tala om fördelningspolitik
            i ett generationsperspektiv.
          </note>
          <note>
            Herr talman! En annan -- och mer positiv --
          </note>
          <note>
            tolkning av Socialdemokraternas icke-politik är att den egentligen
            visar en stor samstämmighet med regeringen. Självfallet inte i
            retoriken -- det har vi fått se prov på i dag -- men i praktisk
            handling. I
          </note>
          <note>
            åtskilliga obekväma förslag som regeringen har lagt fram under
            den gångna mandatperioden har socialdemokratin plockat opinionspoäng
            genom att i ett första skede agitera emot. Men frågan är om
          </note>
          <note>
            Socialdemokraterna vill riva upp en enda av de budgetförstärkningar
            på 90 miljarder kronor som riksdagsmajoriteten, under Socialdemokraternas
            högljudda protester, röstat igenom.
          </note>
          <note>
            Som exempel kan nämnas den sänkning av statsbidrag till kommuner
            och landsting som regeringen och riksdagsmajoriteten i ett extremt
            ansträngt statsfinansiellt läge beslutade om hösten
          </note>
          <note>
            1992. Inte i någon av de ekonomiska motioner eller budgetalternativ
            som presenterats av
          </note>
          <note>
            Socialdemokraterna sedan våren 1993 har en enda krona av denna
            indragning återförts till kommunsektorn. Tvärtom medför
          </note>
          <note>
            Socialdemokraternas budgetalternativ att kommunerna åläggs ytterligare
            utgifter på 5
          </note>
          <note>
            miljarder kronor. Därtill skall läggas
          </note>
          <note>
            Socialdemokraternas motstånd mot vårdnadsbidraget, som enligt
            beräkningar i flera kommuner balanserar kostnaderna för införandet
            av den barnomsorgslag Socialdemokraterna är för.
          </note>
          <note>
            Enligt Kommunförbundets beräkningar uppgår kostnaderna för barnomsorgslagen
            till drygt 2
          </note>
          <note>
            miljarder kronor. Det går att diskutera siffran, men det står
            utom allt tvivel att det är fråga om en kostnad. Sammantaget innebär
            alltså
          </note>
          <note>
            Socialdemokraternas förslag en försvagning av kommunernas ekonomi
            på upp till 7 miljarder kronor nästa år.
          </note>
          <note>
            Vidare kan man lägga till de 2 miljarder kronor som
          </note>
          <note>
            Socialdemokraterna vill spara på att gå emot det nya a-kassesystemet.
            Det innebär att färre kommer att omfattas av försäkringen och
            av dem som omfattas kommer färre att få inkomstrelaterade ersättningar.
            Med socialdemokratisk retorik skall detta innebära högre utgifter
            för socialbidragen för kommunsektorn.
          </note>
          <note>
            Så sent som nu i veckan lovade Göran Persson att inte en enda
            krona kommer att tillföras kommunsektorn om Socialdemokraterna
            får regeringsansvaret i höst. Hur har Göran Persson tänkt att
            kommunerna skall klara detta? Det är fråga om minst 7 miljarder
            kronor i ökade utgifter utan mer pengar från staten. Skall det
            ske med hjälp av skattehöjningar eller med besparingar på vård
            och omsorg?
          </note>
          <note>
            I Kommunaktuellt den 19 maj finns en beskrivning av den socialdemokratiska
            kommunkonferensen.
          </note>
          <note>
            Reportern skriver inlevelsefullt: ''Och nu inträffar det märkliga.
            Drygt 500 socialdemokratiska kommun- och landstingsföreträdare,
            som i tre år ständigt kritiserat de borgerligas besparingar, möter
            plötsligt samma påståenden från Göran
          </note>
          <note>
            Persson med stormande applåder.
          </note>
          <note>
            -- Det är politik det, säger Göran Persson nöjt, när vi träffas
            senare på eftermiddagen.''
          </note>
          <note>
            Jag vill betacka mig för den typen av politik. Jag anser att
            det är ett grovt dubbelspel. Men det är en betecknande beskrivning
            av hur
          </note>
          <note>
            Socialdemokraterna agerar när det gäller kommunernas ekonomi.
          </note>
          <note>
            Jag är också bekymrad över kommunernas ekonomi. Vi kds:are jobbar
            i kommuner och landsting på att försöka hantera den ekonomiska
            situationen så bra som möjligt, dvs. klara både de stora problemen
            med de offentliga finanserna och prioritera pengar till vård och
            omsorg. Vi ser inte lättsinnigt på detta. Men jag tror uppriktigt
            sagt att kommunsektorn kommer att få det ännu värre med en socialdemokratisk
            majoritet vid makten. Alla indragningar för kommunsektorn på 30--35
          </note>
          <note>
            miljarder kronor under 80-talet visar att
          </note>
          <note>
            Socialdemokraterna har erfarenhet och trovärdighet på det området.
          </note>
          <note>
            Jag kan ta ett annat exempel. Det gäller sänkningen av ersättningsnivån
            i a-kassesystemet. Då agiterade
          </note>
          <note>
            Socialdemokraterna både här i kammaren och inför demonstrerande
            folkmassor att detta skulle man aldrig ställa upp på. Några månader
            senare accepteras sänkningen. På punkt efter punkt skulle jag
            kunna räkna upp de olika besparingar som har genomförts under
            Socialdemokraternas protester men som i faktisk handling accepteras.
            Man föreslår faktiskt ingen annan politik i de konkreta yrkandena.
          </note>
          <note>
            Kommer Socialdemokraterna att sjösätta sin ickepolitik efter
            valet? Jag tror faktiskt inte det. Göran
          </note>
          <note>
            Persson och den socialdemokratiska ledningen inser givetvis att
            handlingsutrymmet är mycket begränsat i den ekonomiska situation
            landet befinner sig i. I stället kommer den nuvarande regeringens
            politik i allt väsentlig fullföljas, förutom några symbolbeslut.
            Givetvis kommer detta att ackompanjeras av stora retoriska åthävor.
          </note>
          <note>
            För Sveriges skull, med tanke på dagens opinionssiffror, måste
            jag instämma i Marian
          </note>
          <note>
            Radetzkis fråga på DN-debatt häromdagen. Kan vi lita på att Socialdemokraterna
            bluffar?
          </note>
          <note>
            Herr talman! Det finns ingen patentmedicin med vilken man kan
            lösa det sysselsättningsproblem som vi brottas med. Arbetslösheten
            måste angripas med en samlad strategi bestående av flera olika
            delar. Vi kristdemokrater ser fyra viktiga komponenter i en sådan
            strategi:
          </note>
          <note>
            Den första komponenten är en fortsatt politik för varaktigt låga
            räntor som skapar förutsättningar för investeringar och nya jobb.
            En förutsättning för detta är en kraftfull sanering av de offentliga
            finanserna, som kan skapa trovärdighet för den svenska ekonomin.
          </note>
          <note>
            Den andra komponenten är ett gynnsamt klimat för småföretag och
            nyföretagande. Det gäller skatter, riskkapitalförsörjning, innovationsstöd
            m.m., men också attityder och utbildningsfrågor.
          </note>
          <note>
            Den tredje komponenten är arbetet inom den informella sektorn,
            inte minst när det gäller tjänster riktade mot hushållen, vilka
            måste göras tillgängliga för arbetsmarknaden. Här har vi problem
            med de höga skattekilarna på arbete som måste sänkas, gärna i
            samband med en skatteväxling med höjda skatter på miljöbelastande
            utsläpp, begränsade naturresurser och energi. Ett annat sätt är
            ett införande av en s.k. u-skattsedel, där ungdomar upp till 25
            år ges möjligheter att utföra hushållstjänster, med lägre arbetsgivaravgifter
            och ingen moms. Det skulle kunna vara ett första steg för att
            kunna öppna hushållsmarknaden för nya jobb.
          </note>
          <note>
            Den fjärde komponenten är en långsiktig satsning på utbyggd infrastruktur,
            alltifrån vägar och järnvägar till modern informationsteknologi
            och andra liknande områden. En sådan politik har inletts och skall
            fullföljas. Lika viktigt är det att utbildningsväsende och forskning
            får erforderliga resurser. Ett medlemskap i EU är självklart också
            en viktig del i en långsiktig satsning på en ekonomisk utveckling.
          </note>
          <note>
            Herr talman! Jag har i mina tidigare tal i finansdebatterna berört
            sambandet mellan ekonomi och etik. Tyvärr har detta resonemang
            inte mött så stort intresse från övriga debattörer.
          </note>
          <note>
            Men för första gången har denna regering nu fört in dessa resonemang
            i finansplanerna. I
          </note>
          <note>
            kompletteringspropositionen står det: ''Att från generation till
            generation överföra allmänt accepterade sociala normer och spelregler
            är en billig metod för samhällsekonomisk effektivitet jämfört
            med en växande rättslig reglering av det ekonomiska livet. Samhällets
            förankring i en god etik är därför av central betydelse för en
            väl fungerande ekonomi. Denna insikt måste prägla politikens alla
            områden.''
          </note>
          <note>
            Nobelpristagarna Ronald Coase och Douglass C
          </note>
          <note>
            North har i sin forskning visat sambandet mellan väl fungerande
            normer och spelregler samt låga transaktionskostnader, vilket
            i sin tur är av central betydelse för ett lands långsiktiga ekonomiska
            utveckling.
          </note>
          <note>
            Låt oss därför inte isolera debatten om ekonomisk utveckling
            till att bara handla om siffror, bidrag och skattesatser, utan
            låt oss inse att en väl fungerande marknadsekonomi kräver en etisk
            grund och spelregler som ytterst bestäms av värderingar, rättssystem
            och moral. Det är också bara på det sättet som vi i längden kan
            skapa en mänsklig ekonomi som sätter människan i centrum.
          </note>
          <note>
            Herr talman! Jag yrkar bifall till finansutskottets hemställan
            i betänkande FiU 20.
          </note>
          <note type="speaker">
            Anf. 41 GÖRAN PERSSON (s) replik:
          </note>
          <note>
            Herr talman! Först konstaterar jag att Stefan
          </note>
          <note>
            Attefall uppenbarligen har bytt regering till hösten.
          </note>
          <note>
            Även om vi socialdemokrater har ett gott opinionsstöd föredrar
            vi faktiskt att genomföra valrörelsen innan vi tar ut en valseger.
            Men
          </note>
          <note>
            Attefalls stämningsläge säger väl något om det borgerliga blockets
            situation.
          </note>
          <note>
            Stefan Attefall ondgjorde sig över ett möte som jag haft i Kalmar.
            Men det jag gjorde i Kalmar,
          </note>
          <note>
            Attefall, var att möta alla dem som sliter med vård och omsorg
            och med utbildning i landsting och i kommuner. De har haft tuffa
            år. Jag, som socialdemokratisk ekonomisk talesman, betraktar dem
            som nödvändiga medarbetare för att landet skall kunna tas ur den
            ekonomiska krisen.
          </note>
          <note>
            Jag sade till dem att bördorna skall fördelas rättvist.
          </note>
          <note>
            Det gör att de ställer upp på kärva år framöver. Det ni kristdemokrater
            aldrig begripit är att ni lagt bördorna på de svagaste. Ni har
            trott att man skulle tåla sig. Men vi socialdemokrater har visat
            att den politik som regeringen har fört är djupt orättvis och
            i den meningen oetisk. Jag säger till alla dem som arbetar i kommuner
            och landsting att vi vänder på det perspektivet, att vi höjer
            de kapitalskatter som orättfärdigt sänkts, att vi ser till att
            de sociala reformer som kds har varit med och drivit igenom, och
            som har gjort att budgetunderskottet byggts på, rivs upp och att
            vi ser till att ett finansdepartement återupprättas, så att det
            finns en central faktor i regeringskansliet som bevakar ekonomin.
            Det är ett språk som dessa människor begriper. Bördorna fördelas
            nämligen rättvist, och det finns någon som ytterst ansvarar för
            att de svagaste i samhället inte kommer i kläm. Då får man applåder
            på en socialdemokratisk konferens, något som Stefan
          </note>
          <note>
            Attefall aldrig kommer att få uppleva.
          </note>
          <note>
            Låt mig komma tillbaka till dagens stora fråga, nämligen finansministerns
            plan. Jag skulle vilja veta om kds står bakom planen såsom den
            presenteras i dagens morgontidningar. Det vore rimligt med ett
            besked från Attefall på den punkten.
          </note>
          <note type="speaker">
            Anf. 42 STEFAN ATTEFALL (kds) replik:
          </note>
          <note>
            Herr talman! Jag förstår att Göran Persson talade ett språk som
            de som var på den socialdemokratiska kommunkonferensen förstår.
            Vi har fått smakprov på det språket här i kammaren under förmiddagen.
          </note>
          <note>
            Och jag måste erkänna att jag är litet imponerad av
          </note>
          <note>
            Göran Perssons retoriska talanger.
          </note>
          <note>
            Problemet uppstår när man börjar lyssna på vad han säger. Det
            blir då problem med att få ut något väsentligt och substantiellt
            av det. Det är tydligt att de socialdemokratiska kommunpolitikerna
            är uppfostrade i Göran Perssons retoriska anda. Man blir nöjd
            med retorik, och man bryr sig inte om det substantiella innehållet.
          </note>
          <note>
            Det substantiella innehållet är nämligen att
          </note>
          <note>
            Socialdemokraterna kommer att försämra kommunens ekonomi med
            ca 5--8 miljarder kronor, om de får driva sin politik. De projekt
            som socialdemokraterna vill ha i gång, t.ex. byggen, skall ju
            betalas med investeringsstöd. Resten av pengarna skall skjutas
            till från kommunala kassor.
          </note>
          <note>
            De skall tas från vård och omsorg, för att en finansiering skall
            kunna ske.
          </note>
          <note>
            Jag skall gärna svara på frågan om hur vi ser på artikeln i DN.
            De områden som finansministern tar upp och den allmänna diskussion
            som hon för är sådant som återfinns i kompletteringspropositionen.
            Det förekommer också en del egna bedömningar och preciseringar
            som ännu kanske inte är diskuterade till alla delar.
          </note>
          <note>
            Det förekommer kanske också nyanser och olika synsätt. Men inför
            valet kommer vi att vara tydligare än vad man är i kompletteringspropositionen.
          </note>
          <note>
            Frågan är om vi kan åstadkomma en positiv tävlan.
          </note>
          <note>
            I ytterligare ett steg har finansministern här försökt att precisera
            en del av de tankar som hon har. Det ankommer också på de övriga
            i regeringen att inför valet aktivt försöka informera så mycket
            som möjligt. Men kommer Socialdemokraterna att göra det? Man hör
            bara frågor från Socialdemokraternas sida. Det ges inga svar,
            inga besked.
          </note>
          <note>
            Frågan är om inte svenska folket förr eller senare kommer att
            se igenom de retoriska dimmorna och börja förstå att det parti
            som har goda opinionssiffror just nu, och som aspirerar på regeringsmakten,
            är tomhänt; Socialdemokraterna har inga besked och kommer, tvärtom,
            att attackera kommunerna ännu hårdare med sin politik, vilket
            kommer att slå mot exempelvis vården och omsorgen.
          </note>
          <note>
            Fördelningspolitiken jobbar vi ständigt med; det kan jag försäkra
            Göran Persson.
          </note>
          <note>
            Vad gäller vårdnadsbidraget är det faktiskt barnfamiljer med
            mycket små omständigheter som kommer att få en välkommen förstärkning
            av sin kassa. De lyxhemmafruar som Göran Persson tror existerar,
            och som plötsligt skall få några slantar, finns nog mest i socialdemokraternas
            sinnevärld, inte i verkligheten. Det är ett fördelningspolitiskt
            språk som människor, inte minst ute i glesbygden, förstår; det
            kan jag tala om för Göran Persson. Jag är ju själv västerbottning.
            Göran Person är välkommen att följa med mig på några valmöten
            i
          </note>
          <note>
            Västerbotten. Han kommer då också att få möta dessa människor.
          </note>
          <note type="speaker">
            Anf. 43 GÖRAN PERSSON (s) replik:
          </note>
          <note>
            Herr talman! Jag hoppas att Stefan Attefall, med den goda etik
            han besitter, talar om var han lånar pengarna för att finansiera
            sina sociala reformer.
          </note>
          <note>
            Det är faktiskt den springande punkten i kritiken, utöver jämställdhetsperspektivet.
            Det är det första.
          </note>
          <note>
            Det andra är att jag mycket väl tror att Stefan
          </note>
          <note>
            Attefall ägnar sig åt fördelningspolitiska resonemang och att
            kds kämpar med den saken.
          </note>
          <note>
            Med tanke på resultatet kanske vi skall önska oss litet mindre
            aktivitet på den kanten i fortsättningen.
          </note>
          <note>
            Det finns ett givet samband mellan kommunal ekonomi och arbetslöshet.
            Jag, som har varit kommunalråd i en lågkonjunktur, vet hur eländigt
            trängd den kommunala ekonomin blir när arbetslösheten stiger.
            För varje krona som en kommun kan lägga, tillsammans med staten,
            på att trycka ner den öppna arbetslösheten minskar också andra
            kommunala utgifter i motsvarande mån. Så ser sambandet ut. Det
            vet alla som har sysslat med det här. Därav blir det en uppslutning
            från dem som i praktiken skall möta arbetslösheten ute i kommunerna.
            Det är inte svårt att begripa.
          </note>
          <note>
            Däremot var det ett intressant besked som Attefall lämnade om
            dagens DN-artikel. Han sade att kds kan ställa upp på huvuddragen
            i den. Men det fanns nyanser och en del betoningar i den, om jag
            uppfattade det rätt, och kanske en del förslag, som inte var fullt
            ut förankrade i kds. Eftersom Attefall har sagt A, dvs. att det
            finns en del som inte är fullt ut förankrat i kds, är det bra
            om han också säger B, och talar om vad det är i den s.k. planen
            som kds inte ställer upp på. Det som inte nämns av Stefan
          </note>
          <note>
            Attefall får man anta att kds sluter upp bakom, dvs.
          </note>
          <note>
            pensionsåldern, kommunerna, förtidspensionen, ersättningsnivåerna,
            momsen på dagstidningar och miljöskatterna.
          </note>
          <note>
            Var så god! Tala om var ni står! Det är uppenbarligen det som
            svenska folket förväntar sig av den här debatten.
          </note>
          <note type="speaker">
            Anf. 44 STEFAN ATTEFALL (kds) replik:
          </note>
          <note>
            Herr talman! Göran Persson är återigen orolig för finansieringen
            av vårdnadsbidraget. Han har varit orolig för det under lång tid.
            Svaret är detsamma som förut. Om en regering har en långsiktig
            utvecklingsstrategi, lägger man ut ramarna för budgetarbetet.
            Sedan minskar man de ramarna för att kunna inrymma också vårdnadsbidraget.
            I den meningen är det finansierat i budgetarbetet.
          </note>
          <note>
            Man kan tycka att vi inte har råd med en sådan utgift när vi
            har ett budgetunderskott. Nej, men då kan man säga samma sak om
            höjt u-landsbistånd, handikappreform eller andra saker. Det skulle
            vara intressant att veta vilka andra saker i budgeten som
          </note>
          <note>
            Socialdemokraterna skulle säga nej till som de nyligen i alla
            väsentliga delar har röstat igenom i kammaren när det gäller det
            som jag räknade upp.
          </note>
          <note>
            Jag nämnde inte de dynamiska effekter som jag tror att vårdnadsbidraget
            kan skapa. Jag tror att det blir en positiv sak i efterhand. Jag
            vill alltså inte använda begrepp som dynamiska effekter i mitt
            räkneexempel, som Socialdemokraterna gör i sin ekonomiska motion.
            De tror t.o.m. att ökade utgifter har en positiv effekt för statsfinanserna.
          </note>
          <note>
            Jag vill ge ett exempel på en sak som vi inte är klara över om
            vi ställer upp på, och det är ökade egenavgifter i pensionssystemet,
            utöver vad vi har kommit överens om i pensionsuppgörelsen. Men
            vi inser också, som Lars Leijonborg var inne på, att pensionssystemet
            är underfinansierat och att vi måste göra någonting åt det. Det
            inser säkert
          </note>
          <note>
            Socialdemokraterna också, men de vågar inte erkänna detta.
          </note>
          <note>
            Frågan är återigen: Skall vi anordna en tävling,
          </note>
          <note>
            Göran Persson? Socialdemokraterna får presentera sina preciseringar
            utifrån Wibbles DN-artikel, och kds och de andra regeringspartierna
            får också göra det, exempelvis före den 20 augusti 1994. Kan vi
            ta varandra i hand på det så skall jag ställa upp i den tävlingen.
            Men orkar Socialdemokraterna? Jag är rädd för att de inte gör
            det. Men det vore välkommet, inte minst för att ge väljarna raka
            besked före valet. Men då kanske en och annan väljare upptäcker
            att Socialdemokraterna inte har någon bättre medicin för att lösa
            Sveriges problem än regeringspartierna har, dvs. tuffa och svåra
            beslut, som långsiktigt leder till en sund ekonomi, nya jobb och
            bättre välfärd för oss alla.
          </note>
          <note>
            Man måste faktiskt jobba för att få någonting i framtiden. Nu
            är vi inne i en arbetsam process, och vi måste ta ansvaret. Vi
            skall inte bara tro att det finns gottpåsar att dela ut till höger
            och vänster, som Socialdemokraterna säkert kommer att försöka
            ge sken av på gator och torg. Men i sina skrifter undviker de
            att precisera, och godkänner snarare indirekt de tuffa och smärtsamma
            beslut som riksdagsmajoriteten har tvingats fatta.
          </note>
          <note>
            Det är beklagligt att det skall vara så här, men tydligen är
            detta något slags väl beprövad taktik från Socialdemokraternas
            sida, därför att de har lärt sig att man vinner val genom att
            köra med falska förespeglingar. Kjell-Olof Feldts bok är ett vittnesbörd
            om detta. Tydligen försöker de använda den medicinen igen. Det
            är beklagligt.
          </note>
          <note>
            Göran Persson är inget undantag från tidigare socialdemokratiska
            finansministerkandidater.
          </note>
          <note type="speaker">
            Anf. 45 IAN WACHTMEISTER (nyd)
          </note>
          <note>
            replik:
          </note>
          <note>
            Herr talman! Det är tillfredsställande att man från många partier
            nu talar om olika sätt att förbättra finanserna och att man börjar
            vara bekymrad.
          </note>
          <note>
            Samtidigt har det utvecklats en ny debattform. Man viftar med
            tidningar. Om det möjligen är
          </note>
          <note>
            Expressens sjunkande upplaga som oroar någon vet jag inte, men
            här har förekommit DN och
          </note>
          <note>
            Expressen. Jag tänkte ta fram Svenska Dagbladet, ett ganska färskt
            exemplar, från i går, den 9 juni.
          </note>
          <note>
            Där har en mycket känd kds:are uttalat sig. Det är min gamle
            vän Alf Svensson som har skrivit att det är dags att ompröva biståndet
            till Afrika. Sedan kommer en uppräkning, som jag själv har framfört
            tidigare här i kammaren utan någon större framgång. Jag läste
            artikeln två gånger innan jag trodde att det som stod där var
            sant.
          </note>
          <note>
            Det talas om att man enligt Världsbanken har spenderat 12 miljarder
            dollar årligen på import av vapen i Afrika. Det talas om att ledarna,
            oftast inte de folkvalda, har startat inbördeskrig och inhemsk
            förföljelse samt att det förekommer kraftig korruption. Han räknar
            upp några despoter, som
          </note>
          <note>
            Amin, Bokassa och Mobutu -- som jag antar har fått Serafimerorden.
            Allt detta har skett med givarsamfundets goda minne, osv.
          </note>
          <note>
            Det här är alla tiders. Samtidigt som min fru nu går med i kds,
            har jag förstått att Alf Svensson går med i Ny demokrati.
          </note>
          <note>
            Jag skulle vilja ställa en mycket enkel fråga till
          </note>
          <note>
            Stefan Attefall, och jag förmodar att svaret är ja:
          </note>
          <note>
            Står kds bakom Alf Svenssons artikel? Den innebar ett nytänkande,
            vilket jag kan hålla med om att
          </note>
          <note>
            Wibbles artikel inte gjorde.
          </note>
          <note>
            (Applåder)
          </note>
          <note type="speaker">
            Anf. 46 STEFAN ATTEFALL (kds) replik:
          </note>
          <note>
            Herr talman! Ian Wachtmeister sade i sitt anförande att alla
            verkar bli nydemokrater, från olika utgångspunkter. Han exemplifierade
            med just
          </note>
          <note>
            Alf Svenssons artikel. Det är klart att Ian
          </note>
          <note>
            Wachtmeister kan önska sig att alla blir nydemokrater, samtidigt
            som tydligen ingen i nydemokraternas riksdagsgrupp längre är det
            --
          </note>
          <note>
            eller också har de tre olika åsikter, om inte fler.
          </note>
          <note>
            Ian Wachtmeister har litet svårt att förstå kristdemokratisk
            biståndspolitik. Jag kan inte alla detaljer i den artikel som
            han refererar till, men principerna och resonemangen ställer jag
            självfallet upp på.
          </note>
          <note>
            Det handlar om att jobba för att effektivisera biståndspolitiken.
            Jämfört med hur
          </note>
          <note>
            Socialdemokraterna har skött den, har kds, som har ansvaret för
            biståndspolitiken, gjort stora insatser. En väsentlig skillnad
            mot den nydemokratiska biståndspolitiken är att vi vill jobba
            för att förbättra befintliga biståndsinsatser och också höja anslagen.
            Vi vill inte sänka ambitionsnivån och sänka ersättningsnivåerna.
          </note>
          <note>
            Ian Wachtmeister tar misslyckanden och felsteg till intäkt för
            att sänka bistånd eller för att undvika att ge bistånd. Vi tar
            det till intäkt för att effektivisera och hitta nya metoder, inte
            för att släppa engagemanget och ambitionsnivån.
          </note>
          <note>
            Det är på det sättet man skall läsa Alf Svenssons artikel i Svenska
            Dagbladet. Svårare än så är det inte.
          </note>
          <note>
            Jag kan också säga till Ian Wachtmeister att vi visst är bekymrade
            för statsfinanserna -- det har vi varit hela tiden. Det är därför
            som regeringen har lagt fram många smärtsamma men nödvändiga förslag
            om budgetförstärkningar, både besparingar och intäktshöjningar.
          </note>
          <note>
            Problemet med Ian Wachtmeisters parti, eller hans f.d. partikamrater,
            är att man lägger fram sina förslag utan att bry sig om vad som
            är politiskt möjligt att få igenom. Sedan röstar man kors och
            tvärs i kammaren. Resultatet blir ökade offentliga utgifter. Det
            som är intressant är att se vad som blir resultatet av den politik
            man för, inte bara vad man tänker i kammaren. Det är också en
            punkt som Ian
          </note>
          <note>
            Wachtmeister kan begrunda när han tar semester och funderar över
            vad han har uträttat som partiledare för Ny demokrati.
          </note>
          <note type="speaker">
            Anf. 47 IAN WACHTMEISTER (nyd)
          </note>
          <note>
            replik:
          </note>
          <note>
            Herr talman! Jag är djupt rörd över herr Attefalls intresse för
            min semester, och den omsorg och godhet detta visar -- som vanligt
            från kds.
          </note>
          <note>
            Låt mig vad gäller bistånd säga att jag tar upp det i finansdebatten
            av det skälet att det handlar om pengar, väldigt stora pengar.
            Därför måste man göra någonting åt det. Jag tycker att de kds:are
            som har jobbat med biståndet, Alf Svensson och Alf
          </note>
          <note>
            Samuelsson, har blivit bättre och bättre. Jag tror att ni själva
            allihop allteftersom tiden går kommer att inse att det inte går
            att fortsätta med saker som ni själva ser är dumheter.
          </note>
          <note>
            Det har varit populärt här att framställa Ny demokrati som det
            onda som har kommit in i denna församling. Kds skall då vara det
            goda. Jag vill då bara säga: Till sist hinner verkligheten i kapp
            och man börjar se hur det ser ut ute i världen -- vart pengarna
            går, vad man har ställt till med. När man själv befinner sig i
            ett mycket besvärande statsfinansiellt läge är det klart att man
            drar slutsatser av det -- det utgår jag ifrån. Jag känner herr
            Attefall som en man som kan tänka klart, och jag föredrar att
            förbli i den tron.
          </note>
          <note type="speaker">
            Anf. 48 STEFAN ATTEFALL (kds) replik:
          </note>
          <note>
            Herr talman! Jag tackar för den komplimangen. Jag skall begrunda
            den på min semester.
          </note>
          <note>
            Jag vill också passa på att citera ur Ny demokratis reservation
            till dagens betänkande. Där står:
          </note>
          <note>
            ''Utvecklingsbiståndet bör minskas med netto 6,2
          </note>
          <note>
            miljarder kronor och omfördelas till förmån för bl.a. de baltiska
            staterna.'' Det innebär att vi först skall halvera biståndet och
            sedan ta av det som är kvar och lägga mer av det på de baltiska
            staterna.
          </note>
          <note>
            Det innebär en besparing på biståndet till de andra delarna av
            vår värld på 8--10 miljarder kronor.
          </note>
          <note>
            Vi ställer inte upp på den politiken. Om man bor i
          </note>
          <note>
            Afrika behöver man hjälp och stöd, men hjälpen och stödet måste
            utformas på sådant sätt att de ger resultat. Det är som ett led
            i det arbetet som man skall se Alf Svenssons och kds engagemang
            och insatser på biståndspolitikens område.
          </note>
          <note>
            Jag vill ta tillfället i akt och tacka Ian Wachtmeister för hans
            tid i finansutskottet. Jag brukar ibland säga att det enda jag
            kan bli känd för är att jag har suttit bredvid Ian Wachtmeister
            i finansutskottet. Det är alltid något. Tack för den tid som varit!
          </note>
          <note type="speaker">
            Anf. 49 JOHAN LÖNNROTH (v) replik:
          </note>
          <note>
            Herr talman! Man kan ju fundera en del över vad som är bakgrunden
            till det ideologiska närmande mellan Ny demokrati och kds som
            vi har bevittnat i det senaste replikskiftet.
          </note>
          <note>
            Jag tänkte påminna om en annan välkänd kds:are, nämligen Jerzy
            Einhorn. De mest pregnanta inläggen om långsiktigt sparande, inte
            minst inom vården, som jag har tagit del av i medierna har författats
            av Jerzy Einhorn. Jag skulle gärna vilja veta vad han tänker i
            de frågor som vi har diskuterat här i dag.
          </note>
          <note>
            Häromdagen ingrep Yrkesinspektionen på
          </note>
          <note>
            Sahlgrenska sjukhuset i Göteborg och sade att man inte längre
            tänkte tillåta att de sjuka låg i korridorerna. Jag tror att Stefan
            Attefall känner till hur den kommunalekonomiska situationen i
          </note>
          <note>
            Göteborg ser ut; där genomgår inte bara sjukvården utan också
            skolan en djup kris. Apropå det här med mörkande, som Stefan Attefall
            talade om, skulle jag gärna vilja veta hur han ser på den kritik
            som Kjell-Olof Feldt har riktat mot dubbelspelet när det gäller
            vården: å ena sidan brösttonerna om att slå vakt om de gamlas
            rätt till en mänsklig vård och å andra sidan det kalla faktum
            att 100 000 anställda i kommuner och landsting --
          </note>
          <note>
            många av dem lågavlönade kvinnor inom vården --
          </note>
          <note>
            kommer att få gå. Med de resurser ni är villiga att anslå kommer
            kvaliteten att försämras; det är ingen mänsklig vård som kommer
            att kunna ges med de pengarna.
          </note>
          <note>
            Kommunförbundet har skrivit brev till oss om att man vill ha
            5 miljarder som kompensation för de ökade kostnader som vi har
            lagt på kommunerna, bl.a. genom barnomsorgslagen. Vårdnadsbidraget
            skulle enligt Stefan Attefall spara in dessa pengar.
          </note>
          <note>
            Jag har talat med Kommunförbundets representanter också efter
            det att beslutet om vårdnadbidraget fattades. De är enligt vad
            jag har förstått inte villiga att dra tillbaka sin skrivelse.
            Jag tror inte att kds:arna i Kommunförbundet har någon annan mening
            -- i så fall vill jag ha besked om det från Stefan Attefall.
          </note>
          <note type="speaker">
            Anf. 50 STEFAN ATTEFALL (kds) replik:
          </note>
          <note>
            Herr talman! Johan Lönnroth hade bevittnat ett närmande mellan
            Ny demokrati och kds. Det enda närmande jag har upptäckt är det
            som vi genomför när vi -- Ian Wachtmeister och jag -- sätter oss
            bredvid varandra i finansutskottet. Närmare än så blir det kanske
            inte heller.
          </note>
          <note>
            Jerzy Einhorn och Stefan Attefall hyser samma oro för situationen
            i vård- och omsorgssektorn, tror jag.
          </note>
          <note>
            Jag har inte upplevt att vi har haft några större meningsskiljaktigheter
            på den punkten.
          </note>
          <note>
            Vi har problem i en del kommuner. Göteborg är en sådan kommun.
            Haninge är ett annat exempel, och det finns ytterligare något.
            Men vi har inte problem när det gäller vård och omsorg i de flesta
            kommuner i landet. På den punkten kan jag faktiskt hålla med Göran
            Persson om slutsatserna i hans rapport, där han skriver att han
            bedömer att de besparingar som skett inte har orsakat några generella
            kvalitetsförsämringar i kärnverksamheterna.
          </note>
          <note>
            Det är riktigt att vi har problem att hantera situationen i vissa
            kommuner. Men Johan Lönnroth vet ju också att kristdemokraterna
            i Göteborg har sagt nej till de besparingar som föreslagits.
          </note>
          <note>
            Göteborgs kommun lider av speciella ekonomiska problem som beror
            på många olika faktorer, inte minst på att man undvek att ta tag
            i problemen på
          </note>
          <note>
            80-talet, när det i Göteborgs kommun fanns en majoritet som stod
            Johan Lönnroth mycket nära.
          </note>
          <note>
            Det parti som Johan Lönnroth hela tiden försöker fria till men
            som aldrig bryr sig om att svara på frieriet förorsakar en sämre
            situation i kommunsektorn -- jag försökte säga det i mitt huvudanförande
            här i kammaren. Johan Lönnroth borde därför söka sig närmare kristdemokraterna
            än socialdemokraterna. Vi har åtminstone uttalat att vi inte vill
            försämra det ytterligare.
          </note>
          <note>
            Jag säger inte att vi har en problemfri utveckling i alla kommuner,
            men det här är en situation som man måste prioritera på lokal
            nivå, och sedan måste statsmakterna följa det mycket noggrant.
            Vi har ett nytt kommunalskatteutjämningssystem på gång till nästa
            år, och det måste också ta hänsyn till de här sakerna, inte minst
            Göteborgs ekonomiska problem. Men Johan Lönnroth måste också inse
            att det finns ett stort svart hål i statsfinanserna.
          </note>
          <note>
            Springer man förbi den faktorn blir man inte seriös i diskussionen
            om kommunernas ekonomi heller, och det är Johan Lönnroths och
            Vänsterpartiets stora problem.
          </note>
          <note type="speaker">
            Anf. 51 JOHAN LÖNNROTH (v) replik:
          </note>
          <note>
            Herr talman! Kds:arna i Göteborg säger nej till besparingarna
            inom vården, och så beter sig kds:are runt om i kommuner och landsting.
            Det är ett dubbelspel: Kommunalpolitiskt uttrycker man en uppfattning,
            men här i riksdagens uttrycker kds:arna regeringens linje, vilket
            är att 100 000
          </note>
          <note>
            anställda i kommuner och landsting skall avskedas under 90-talet.
          </note>
          <note>
            Vårdnadsbidraget är ingen ekonomisk hjälp för kommunerna -- tvärtom
            belastar det statsfinanserna och höjer räntorna. Det innebär därmed
            också ökande problem för kommunerna.
          </note>
          <note>
            Det finns ingen kvinna som frivilligt går från sitt jobb eller
            lämnar sin barnomsorg för att få dessa pengar i vårdnadsbidrag.
            De räcker inte till det!
          </note>
          <note>
            Stefan Attefall tyckte att jag skulle närma mig honom och kds.
            Det är nog ganska svårt, det. Han talade om etik och moral; det
            gör ju kds:arna gärna och mycket. Jag kom att tänka på ett bibelcitat
            om att mannen skall vara sin kvinnas huvud eller någonting sådant.
            Det är flera inslag i just den etik och moral som kds och Stefan
            Attefall står för som är mig djupt främmande. Det är t.ex. sådant
            som uttrycks genom vårdnadsbidraget och det som uttrycktes i debatten
            om partnerskap häromdagen där man ville hindra homosexuella människor
            att få sina rimliga mänskliga rättigheter.
          </note>
          <note>
            Detta gör att jag aldrig kommer att kunna närma mig ett parti
            som kds. När det gäller många av de ekonomiskpolitiska frågorna
            och även andra frågor kan det nog vara ett ganska litet avstånd
            mellan mig och Stefan Attefall. Men de djupa moralfrågorna --
          </note>
          <note>
            det som handlar om människans frihet och framför allt kvinnans
            rätt till frigörelse -- gör att jag aldrig kommer att kunna närma
            mig det partiet.
          </note>
          <note type="speaker">
            Anf. 52 STEFAN ATTEFALL (kds) replik:
          </note>
          <note>
            Herr talman! Vi skall kanske inte föra upp debatten på någon
            högre teologisk nivå. Jag tycker att Johan
          </note>
          <note>
            Lönnroth noggrannare skall studera det som han kritiserar och
            en gång till fundera igenom detta innan han uttalar sig kategoriskt.
          </note>
          <note>
            Johan Lönnroth nämner vårdnadsbidraget. Trots att Johan Lönnroth
            anser att vi för en hemsk politik gentemot kvinnor är det fler
            kvinnor än män som röstar på kds. Det kan vara en indikation på
            att det kanske inte är så tokigt som Johan Lönnroth tror.
          </note>
          <note>
            Johan Lönnroth säger att vårdnadsbidraget höjer räntorna. Det
            tyder på att han plötsligt tror att offentliga utgifter kan påverka
            räntorna. Det är en intressant insikt som han här försöker utveckla.
          </note>
          <note>
            Denna insikt kanske vi kan få se mer av i nästa ekonomiskpolitiska
            motion från Vänsterpartiet.
          </note>
          <note>
            Självfallet kommer vårdnadsbidraget på marginalen -- det handlar
            om marginalen i och med att beloppet är ganska lågt -- att kunna
            påverka föräldrarna när de exempelvis väljer mellan att vara hemma
            någon månad extra med sitt barn eller att gå ut i förvärvsarbete.
            De kanske väljer en annan barntillsyn än vad de annars skulle
            ha valt. Det vet vi inte. Det är intressant att dessa beslut inte
            skall fattas av kommunpolitiker utan av föräldrarna själva. Om
            det får sådana här effekter blir det också positiva effekter för
            kommunernas ekonomi. Då slipper kommunerna kanske att bygga ut
            någon annan barnomsorg. De kan behålla en bra kvalitet på den
            kommunala barnomsorgen, och de behöver inte trycka in för många
            ungar på avdelningarna.
          </note>
          <note>
            Tyvärr kanske många kommuner har fått göra det i alltför stor
            utsträckning.
          </note>
          <note>
            Vi i kds prioriterar annorlunda i kommunerna, t.ex. när det gäller
            vård och omsorg, än vi gör centralt. Vitsen med det statsbidragssystem
            som finns är att det skall finnas utrymme för en lokal prioritering.
            Kristdemokraterna i Göteborg har valt en annorlunda inriktning
            på den kommunala ekonomin än moderaterna, som har huvudansvaret,
            har gjort. Göteborgs kommun har, som jag sade, speciella problem.
            De generella problemen ser inte ut som i Göteborg. Det finns,
            som sagt, en kommunalskatteutjämningsutredning. Den kommer att
            lägga fram ett förslag. Jag förväntar mig att den tar hänsyn till
            den speciella situation som vissa kommuner befinner sig i.
          </note>
          <note>
            Vi följer självfallet dessa frågor noggrant. Detta är ingenting
            som vi tycker är enkelt och lätt, men jag försökte säga att det
            är naivt att tro att ökade utgifter från staten löser alla problem.
            Det synsättet präglar tyvärr Johan Lönnroths inlägg och
          </note>
          <note>
            Vänsterpartiets ekonomiska motioner.
          </note>
          <note>
            Anf. 53 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Detta år står Sverige inför två vägval.
          </note>
          <note>
            Den 18 september står valet mellan en framtidens politik som
            fångar chanserna till framtidsjobb i framtidsbranscher och en
            gårdagens återställarpolitik som med skatter och regleringar förstör
            möjligheterna till nya jobb.
          </note>
          <note>
            Den 13 november står valet mellan en öppenhetens politik, där
            Sverige är med och formar framtiden i
          </note>
          <note>
            Europa, och en maktlöshetens politik, där Sverige isolerar sig.
          </note>
          <note>
            Båda dessa val är avgörande för Sveriges framtid.
          </note>
          <note>
            Det gäller jobben. Vi måste få fram en halv miljon nya jobb under
            90-talet. Det kräver mycket goda villkor för företagande och investeringar
            i Sverige.
          </note>
          <note>
            Det gäller välfärden. Våra barn och barnbarn skall inte tvingas
            betala allt högre skatter för en allt sämre välfärd. Att stoppa
            ökningen av statsskulden och skapa balans i de offentliga finanserna
            kräver kraftfulla åtgärder -- som måste vidtas.
          </note>
          <note>
            Socialdemokraterna lämnade efter sig en ekonomi i fritt fall.
            Det var en arbetslöshetsbomb, en finanskris och ett budgetunderskott.
            Därefter har all kraft inriktats på att angripa problemen och
            på att ge Sverige en ny chans. Mycket har uträttats.
          </note>
          <note>
            Två viktiga steg har tagits för Sveriges deltagande i det europeiska
            samarbetet. EES-avtalet har trätt i kraft, och förhandlingarna
            om ett svenskt EU-
          </note>
          <note>
            medlemskap har slutförts med ett gott resultat.
          </note>
          <note>
            Omfattande åtgärder har beslutats för att komma till rätta med
            krisen i de offentliga finanserna.
          </note>
          <note>
            Riksdagen har fattat beslut om 95 miljarder kronor i förstärkningar,
            och en långsiktig plan för att sanera de offentliga finanserna
            har lagts fram.
          </note>
          <note>
            Socialförsäkringarna har lagts om för att stoppa kostnadsexplosionen,
            som skapades under
          </note>
          <note>
            Socialdemokraternas tid, och för att få fram hållbara regler
            som uppmuntrar arbete och sparande.
          </note>
          <note>
            Villkoren för att starta och driva småföretag har förbättrats
            radikalt. Skatten på företagens arbetande kapital -- deras byggnader
            och maskiner -- har tagits bort. Den dubbla skatten på risksparande,
            sparande i företag, har tagits bort.
          </note>
          <note>
            Arbetsrätten har gjorts om, så att småföretagen skall våga nyanställa.
          </note>
          <note>
            Att röja upp efter 80-talets ekonomiska haveri har tagit tid.
            Men vi ser nu allt fler glädjande tecken på att en utveckling
            mot ett ekonomiskt starkt Sverige finns inom räckhåll. Politiken
            ger resultat.
          </note>
          <note>
            Förbättringarna för småföretagandet, t.ex., har lett till en
            kraftigt ökad framtidstro bland företagare.
          </note>
          <note>
            Det har tidigare talats om en aktuell enkät som har gått ut till
            europeiska småföretagare. Den visar att de svenska småföretagarna
            numera är de mest optimistiska i hela Västeuropa.
          </note>
          <note>
            Denna optimism ger jobb. Det kom nya siffror från
          </note>
          <note>
            SCB härförleden som visar att det har skett en mycket stor ökning
            av sysselsättningen just i de mindre företagen. Under det första
            kvartalet i år ökade antalet anställda i de allra minsta företagen
            med 9 000 personer. Det är nästan en dubbelt så stor ökning som
            den i de allra största företagen.
          </note>
          <note>
            Sammantaget fick drygt 25 000 personer under denna period nya
            jobb i de privata företagen. De mindre och medelstora arbetsställena
            svarade för ungefär 20 000 av dessa nya jobb. Tre fjärdedelar
            av nyanställningarna skedde alltså i de mindre företagen.
          </note>
          <note>
            Jag tycker att detta är mycket bra. Göran Persson tycker tydligen
            att det är dåligt med nya jobb i småföretag. Han vill nämligen
            återgå till de gamla reglerna, med höjda skatter för företagandet
            och stela arbetsrättsregler. Vi vet av erfarenhet att en sådan
            återställarpolitik leder fel.
          </note>
          <note>
            Göran Persson! Jag och många med mig, tror jag, skulle vilja
            veta vad det är för fel på en politik som ger fler jobb i företagen.
            Göran Persson har fått flera frågor om detta i dag. Hur kan högre
            skatter för företagen ge fler jobb? Han har inte kunnat svara.
            Det finns inget svar. Det blir färre jobb.
          </note>
          <note>
            De många ljuspunkter som finns i ekonomin ger oss faktiskt ett
            ganska stort hopp, men det finns naturligtvis också orosmoln.
            Den senaste tidens ränteutveckling är ett av dem. Den talar ett
            mycket tydligt språk. Arbetet med att få ekonomin i balans måste
            fortsätta. Sverige är ju en liten öppen ekonomi som sammanflätas
            alltmer med omvärlden. Med den nya elektroniken kan kapital flyttas
            sekundsnabbt över gränserna. Sverige har ögonen på sig. Varje
            misstanke, Göran Persson, om avsteg från en politik för budgetsanering,
            förbättrat företagsklimat och prisstabilitet ger direkt utslag
            i högre räntor.
          </note>
          <note>
            Det är naturligt att de internationella investerarna efter den
            senaste tidens opinionsmätningar har riktat sina kritiska blickar
            mot oppositionens ekonomiska program. Vad har de funnit? De har
            funnit ett nej till regeringens saneringsprogram utan några alternativ,
            och de har funnit en lång lista på näringslivsfientliga åtgärder
            som förstör chansen till nya jobb.
          </note>
          <note>
            Rapporteringen i dagstidningarna och ekonomitidningarna har givit
            svart på vitt. En icke obetydlig del av den ränteuppgång som har
            skett beror på en oro för att Socialdemokraterna skall vinna nästkommande
            val.
          </note>
          <note>
            Regeringen har, till skillnad från
          </note>
          <note>
            Socialdemokraterna, en ekonomisk politik med konkreta åtgärder
            som är väl förankrade i verkligheten. Vi har satt upp ett tydligt
            mål. På fem år skall vi halvera arbetslösheten, och få de offentliga
            finanserna i balans. Det ställer mycket hårda krav på den ekonomiska
            politiken. Men det är bara så man kan rädda jobben och välfärden
          </note>
          <note>
            Vår lösning har tre delar. Den första är ett medlemskap i den
            europeiska unionen. Den andra är ett gynnsamt företagarklimat
            som ger nya jobb i den privata sektorn. Den tredje delen är ett
            budgetsaneringsprogram.
          </note>
          <note>
            Ett gott företagarklimat betyder att det måste löna sig att arbeta
            och satsa på företagande. Här vill, som jag sade, Socialdemokraterna
            gå åt rakt motsatt håll: höjda marginalskatter och dubbel skatt
            på just det sparande i företagen --
          </note>
          <note>
            risksparande -- som dessa behöver för att kunna växa, investera
            och ge jobb. Detta är galet!
          </note>
          <note>
            Herr talman! Den tuffaste uppgift som den ekonomiska politiken
            står inför under de närmaste åren är saneringen av de offentliga
            finanserna. Det finns, som det har framgått här under förmiddagen,
            två sätt att förhålla sig till detta problem.
          </note>
          <note>
            Det ena sättet är att föra väljarna bakom ljuset och låtsas som
            om problemet inte finns. Det är fegt, och det är farligt. Så gör
            Socialdemokraterna!
          </note>
          <note>
            Det andra sättet är att ge ärliga och raka besked om de uppoffringar
            som kommer att krävas under de kommande åren. Så gör regeringen
            -- för att rädda jobben och för att rädda välfärden!
          </note>
          <note>
            Regeringspartierna har ett saneringsprogram som omfattar drygt
            100 miljarder kronor. Mer än 25
          </note>
          <note>
            miljarder är redan beslutade. Av de åtgärder som berör statsbudgeten
            återstår ca 45 miljarder kronor.
          </note>
          <note>
            Jag vill något kommentera några av de områden som kommer att
            beröras av de återstående delarna av programmet. Detta är en uppfordran
            till Göran
          </note>
          <note>
            Persson. De som lånar ut pengar till Sverige vet vilken politik
            regeringen för, men de vet inte vad
          </note>
          <note>
            Socialdemokraterna vill. Det skapar oro. Upp till bevis, Göran
            Persson! Har ni något program, eller har ni inte det? Om ni inte
            har det, är det stor fara å färde.
          </note>
          <note>
            De delar som kommer att beröras av den budgetsanering som jag
            menar är nödvändig är följande:
          </note>
          <note>
            För det första gäller det ålderspensionerna. Det nuvarande pensionssystemet
            ger ett årligt underskott på ungefär 20 miljarder -- det blir
            15
          </note>
          <note>
            miljarder efter gårdagens beslut. Så kan det naturligtvis inte
            fortsätta. Det här underskottet kan täckas på i princip tre sätt:
            sänkt pensionsnivå, höjda avgifter eller höjd pensionsålder. Min
            bedömning är att det kommer att vara nödvändigt att välja en kombination
            av dessa åtgärder.
          </note>
          <note>
            För det andra gäller det förtidspensionerna.
          </note>
          <note>
            Antalet förtidspensionärer har ökat stadigt under en mycket lång
            följd av år. Det är en omänsklig situation för de människor som
            är berörda. Det är också helt oacceptabelt ur statsfinansiella
            utgångspunkter. I kompletteringspropositionen, som behandlas i
            det betänkande som vi nu debatterar, föreslås åtgärder för att
            strama upp prövningen för beviljande av förtidspension. Det pågår
            inom Socialdepartementet ett arbete med fortsatt översyn av dessa
            regelsystem. Översynen omfattar såväl regler och ersättningsnivåer
            som rehabiliteringsinsatser.
          </note>
          <note>
            För det tredje gäller det den offentliga konsumtionen. En viktig
            del av programmet för att få balans i de offentliga finanserna
            är att den offentliga konsumtionen skall hållas realt oförändrad.
            Det betyder att kravet på rationaliseringar inom den offentliga
            sektorn kommer att fortsätta för att det skall vara möjligt att
            tillgodose medborgarnas önskemål om en bra service. Det statsfinansiella
            önskemålet och kravet innebär att det inte kan bli tal om någon
            ökning av statsbidragen till kommuner och landsting under resten
            av 1990-talet, inte ens i nominella tal.
          </note>
          <note>
            För det fjärde gäller det åtgärder för att hindra fusk i socialförsäkringssystemen.
            En aktuell undersökning från Länsstyrelsen i Stockholm visar att
            ungefär 70 % av dem som samtidigt fick statlig lönegaranti och
            bidrag från Försäkringskassan faktiskt fuskade. Det finns också
            rapporter om att det finns personer som jobbar svart samtidigt
            som de uppbär a-kasseersättning. Sådant fusk måste naturligtvis
            stoppas. Det är ett bedrägeri mot välfärdsstaten. Människor har
            rätt att kräva att de skatter de betalar för välfärden skall användas
            på ett ärligt sätt. Annars riskerar vi att moralen i hela samhället
            undergrävs.
          </note>
          <note>
            Fusket skall stoppas, och därför håller
          </note>
          <note>
            Riksrevisionsverket på regeringens uppdrag på att kartlägga omfattningen
            av missbruket inom socialförsäkringssystemet och skall lägga fram
            förslag till motåtgärder.
          </note>
          <note>
            Andra områden som kommer att bli föremål för besparingar är sjuk-
            och arbetsskadeförsäkringen, arbetslöshetsförsäkringen och bostadssektorn.
          </note>
          <note>
            Inom sjuk- och tandvården blir det nödvändigt att höja en del
            avgifter.
          </note>
          <note>
            Slutligen kommer det att krävas åtgärder för att förstärka budgetens
            inkomstsida. Det gäller höjda miljöskatter, breddad bas för momsen,
            ett nytt system för fastighetstaxering och en kraftig ökning av
            effektiviteten i skatteindrivningen.
          </note>
          <note>
            Denna lista är mitt tydliga besked till svenska folket: På det
            här viset kan vi få bort budgetunderskottet. Visst är det tufft!
            Åtgärderna kommer att beröra oss alla. Men bördorna kommer att
            fördelas rättvist. De välbeställda i samhället skall bidra med
            mer än de som har små eller inga ekonomiska reserver.
          </note>
          <note>
            Om man säger nej till ett sådant här program, betyder det att
            man säger ja till en dold och djupt orättfärdig fördelningspolitik.
            Om vi inte får balans i de offentliga finanserna, kommer växande
            räntekostnader att bryta ner välfärden, minska företagens investeringsvilja
            och möjligheterna till fler jobb. Det kommer att permanenta arbetslösheten
            och inte minst långtidsarbetslösheten. Våra barn och barnbarn
            får enbart skulder i arv. Det är en väldigt orättvis politik.
          </note>
          <note>
            Men Göran Perssons politik, såsom den har beskrivits i dag och
            vid tidigare tillfällen i reservationer och motioner här i riksdagen
            -- dvs.
          </note>
          <note>
            ett nej till ett program för att få balans i de offentliga finanserna
            --, galopperar statsskulden,
          </note>
          <note>
            Göran Persson! Tillväxten minskar och jobben blir färre. På bara
            några år skulle skulden öka med mer än 450 miljarder kronor! Bara
            räntorna på denna skuldökning, dvs. räntor utöver dem vi har i
            dag, är mer än 40 miljarder kronor. Hur skall de pengarna tas
            fram? Göran Persson kan inte göra anspråk på att vara en seriös
            debattör i den ekonomiska politiken när han inte har något svar
            på frågan om statsskulden.
          </note>
          <note>
            Herr talman! I dag är det skolavslutning, och många barn får
            sina terminsbetyg. Också Sverige får betyg! Skillnaden är att
            Sverige betygsätts varje dag av de placerare som har till uppgift
            att låna ut pengar. De vet vad regeringen vill göra åt statsskulden.
            De vet att vi klarar av det -- vi har redan klarat av 95 miljarder.
            Detta är väl känt. Men de vet inte vad oppositionen vill göra
            -- de vet inte vad Göran Perssons parti vill. Göran Perssons parti
            saknar program för att få balans i de offentliga finanserna. Göran
            Perssons parti saknar en politik för att komma till rätta med
            statsskulden. Det är naturligt att detta skapar oro. Det går ut
            över boendet och de arbetslösa.
          </note>
          <note>
            Så upp till bevis, Göran Persson! Det har funnits många tillfällen
            under dagens debatt att tala om vad ni skall göra åt statsskulden.
            Hur skall ni få balans i de offentliga finanserna?
          </note>
          <note>
            Herr talman! Regeringens politik är en politik för framtiden
            och för rättvisan. Det är en politik som vågar ta itu med de svåra
            frågorna. Det är en politik som ger Sverige nya jobb och som ger
            våra medborgare en välfärd som de kan lita på.
          </note>
          <note>
            Det är en bra politik. Det är viktigt att den får fortsätta --
            för jobbens och för välfärdens skull!
          </note>
          <note>
            (Applåder)
          </note>
          <note type="speaker">
            Anf. 54 GÖRAN PERSSON (s) replik:
          </note>
          <note>
            Herr talman! På något sätt måste jag trots allt uttrycka min
            beundran för finansministern.
          </note>
          <note>
            Krampaktigt slutar hon sitt anförande hon med att säga att det
            är en politik för rättvisa och arbeten.
          </note>
          <note>
            Jag tror att de allra flesta som har följt Anne
          </note>
          <note>
            Wibbles insatser vet att politiken har lett åt rakt motsatt håll.
            Det imponerar inte att så här på slutet försöka gaska upp sig
            och angripa oppositionen på det sätt som fru Wibble gjorde alldeles
            nyss.
          </note>
          <note>
            Fru Wibble har varit borta ur debatten någon månad, vi har inte
            hört så mycket från henne. Så dyker hon upp i dag beledsagad av
            sin statssekreterare som också skrivit en debattartikel som har
            en underton att det blir en socialdemokratisk regering i höst.
            Det är socialdemokraterna som skall visa regeringsprogram och
            regera. Ni ger upp väldigt lätt, måste jag säga.
          </note>
          <note>
            Ni regerar ju i 100 dagar till. Utlandet behöver en svensk regering
            också under den perioden. När nu räntorna har stigit och man har
            krävt besked vilken politik som skall möta den utvecklingen trodde
            vi att vi skulle få svar. Socialdemokratin har visat sitt program.
            Det har vi gjort i motioner och i utskottsarbetet. Det finns att
            läsa. Men det är ni regerar, det är ni som betygsätts.
          </note>
          <note>
            Fru Wibble har skrivit en artikel i Dagens Nyheter.
          </note>
          <note>
            Jag har ställt frågor i dag, det har finansministern hört. Hon
            berömmer sig om att ha en plan. När debatten är slut är den planen
            pulvriserad av de andra figurerna i Jönssonligan som står för
            planen.
          </note>
          <note>
            Det började med Per-Ola Eriksson som tog avstånd från höjningen
            av pensionsåldern. Det var väl motiverat därför att vi där har
            en uppgörelse. Det fortsatte med Attefall, den andre mannen i
            ligan, som säger att man inte kan ge sig på egenavgifterna --
            för att inte tala om Tobissons avfärdande av skattehöjningar som
            insinuationer som moderaterna inte skulle kunna pådyvlas.
          </note>
          <note>
            Avslutningvis säger Leijonborg att här står ingenting nytt, allt
            detta har vi sagt förut.
          </note>
          <note>
            Vadan denna uppvisning, fru finansminister, i debattskrivandets
            konst om det inte var någonting kvalitativt nytt som skulle presenteras?
            Visst finns det ett nytt inslag i artikeln. Det är lätt att se.
            Det finns ett tufft och hjärtlöst drag. Man pekar ut vissa grupper
            som man skall ta av, utan förståelse för att det ni har gjort
            har gjort dem totalt omotiverade att medverka i en sanering för
            statsfinanserna. Var finns förståelsen för fördelningspolitiken?
            Vad finns bakom det hjärtlösa? Där ligger det socialliberala tillkortakommandet.
          </note>
          <note>
            Anf. 55 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! När jag lyssnar på Göran Persson kan jag inte låta
            bli att tänka på en annan lagom tjock man i sina bästa. Han heter
            Karlsson på taket.
          </note>
          <note>
            Karlsson tycker själv att han är världens bästa på allting. Han
            är världens bästa ångmaskinskötare.
          </note>
          <note>
            Men när han skall sätta i gång lillebrors ångmaskin exploderar
            den.
          </note>
          <note>
            Göran Persson tycker säkert att han skulle bli världens bästa
            finansminister om han fick chansen.
          </note>
          <note>
            Men precis som det är med Karlsson på taket är det med Persson
            på taket. Utan saneringsprogram, utan ekonomisk politik exploderar
            statsskulden.
          </note>
          <note>
            Med de förslag som finns om höjd skatt på nya jobb exploderar
            arbetslösheten.
          </note>
          <note>
            Astrid Lindgren skriver ganska finurliga sagor. Det finns alltid
            ett litet uns av allvar i botten. Sagan om
          </note>
          <note>
            Karlsson på taket visar att gott självförtroende inte räcker
            hela vägen. Jag undrar om Göran Persson kommer ihåg det.
          </note>
          <note>
            På förmiddagen i dag kom ett pressmeddelande som visar att Göran
            Persson tycker illa om alla föreslagna åtgärder för att få balans
            i de offentliga finanserna. Alla förslag som jag har nämnt är
          </note>
          <note>
            Göran Persson emot. Vad vill ni då göra?
          </note>
          <note>
            Göran Persson visade nyligen upp en löpsedel. Jag har låtit konstruera
            en löpsedel som visar hur en löpsedel skulle se ut med Göran Perssons
            politik:
          </note>
          <note>
            blankt, vitt, tomt, ingenting -- väldigt upplysande för väljare
            och dem som bekymrar sig för svensk ekonomi. Detta är faktiskt
            oärligt, Göran Persson.
          </note>
          <note>
            Man kan naturligtvis resonera rent logiskt och fundera över vad
            socialdemokraterna skulle kunna tänka sig att göra. Det första
            är att spara på någonting annat än det jag har föreslagit. Man
            kan spara på de handikappade, barnbidragen, biståndet, inom flyktingpolitiken
            osv. Är det detta
          </note>
          <note>
            Göran Persson menar? Då räcker det inte att säga nej till vårnadsbidraget.
            Där handlar det om 2
          </note>
          <note>
            miljarder. Här fattas det ganska många miljarder.
          </note>
          <note>
            Är det detta som Göran Persson skall spara på?
          </note>
          <note>
            Man kan fortsätta skattehöjningspolitiken. 45--50
          </note>
          <note>
            miljarder i ökad skatt tar död på allt nyföretagande i landet.
            Då försvinner jobben, knäcks ekonomin och permanentas arbetslösheten.
            Är det detta
          </note>
          <note>
            Göran Persson menar?
          </note>
          <note>
            Den tredje varianten rent teoretiskt är att göra ingenting. Det
            är det som de flesta som har tittat på den socialdemokratiska
            politiken bedömer som mest sannolikt. Det betyder att statsskulden
            galopperar. Risken för att Göran Persson --
          </note>
          <note>
            världens bästa Persson -- skulle få chansen att förverkliga detta
            tomma budskap skapar i dag problem för boende och arbetslösa.
            Nu måste
          </note>
          <note>
            Göran Persson tala om vad han vill göra för att få balans i de
            offentliga finanserna.
          </note>
          <note type="speaker">
            Anf. 56 GÖRAN PERSSON (s) replik:
          </note>
          <note>
            Herr talman! Vi har hört världens värsta Wibble lägga ut texten
            om det förträffliga med hennes egen politik. Jag saknar ett besked.
            Står regeringen bakom den plan som Anne Wibble stort lanserar
            i dagens morgontidning? Är det regeringens plan?
          </note>
          <note>
            Vad har i så fall de ledamöter här i kammaren som företräder
            andra inslag i fyrpartiregeringen haft för mandat attt tala? Förstår
            fru Wibble vilket intryck det ger till dem som skall bedöma den
            svenska ekonomiska politiken och er handlingskraft att finansministern
            på riksmötets näst sista dag lanserar en plan som de övriga regeringspartierna
            tar avstånd ifrån?
          </note>
          <note>
            Vi har ögonen på oss, sade Anne Wibble. Ja, det har vi. Jag är
            ganska säker på att det som Anne
          </note>
          <note>
            Wibble har visat upp här i dag kommer att vara någonting som
            inte stärker förtroendet för Sverige.
          </note>
          <note>
            Tvärtom kommer det att understryka den enkla valpropagandans
            karaktär.
          </note>
          <note>
            Så om första sidor. Jag tänker faktiskt så småningom fylla Expressens
            första sida med rubrikord, men jag kommer aldrig -- det kan jag
            försäkra Anne Wibble -- att stå för en politik som får en första
            sida med rubriken: Nu skall de gamla betala krisen.
          </note>
          <note>
            Förstår fru Wibble det utmanande i den fördelningspolitiken?
            Det har varit kärnan i mitt angrepp på regeringen. Det har jag
            ännu inte fått något svar på.
          </note>
          <note>
            Vi socialdemokrater ha lanserat en ekonomisk politik som utgår
            från att stötta tillväxten, att pressa tillbaka arbetslösheten,
            minska trycket på de offentliga utgifterna genom att förbättra
            sysseslsättningen. Vi menar att de jobben skall skapas i näringslivet.
            Vi menar också att det skall ske genom en bolagsbeskattning som
            vi var överens om i samband med skattereformen. Vi vill inte ha
            en höjd bolagsbeskattning, som regeringen föreslog förra året
            för att kunna sänka kapitalskatterna. Det är så det ligger till.
          </note>
          <note>
            Vi har också lanserat kraftiga besparingar i jordbruk, i försvar,
            vårdnadsbidrag m.fl.
          </note>
          <note>
            skattejusteringar som gör att vi får bättre budgetsaldo än regeringen.
            Vi socialdemokrater har en gång förut tagit hand om en söderkörd
            folkpartistisk ekonomi. Jag tror att vi får göra det en gång till.
            Det blir svårare den här gången, men folk vet att vi har gjort
            det förut, och vi skall göra det igen.
          </note>
          <note>
            Anf. 57 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Låt med börja med det sista Göran
          </note>
          <note>
            Persson tog upp. Det var struntprat. Göran Persson vet mycket
            väl att hans egen motion angående nästa budgetår innebär ett större
            underskott än enligt regeringens förslag. Problemet är dessutom
            att det inte för ett enda budgetår därefter finns något förslag.
            Det saknas helt. Det finns inget program för att få balans i de
            offentliga finanserna. Så här tomt och blankt ser det ut! Det
            innehåller noll och ingenting.
          </note>
          <note>
            Låt oss sedan diskutera pensionerna. Gärna det.
          </note>
          <note>
            Det står i den proposition och i det betänkande som
          </note>
          <note>
            Socialdemoraterna står bakom -- vars förslag
          </note>
          <note>
            Socialdemokraterna här i kammaren röstade för i går eller om
            det var i förrgår -- att dagens pensionssystem har ett stort underskott.
            Detta innebär att alla partier som röstade för förslaget är överens
            om att det kan komma att krävas åtgärder.
          </note>
          <note>
            Göran Persson har själv varit med om att tillsätta en del ekonomiska
            representanter i en arbetsgrupp som just har räknat fram att det
            är helt nödvändigt med åtgärder.
          </note>
          <note>
            Rent teoretiskt kan man tänka sig -- försök nu att en enda gång
            tänka teoretiskt, Göran Persson -- att det finns tre varianter.
            Man kan höja avgifter, man kan sänka utgifter och man kan höja
            pensionsåldern. Några andra variationer för att minska utgifterna
            och få balans i pensionssystemet finns inte. Antingen minskar
            man utgifterna eller också höjer man inkomsterna.
          </note>
          <note>
            Den fråga som Göran Persson måste svara på är: Är
          </note>
          <note>
            Göran Persson beredd att göra någonting åt detta?
          </note>
          <note>
            Tänker han att låta underskottet fortsätta vidare?
          </note>
          <note>
            Eller skall han ta till någon annan sorts Karlsson på takets
            kuckelimuckmedicin, som består av en massa godis som inte hjälper,
            men som han tror att han skall kunna hitta för att bli av med
            detta underskott? Göran Persson har själv röstat för påståendet
            att det fattas pengar och att man måste göra någonting åt detta.
            Då vill jag säga: Upp till bevis! Våga tala om någonting, Göran
            Persson! Min bedömning är att det kommer att krävas åtgärder både
            på utgiftssidan och på inkomstsidan för att åstadkomma balans.
          </note>
          <note>
            Sedan sade Göran Persson några konstiga ord om företag. Låt mig
            då göra följande påstående: Jag har aldrig träffat på något enda
            företag som inte sköts av en företagare. Har Göran Persson träffat
            på något företag som inte drivs av en företagare?
          </note>
          <note>
            Genom att Göran Persson vill höja skatten för företagarna --
            människorna, idégivarna, innovatörerna -- förstör han företagens
            möjligheter att investera och erbjuda jobb. Göran Persson har
            en chans till att tala om hur han skall få balans i de offentliga
            finanserna.
          </note>
          <note type="speaker">
            Anf. 58 JOHAN LÖNNROTH (v) replik:
          </note>
          <note>
            Herr talman! Jag har ingen Expressen att vifta med, utan jag
            har bara den här boken. Det börjar bli litet svårt att lyfta upp
            den. Det är kanske bäst att säga att jag inte på långa vägar håller
            med om allt som står i den. Kjell-Olof Feldt har en formulering
            beträffande regeringens planer att spara in på kommunerna, en
            besparing som inte regeringen själv skall genomföra utan det är
            kommunpolitikerna som skall genomföra den.
          </note>
          <note>
            Kjell-Olof Feldt skriver att man starkt kan misstänka att finansministern
            själv inte har en aning om vilka rationaliseringsmöjligheter som
            finns och var besparingarna kan ske.
          </note>
          <note>
            Det är inte riktigt som finansministern säger att
          </note>
          <note>
            Nathalieplanens sparande i huvudsak går ut över den privata konsumtionen.
            Relativt sett är det skolan, vården och omsorgen som får ta den
            i särklass största smällen. 100 000 anställda, de flesta lågavlönade
            kvinnor, får gå ut i arbetslöshet.
          </note>
          <note>
            Att de nominella statsbidragen inte får öka är fullständigt ointressant.
            Det handlar inte om det.
          </note>
          <note>
            Statsanslagen minskar dramatiskt, samtidigt som kommunernas skatteinkomster
            ökar. Om finansministern skall klara att sparka 100 000
          </note>
          <note>
            kommunanställda måste finansministern dra in oerhört mycket mera
            pengar från kommunerna.
          </note>
          <note>
            Här ger inte finansministern något besked. Hon mörkar.
          </note>
          <note>
            Jag vill ta upp en sak till. Tänk teoretiskt, sade finansministern
            till Göran Persson. Jag skulle gärna vilja att också finansministern
            gjorde det när det gäller det här med jobben och skatterna. Det
            är riktigt att sänkta skatter ger fler jobb, om man tänker rent
            teoretiskt i en modell som endast innehåller dessa två storheter,
            skatter och jobb.
          </note>
          <note>
            Men nu är det hela betydligt mera komplicerat.
          </note>
          <note>
            Ofinansierade skattesänkningar av den typ som ni genomför leder
            till större underskott, höjda räntor, lägre investeringar och
            färre jobb.
          </note>
          <note>
            Finansministern måste kunna svara på frågan:
          </note>
          <note>
            Varför skall man sänka en av världens lägsta företagsskatter
            ännu mer?
          </note>
          <note>
            Anf. 59 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Det finns ett stort antal synpunkter i
          </note>
          <note>
            Kjell-Olof Feldts bok som jag har stor förståelse och sympati
            för. Det är bara synd att han kom på dem litet sent. Det finns
            några synpunkter som jag alls inte delar. En av dessa hänger samman
            med den passus som Johan Lönnroth läste upp, vilken innebär en
            ökande central dirigering av kommunerna. Det strider mot min värdering
            av att det är viktigt med kommunal självstyrelse.
          </note>
          <note>
            Det som Feltdt beskriver i sin bok, och som Johan
          </note>
          <note>
            Lönnroth tydligen instämmer i, är att man här i riksdagen i Stockholm
            skall ange exakt hur var och en av de 290 kommunerna och -- som
            jag förmodar -- de 24 landstingen skall bete sig. Man skall alltså
            ange exakt hur kommunerna skall få fram de olika tjänster som
            medborgarna behöver.
          </note>
          <note>
            Jag tycker inte om sådan centralstyrning. Därför har vi ändrat
            systemet för statsbidragen till kommunerna. Vi ger numera alla
            pengarna i en påse. Men jag vet att Vänsterpartiet är emot detta.
          </note>
          <note>
            Ni vill centralstyra. Men, som sagt, jag delar inte den uppfattningen.
            Kommunerna och landstingen själva är bäst skickade att fälla det
            avgörandet. Rätt mycket av beslutsfattandet skall sedan ut också
            till de enskilda människorna hemma vid köksborden.
          </note>
          <note>
            Sedan tog Johan Lönnroth upp ett påstående om sambandet mellan
            skatter och jobb. Här kan man säkert föra långa och intressanta
            resonemang. Om man tittar på den svenska utvecklingen av sysselsättningen
            under de senaste 40--50 åren har det i detta land förts en viss
            sorts skattepolitik som har tvingat upp skatterna framför allt
            för näringslivet och de privata företagen. Resultatet har blivit
            att antalet jobb i den privata sektorn nu är precis detsamma som
            det var 1950! Detta är ju ett av de stora problemen i svensk ekonomi,
            att vi har för få jobb i den privata sektorn.
          </note>
          <note>
            Alla, utom möjligen Johan Lönnroth, inklusive socialdemokratin
            tycks nu vara överens om att det är från den privata sektorn som
            de nya jobben måste komma. Men då kan man inte, som Johan
          </note>
          <note>
            Lönnroth föreslår, tro att det bara går att önska att dessa nya
            jobb skapas om man går tillbaka till den gamla skattehöjningspolitiken.
            Det är bara ett önsketänkande. Dessutom strider det mot de senaste
            40--45 årens erfarenhet. Det är bara larv, kort sagt.
          </note>
          <note>
            Vad som krävs för att vi skall få fram de nya jobben är att vi
            har bra villkor för företag och företagande.
          </note>
          <note>
            Det går inte med Johan Lönnroths politik.
          </note>
          <note type="speaker">
            Anf. 60 JOHAN LÖNNROTH (v) replik:
          </note>
          <note>
            Herr talman! Jag begriper ärligt talat inte varifrån finansministern
            har fått detta med att Feldt i sin bok skulle tala för centralstyrning
            av kommunerna. Det finns inte ett ord om det. För övrigt är inte
            heller jag anhängare av något slags statlig centralstyrning av
            kommunerna.
          </note>
          <note>
            Vad Feldt däremot talar om är i princip samma sak som Kommunförbundet
            talar om i ett brev till finansutskottet, där också Anne Wibbles
            partikamrater, folkpartisterna, har varit med och ställt sig bakom.
            Kommunförbundet kräver att när vi här i riksdagen fattar beslut
            och när regeringen lägger fram förslag som leder till att kommunerna
            får ökade kostnader, då skall vi ta ansvaret och anvisa finansiering.
            Kommunförbundet säger att de senaste besluten som har fattats
            innebär att man måste ha ytterligare 5 miljarder. Också Anne
          </note>
          <note>
            Wibbles partikamrater, exempelvis Rune
          </note>
          <note>
            Zachrisson i Göteborg, står bakom kravet. De väntar på ett svar.
            Ni ägnar er åt ett dubbelspel och skjuter över ansvaret till kommunpolitikerna,
            som försöker att bolla tillbaka det till er.
          </note>
          <note>
            Anne Wibble talade om de privata jobben på 50-
          </note>
          <note>
            talet. Det är klart att det behövs fler jobb också i privat sektor
            i dag, men att jämföra med 50-talet är ganska ointressant. Man
            kan ju fråga sig: Vem kunde på 1800-talet tro att det skulle räcka
            med att
          </note>
          <note>
            5 % av befolkningen skulle producera jordbruksprodukterna 100
            år senare?
          </note>
          <note>
            Vi går mot en utveckling, där varuproduktionen kräver en allt
            mindre andel av den samlade arbetskraften, beroende på datorisering
            osv. Skall man skapa Europas bästa skola och en mänsklig vård
            för det ökande antalet mycket gamla människor, måste detta få
            ta dels en ökad andel av det nationella arbetet, dels en ökande
            andel av nationalinkomsten. Det kommer vi inte ifrån,
          </note>
          <note>
            Anne Wibble, oavsett olika ideologier.
          </note>
          <note>
            Vänsterpartiet har lagt fram ett förslag som innebär den starkaste
            budgeten av samtliga partiers i denna riksdag. Finansdepartementet
            får gärna granska förslaget i varje detalj och motsäga detta.
            Vi inser att man utan en sanering av de statliga finanserna inte
            klarar vare sig jobben eller rättvisan.
          </note>
          <note>
            Anf. 61 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Den regel som Johan Lönnroth tog upp först är en
            väldigt bra regel. Vi har infört den under denna mandatperiod.
            Den har icke funnits tidigare under ett långt socialdemokratiskt
            maktinnehav. Det är en regel som just säger att om staten, riksdagen,
            bestämmer att kommunerna skall göra något ytterligare eller annorlunda,
            skall staten också skicka mer pengar. Om någon uppgift tas bort,
            kan man minska beloppet. Regeln kallas för finansieringsprincipen.
            Det var på ett tidigare stadium mycket diskussion om detta i kommunerna,
            eftersom man tyckte att det tidigare systemet var orättvist. Nu
            har vi denna regel, och den finns stadfäst i dagens betänkande.
          </note>
          <note>
            Kommunförbundet är den organisation som skall ta till vara kommunernas
            intressen på bästa sätt.
          </note>
          <note>
            Riksdag och regering har litet annorlunda bedömningar om de exakta
            effekterna av de olika förslagen. Men i allt väsentligt är regeln
            om finansieringsprincipen en mycket stor framgång för säkerheten
            i den kommunala politiken. Den innebär faktiskt en klar förbättring
            för planeringsförutsättningarna.
          </note>
          <note>
            Johan Lönnroth, som i och för sig är intressant att diskutera
            med men som på väldigt många grundläggande punkter skiljer sig
            från mig när det gäller värderingarna, tycks utgå från att man
            bara kan uppnå bättre resultat om man sätter till mera resurser
            eller pengar.
          </note>
          <note>
            Men det är faktiskt inte så, Johan Lönnroth, därför att vad man
            får ut av en viss mängd insatta resurser beror faktiskt på hur
            människorna använder dessa resurser. Om människor är kreativa
            och hur ett jobb är organiserat påverkar också kvaliteten och
            den mängd service som blir resultatet. Det fungerar på ungefär
            samma sätt som med två olika fotbollslag. De har på ett ungefär
            lika mycket resurser från början, samma antal spelare, samma sorts
            skor och bollen har de gemensamt etc., men ändå är det oftast
            något lag som vinner. Detta beror ju på hur samarbetet fungerar
            och hur människors kunskaper och förmåga används. Detta glömmer
          </note>
          <note>
            Johan Lönnroth, men lyckligtvis är det väldigt många andra som
            kommer ihåg det.
          </note>
          <note>
            Herr talman! Låt mig avslutningsvis få säga att det gör mig ännu
            mer nervös, om Johan Lönnroths politik skall ha någon sorts inflytande
            över en politik som Göran Perssons parti eventuellt skulle komma
            att genomföra. Det tror jag skulle förvärra läget ytterligare
            just för dem som jag tror att Johan
          </note>
          <note>
            Lönnroth ömmar för, nämligen de som inte har några jobb men som
            vill ha jobb.
          </note>
          <note type="speaker">
            Anf. 62 IAN WACHTMEISTER (nyd)
          </note>
          <note>
            replik:
          </note>
          <note>
            Herr talman! Om några timmar är jag åter företagare. Men jag
            är fortfarande riksdagsman i detta ögonblick. Jag kan från företagarvärlden
            berätta att den största nyttan för företagen gör politikerna genom
            att hålla sina långa fingrar borta från dem så mycket som möjligt.
          </note>
          <note>
            Småföretagen är optimistiska i dag, sade finansministern. Ja,
            det är de, därför att de har jobb och därför att exportindustrin
            går bra. Det beror på att det finns en högkonjunktur och att vi
            har en flytande krona. Detta är inte direkt regeringens förtjänst,
            för att uttrycka sig något milt.
          </note>
          <note>
            Däremot är det nu regeringens och riksdagens uppdrag att göra
            något i storleksordning två gånger
          </note>
          <note>
            Nathalieplanen för att få ordning på aktiebolaget
          </note>
          <note>
            Sveriges affärer, för de är era affärer. Min fråga till finansministern
            är: Är hon beredd att väsentligt vässa Nathalieplanen, om hon
            skulle förbli finansminister under nästa fyraårsperiod?
          </note>
          <note>
            Jag tycker att man skall lära av sina misstag, som det heter.
            Det är ju snyggt och prydligt för oss alla.
          </note>
          <note>
            Därför tycker jag att det borde vara en självklarhet för den
            sittande regeringen, som är ansvarig för det som har skett nu,
            att tillsätta en haverikommission för att verkligen utreda vad
            det var som hände och vad det kostade när valuta- och räntepolitiken
            gick över styr under svarta november 1992. Den kraschen slutade
            inte lika lyckligt som den noggrant utredda JAS-kraschen, där
            planet åtminstone inte landade så att en massa folk gick åt. Men
            kraschen i november 1992 var mycket stor.
          </note>
          <note>
            Jag har en fråga till, men jag vill nu i första repliken begränsa
            mig till dessa två frågor: Är finansministern beredd att väsentligt
            vässa
          </note>
          <note>
            Nathalieplanen framöver? Fråga nummer två: Vore det inte skäligt
            att tillsätta en haverikommission för det största finansiella
            haveriet i Sverige?
          </note>
          <note>
            Anf. 63 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Jag besvarar den andra frågan först.
          </note>
          <note>
            Jag tror att man löser relativt få problem av det här slaget
            genom utredningar. Det känns inte angeläget att tillsätta en ny
            utredning för just detta syfte.
          </note>
          <note>
            Som Ian Wachtmeister förhoppningvis vet är
          </note>
          <note>
            Nathalieplanen nu förstärkt och tidigarelagd just därför att
            regeringen och jag bedömer att det krävs en betydande säkerhetsmarginal
            i arbetet med att få ordning på de offentliga finanserna. Man
            kan inte förlita sig på en lång period av mycket snabb tillväxt,
            som av många olika skäl är mycket önskvärt, inte minst för att
            få fram jobben och få ner arbetslösheten. Men för att ha litet
            extra säkerhetsmarginal i arbetet med de offentliga finanserna
            har vi skärpt Nathalieplanen. Detta utgår jag från att Ian Wachtmeister
            vet, eftersom han har gjort en poäng av att han har varit med
            vid alla sammanträden i finansutskottet, där frågan har behandlats.
          </note>
          <note>
            Det innebär att Nathalieprogrammet, som det är utformat, uppfyller
            kraven på att i relation till hela ekonomin få statsskulden i
            balans, dvs. att få bort budgetunderskottet. Man kan naturligtvis
            aldrig vara helt säker på vad som händer i omvärlden. Om det händer
            något konstigt, får man diskutera läget i den situationen. Men
            enligt bedömningarna om världskonjunktur etc., som OECD och en
            del andra internationella organisationer nyligen har räknat upp,
            är programmet det som är nödvändigt och tillräckligt för att nå
            målet balans i de offentliga finanserna. Detta är mitt svar.
          </note>
          <note type="speaker">
            Anf. 64 IAN WACHTMEISTER (nyd)
          </note>
          <note>
            replik:
          </note>
          <note>
            Herr talman! Jag tackar för svaren. För det första är det aldrig
            snyggt att skyla över det som har inträffat, och det är inte heller
            särskilt effektivt. Jag tycker att de som satt vid rodret tvärtom
            borde initiera en undersökning om vad det var som hände och vad
            det kostade.
          </note>
          <note>
            För det andra är det min absoluta uppfattning att
          </note>
          <note>
            Nathalieplanen inte är tillräcklig, inte heller den förstärkta
            upplagan av den. Trots Anne Wibbles glädjekalkyler fortsätter
            statsskulden att explodera, eller i varje fall att galoppera.
          </note>
          <note>
            Sedan har jag en annan fråga: Vad har vi lärt av bankkrisen?
            Bankstödet var ju alla tiders för bankerna och kostade runt 60
            miljarder -- oändliga belopp.
          </note>
          <note>
            Det var trevligt, och nu har bankerna kommit i gång. Borde inte
            detta stöd ha villkorats? Borde inte bankstödet ha kunnat ge någonting
            tillbaka till dem som betalat det, till alla medborgarna? Skulle
            vi inte kunnat ha vanlig ''profit sharing'' -- ni som här inne
            gärna talar om företagsamhet -- de som tar riskerna får också
            vara med och ta vinsterna? I det här fallet tog skattebetalarna
            alla riskerna, men de fick inte vara med på vinsterna när dessa
            kom.
          </note>
          <note>
            Tycker inte finansministern, så här i efterhand, att det hade
            varit ganska bra att villkora bankstödet bättre än man gjorde?
            För fru finansministern är väl ändå inte lika ofelbar som världens
            bästa Persson?
          </note>
          <note>
            Anf. 65 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Frågan om statsskulden och dess sanering tycker
            jag kunde ställas med något större legitimitet från Ian Wachmeister
            om det inte vore så att han och hans partivänner hade medverkat
            till ett stort antal utgiftsökningar vid sitt knapptryckande här
            i kammaren. Det känns något sent påkommet.
          </note>
          <note>
            Frågan om bankstödet är naturligtvis oerhört centralt för många
            företags framtid. Det har kostat väldigt mycket pengar att ha
            kvar ett säkert och stabilt betalningssystem och kreditförsörjningssystem,
            ungefär 60 miljard kronor. Jag menar att det har varit värt det.
            Annars hade många småföretag gått omkull, många människor, pensionärer
            och andra, hade fått se sina sparmedel försvinna, utländska låntagare
            hade blivit mycket upprörda.
          </note>
          <note>
            Min bedömning är att vi kommer att kunna få tillbaka en del av
            dessa insatta pengar. Exakt hur mycket är svårt att avgöra, och
            tidpunkten är också svår att avgöra. Men det är en bedömning som
            också har kommit från de berörda myndigheterna, att det till skattebetalarna
            kan komma tillbaka en icke obetydlig del. De pengarna är, kan
            jag försäkra
          </note>
          <note>
            Ian Wachtmeister -- eftersom de är okända till sin storlek och
            till sin tid -- inte inräknade i
          </note>
          <note>
            Nathalieprogrammet. Det blir ett extra påskyndande av budgetsaneringen
            när dessa pengar kommer.
          </note>
          <note>
            Ett första steg kan antagligen tas i samband med en privatisering
            av Nordbanken så småningom. Det är också ett sätt att få tillbaka
            statligt insatta pengar där.
          </note>
          <note>
            Det är alltså mycket viktigt att medborgarna känner att de faktiskt
            får så mycket som möjligt tillbaka och att de insatta medlen inte
            används för fallskärmsbetalningar och annat som med rätta har
            upprört väldigt många människor.
          </note>
          <note type="speaker">
            Anf. 66 ARNE KJÖRNSBERG (s):
          </note>
          <note>
            Herr talman! När jag var alldeles ny i riksdagen, en av de första
            kvällarna, träffade jag dåvarande andre vice talmannen Karl Erik
            Eriksson här nere i bankhallen. Han gav mig rådet: Nu när du är
            ny i riksdagen, så försök vara i kammaren så mycket som möjligt
            och sug till dig vad som sägs där.
          </note>
          <note>
            Jag fick göra det, men ibland måste man kolla sina intryck för
            att se om de första intrycken verkligen stämmer. Inför den här
            debatten har jag därför läst protokollen från de senaste ekonomisk-politiska
            debatterna mycket noggrant.
          </note>
          <note>
            Då har jag fått mina första intryck bekräftade, och jag slås
            av några saker som regeringspartiernas företrädare ständigt upprepar.
          </note>
          <note>
            1. Regeringens företrädare, enkannerligen statsministern och
            finansministern, och regeringspartiernas riksdagsledamöter har
            alltid rätt, vet bäst och vet allt.
          </note>
          <note>
            2. Nämnda företrädare har en enorm självsäkerhet som oftast tenderar
            att övergå i självgodhet. För säkerhets skull, eftersom jag har
            studerat talarlistan framöver här, vill jag säga att det sista
            inte, i varje fall inte i så stor grad, gäller Bengt
          </note>
          <note>
            Wittbom. Visst är han självsäker, men han är inte så självgod
            som många andra borgerliga företrädare.
          </note>
          <note>
            3. Socialdemokraterna har alltid fel, våra förslag är alltid
            dåliga, för att inte säga katastrofala.
          </note>
          <note>
            Förresten, jag kom på en sak till. Vi är dessutom okunniga, vi
            vet ingenting, vi är nästan alltid en ond vilja, dessutom bluffar
            vi. Finansministern och Lars
          </note>
          <note>
            Tobisson använder ofta dessa uttryck. Lars
          </note>
          <note>
            Leijonborg bidrag i dag med att vi kör med halvsanningar och
            tom retorik, och Stefan Attefall sade att vi har falska förespeglar.
            På slutet sade finansministern här att vad vi säger är struntprat.
          </note>
          <note>
            Detta tycker jag slår igenom när man läser regeringens kompletteringsproposition.
            Det är precis som att för regeringen är riksdagen något onödigt
            ont, något besvärande, t.o.m. något som man mer eller mindre öppet
            kan bortse ifrån.
          </note>
          <note>
            Jag menar att regeringens förslag skall visa tillståndet i nationen.
            Det skall ske öppet, riktigt eller för att använda ett av finansministerns
            favorituttryck: det skall vara korrekt.
          </note>
          <note>
            Jag hävdar att regeringens förslag, exempelvis i kompletteringspropositionen,
            inte uppfyller de här kraven. Jag skall ta några exempel.
          </note>
          <note>
            Förra året krävde riksdagen att det som brukar kallas tuben --
            tillkommande utgiftsbehov netto --
          </note>
          <note>
            skall redovisas brutto för att genomskinligheter och genomlysningen
            skall bli större. Ändå väljer regeringen att bortse från dessa
            riksdagens krav.
          </note>
          <note>
            Finansministern har i en debatt här i riksdagen på en fråga från
            mig sagt:
          </note>
          <note>
            A. Regeringen är inte beredd att efterkomma riksdagens beställning.
          </note>
          <note>
            B. Finansministern är inte heller beredd att redovisa innehållet
            i tuben så att vi skulle kunna bedöma halten av regeringens förslag.
          </note>
          <note>
            Detta har finansutskottet i text riktat mycket allvarlig kritik
            emot. Men från majoriteten föranleder det bara text, inget tillkännagivande.
          </note>
          <note>
            Nu bedömer regeringen att budgetunderskottet och upplåningsbehovet
            betydligt skall minska. Ett skäl till det är, säger man, att statsskuldräntorna
            går ner med 17 miljarder kronor. Hur har man kommit fram till
            det?
          </note>
          <note>
            Statsskulden ökar med 190 miljarder, men räntorna går ner med
            17. Det verkar trolleri, och det är det nog också, om det slår
            in.
          </note>
          <note>
            Regeringen säger att man börjat använda nya beräkningsmetoder.
            Man använder en prognosränta bl.a. för de femåriga svenska statsobligationerna
            på 7 % för i år.
          </note>
          <note>
            Jag för statistik på statsskuldräntorna sedan flera år tillbaka.
            De har som lägst i år varit 7,91 %, och det var bara en enda dag.
            I går var räntan på femåriga statsobligationer 9,08 %. Den kommer
            att ligga långt över 8,5 % i genomsnitt i år, enligt mitt tips.
          </note>
          <note>
            Om man då vet att räntekänsligheten är väldigt stor, och att
            1 procentenhet betyder i storleksordningen 10--12 miljarder, då
            framstår det direkt att regeringens prognos inte är sann.
          </note>
          <note>
            Genomlysningen finns där i varje fall inte. Vi kan inte lita
            på vad som står där.
          </note>
          <note>
            Om regeringens prognos skall slå in, då behövs det -- just precis:
            trolleri.
          </note>
          <note>
            Vad är det nu fråga om -- vanligt riksdagssnack? Så säger eller
            tänker i varje fall en del. Nej, det handlar om någonting annat,
            och det leder mig över till nästa sak jag skall säga.
          </note>
          <note>
            Finansutskottets ordförande sade i sitt inlägg att det var dags
            att summera. Låt oss göra det. Så här är det.
          </note>
          <note>
            På tre år har statsskulden fördubblats.
          </note>
          <note>
            Finansministern sade för en stund sedan att om
          </note>
          <note>
            Göran Persson får något inflytande då kommer statsskulden att
            explodera. Min korta och enkla fråga är: Vad har den gjort under
            de senaste två och ett halvt åren? Den har ökat från 550 miljarder
            till ungefär 1 200 miljarder. Vad har den gjort om inte exploderat?
          </note>
          <note>
            På tre år har arbetslösheten tredubblats.
          </note>
          <note>
            På tre år har budgetunderskottet fyrdubblats.
          </note>
          <note>
            På tre år har klyftorna ökat.
          </note>
          <note>
            Detta betyder att vi står inför jättelika problem i vårt land.
            Det har inte finansutskottets ordförande förstått.
          </note>
          <note>
            Det kommer att ta mycket lång tid att rätta till det här, att
            få en ekonomi i balans och att möjliggöra att alla som vill och
            kan arbeta skall få göra det. Jag återvänder här till mitt tidigare
            resonemang.
          </note>
          <note>
            Skönmålning leder ingen vart. För det första: Om medborgarna
            inte får reda på hur det är, ställer de inte upp. För det andra:
            Om medborgarna upplever att de bördor som skall fördelas inte
            fördelas rättvist, ställer de inte upp. Detta brukar kallas för
            rättvisans rationalitet.
          </note>
          <note>
            Under de senaste tio femton åren har många hävdat att det är
            rationellt att vara orättvis. Denna övertygelse -- förvillelse
            vill jag kalla detta för -- är felaktig, påstår jag. Den har präglat
            politiken i vårt land under de senaste åren. Men den har också
            skapat klyftor i stället för att brygga över klyftor.
          </note>
          <note>
            Det är denna regering och denna regerings underlag här i kammaren
            som har sett till att alla löntagare och alla pensionärer har
            fått det sämre och att alla hushåll med kapitalinkomster har fått
            det bättre.
          </note>
          <note>
            Den här regeringen och dess underlag här i riksdagen har sänkt
            förmögenhetsskatterna --
          </note>
          <note>
            gåvoskatten, reavinstskatten och aktieutdelningsskatten. Den
            som vill ha reda på vilka ytterligare sänkningar -- jag vänder
            mig exempelvis till Bengt Wittbom -- ni har åstadkommit för kapitalägarna
            kan läsa tidigare protokoll. Jag har alltid i debatter räknat
            upp alla sänkningar, men några av dem avstår jag i dag från att
            räkna upp.
          </note>
          <note>
            Ni har sagt att detta är nödvändigt. Ni har, i varje fall i handling,
            visat att ni anser att det är rationellt att vara orättvis. Jag
            påstår att det är fel. Jag menar precis tvärtom: Rättvisan är
            i sig rationell, därför att den är en förutsättning för att medborgarna
            skall ställa upp på det som är nödvändigt.
          </note>
          <note>
            De allra flesta av dem som genom arbete tjänar till sitt uppehälle
            betalar 30 % skatt. De som har inkomster av kapital betalar allt
            mellan 0 % och
          </note>
          <note>
            25 % skatt. Detta är orättvist. Därför påstår jag att det här
            är orationellt. Det kommer nämligen inte att vara möjligt att
            klara vårt lands problem när det är på det här sättet.
          </note>
          <note>
            Problemen är stora. Det kommer att ta lång tid att klara av dem.
            En första förutsättning för att ha en möjlighet att klara detta
            är att alla ställer upp. För att alla skall ställa upp måste bördorna
            fördelas efter förmågan att bära dem -- inte tvärtom, dvs. att
            de största bördorna läggs på dem som har svårast att bära bördorna.
          </note>
          <note>
            Bengt Wittbom, fundera på det här och kör inte reflexmässigt
            i de gamla vanliga spåren! Denna debatt är Bengt Wittboms sista
            här i riksdagen, i varje fall under detta riksmöte. Bengt Wittbom
            har tidigare visat att man kan komma tillbaka efter att ha varit
            utanför riksdagen en eller flera perioder. I
          </note>
          <note>
            varje fall den här riksdagsperioden är alltså denna debatt den
            sista för Bengt Wittbom. Kör, som sagt, inte i de vanliga spåren!
            Kan vi inte försöka ha ett tankeutbyte i de här för vårt land
            så viktiga frågorna?
          </note>
          <note type="speaker">
            Anf. 67 STEFAN ATTEFALL (kds) replik:
          </note>
          <note>
            Herr talman! Jag begärde ordet med anledning av
          </note>
          <note>
            Arne Kjörnsbergs tal här om hur självgoda vi är, om att vi som
            företräder regeringspartierna i finansutskottet vet bäst etc.
            Att vi skulle anse att alla socialdemokratiska förslag är dåliga
            tror jag faktiskt inte att jag någon gång har påstått.
          </note>
          <note>
            Problemet är väl att jag har efterlyst socialdemokratiska förslag,
            för jag har inte hittat några sådana. Jag skulle därför vilja
            ge Arne
          </note>
          <note>
            Kjörnsberg chansen att svara på tre frågor:
          </note>
          <note>
            1. Vad är det socialdemokratiska saneringsprogrammet för resten
            av 90-talet?
          </note>
          <note>
            2. Vilket av de redan fattade besluten för att förstärka statens
            finanser är Socialdemokraterna emot och kommer att riva upp, med
            tanke på
          </note>
          <note>
            Socialdemokraternas retorik?
          </note>
          <note>
            3. Hur skall Socialdemokraterna förklara hur kommunerna skall
            klara ekonomin? Man tänker ju belasta dem med utgifter om ytterligare
            5--8
          </note>
          <note>
            miljarder kronor.
          </note>
          <note>
            De här frågorna ställdes till Göran Persson. Inga svar kom. Men
            Arne Kjörnsberg sade mycket kategoriskt, efter att ha skällt ut
            oss andra, hur det är. Sedan hade han en uppräkning och talade
            om hur det skulle vara när han gav sin bild av verkligheten. Med
            tanke på den förmågan att veta hur det skall vara förväntar jag
            mig ett utförligt och bra svar. Därmed skulle vi slippa ödsla
            mera tid på repliker om detta.
          </note>
          <note type="speaker">
            Anf. 68 ARNE KJÖRNSBERG (s) replik:
          </note>
          <note>
            Herr talman! Jag skällde inte ut er, Stefan Attefall!
          </note>
          <note>
            Jag sade bara att det faktiskt är så att statsskulden har fördubblats
            under de år som ni haft ansvaret.
          </note>
          <note>
            Statsskulden uppgick till 550 miljarder kronor hösten 1991. Enligt
            den senaste officiella siffran uppgår statsskulden nu till 1 186
            miljarder kronor.
          </note>
          <note>
            Finansministern är i sanning fantastisk, men hon har haft hjälp
            av Stefan Attefall.
          </note>
          <note>
            På två och ett halvt år har kombinationen Wibble--
          </note>
          <note>
            Attefall lyckats fördubbla Sveriges statsskuld. Ni har lyckats
            tredubbla arbetslösheten, och ni har fyrdubblat budgetunderskottet.
            Det är ni som har ansvaret, herr Attefall! Det är ni som har räknat
            med att genomsnittsräntan skall vara 7 % i år och
          </note>
          <note>
            6,5 % nästa år.
          </note>
          <note>
            För en halvtimme sedan kontrollerade jag den aktuella siffran.
            Jag tror att det rör sig om 9,09 %.
          </note>
          <note>
            Det kan ha skett en ändring med någon punkt hit eller dit. Det
            handlar i varje fall om drygt 9
          </note>
          <note>
            procentenheter. Problemet är att ni bluffar. Jag kan faktiskt
            använda det uttrycket med säkerhet. Ni bluffar nämligen när ni
            säger att budgetunderskottet skall bli 150 miljarder kronor.
          </note>
          <note>
            Det kommer att röra sig om mer än så. Räntan på statsskulden
            -- något som ni till stor del har åstadkommit -- ökar nämligen.
          </note>
          <note>
            Herr Attefall, vi har redovisat våra förslag. Vi har försökt
            att få en diskussion om dem i finansutskottet, men ni vill inte
            diskutera. Herr
          </note>
          <note>
            Attefall begärde replik med anledning av vad jag sagt. Men jag
            har en sak till att säga: Herr Attefall hoppas på att bli berömd
            för att ha suttit bredvid
          </note>
          <note>
            Ian Wachtmeister. Jag hoppas dock att det aldrig blir så att
            någon säger att jag är berömd därför att jag har suttit mitt emot
            Ian Wachtmeister. Det skulle jag uppleva som en stor belastning.
          </note>
          <note type="speaker">
            Anf. 69 STEFAN ATTEFALL (kds) replik:
          </note>
          <note>
            Herr talman! Jag hoppas att alla ledamöter i finansutskottet
            har en viss respekt för individerna i finansutskottet. Man behöver
            inte ställa upp på andras politik. Jag tycker att mitt replikskifte
            med
          </note>
          <note>
            Ian Wachtmeister måste ha tydliggjort att vi har ordentligt skilda
            uppfattningar exempelvis när det gäller ambitionen i biståndspolitiken.
            Arne
          </note>
          <note>
            Kjörnsberg tycker tydligen att det är pinsamt att vistas i samma
            rum som andra människor. Jag beklagar ett sådant synsätt. Det
            är inte riktigt den människosyn som i alla fall jag har.
          </note>
          <note>
            Jag noterar också, och det är intressant att det förs till protokollet,
            att ytterligare en socialdemokratisk ledamot i finansutskottet
            inte svarar på frågor trots replikskiften och inte klarar av att
            förmedla innehållet i den långsiktiga ekonomiska politiken.
          </note>
          <note>
            Jag sade i mitt huvudanförande att ränteutvecklingen är oroande.
            Om det är så skulle det väl öka engagemanget ytterligare, Arne
          </note>
          <note>
            Kjörnsberg. Det gäller ju att tydliggöra vad
          </note>
          <note>
            Socialdemokraterna vill göra, inte minst som man påstår sig vara
            beredd att ta över regeringsmakten.
          </note>
          <note>
            Vi får hoppas att Socialdemokraterna inte gör det.
          </note>
          <note>
            Det beklagliga är alltså att Socialdemokraterna mörkar och står
            för dubbelspel. Arne Kjörnsberg bekräftar bara den utvecklingen.
            Det beklagar jag.
          </note>
          <note>
            Jag väntar alltså på förslag. Först då kan diskussionen på allvar
            börja. Så länge förslag inte föreligger måste Arne Kjörnsberg
            och andra socialdemokrater ha förståelse för att vi ställer frågor
            och för att vi blir litet irriterade -- därav kanske det tonläge
            som Arne Kjörnsberg upplever som jobbigt. Jag beklagar om det
            är så. Det är inte vår avsikt. Vi är bara litet irriterade över
            att vi inte får några raka besked. Vi väntar oss mer av ett parti
            som faktiskt är ganska stort och som har ganska bra siffror i
            opinionsmätningar. Vi väntar oss därför mer av Socialdemokraterna
            än av exempelvis Ny demokrati och Vänsterpartiet. Jag tror att
          </note>
          <note>
            Socialdemokraterna har förmågan -- även om det inte verkar vara
            så. Det beklagar jag helt uppriktigt.
          </note>
          <note type="speaker">
            Anf. 70 ARNE KJÖRNSBERG (s) replik:
          </note>
          <note>
            Herr talman! Jag vill ta upp en sak som Stefan
          </note>
          <note>
            Attefall sade. Han sade nämligen att det parti som jag representerar
            för närvarande har ganska bra opinionssiffror.
          </note>
          <note>
            Vi har kommit med en redovisning. Vår paroll är:
          </note>
          <note>
            Åter till skattereformen. Dåvarande finansministern Kjell-Olof
            Feldt tog nuvarande finansministern Anne Wibble i hand och sade:
            Nu är vi överens. Nu skall vi se till att skatten på arbete och
            skatten på kapital ligger på ungefär samma nivå. Det skall vara
            breda skattebaser. Det skall vara enkelt. Det skall vara likformigt,
            och det skall bidra till att trixandet försvinner.
          </note>
          <note>
            Herr Attefall! Ni har ändrat detta. Ni har övergivit skattereformen.
            Ni har genomfört en mängd skattesänkningar för förmöget folk med
            kapitalinkomster. Ni har dessutom sett till att öppna slussarna
            för trixandet och dribblandet. Det är bl.a. det som har lett till
            att statsfinanserna har underminerats.
          </note>
          <note>
            Människor ställer inte upp på att bära de nödvändiga bördorna
            för att vi skall kunna reda ut det ni har ställt till om ni inte
            rättar till detta.
          </note>
          <note>
            Människor måste uppleva att det är rättvist. Mina väljare hemma
            i Sjuhäradsbygden kan inte tycka att det är rättvist, de som har
            en livsinkomst på 6
          </note>
          <note>
            miljoner kronor, i bästa fall 150 000 kr per år, kan inte uppleva
            att det är rättvist att vissa människor får miljontals kronor
            i sänkt skatt därför att ni har sänkt kapitalskatterna, aktieutdelningsskatten
            och reavinstskatten på aktier. De ställer inte upp, herr
          </note>
          <note>
            Attefall. Det är det som är ert problem.
          </note>
          <note>
            Detta skulle också kunna leda till långvariga diskussioner utifrån
            ett moraliskt perspektiv. Men det tillåter inte tiden nu.
          </note>
          <note>
            Anf. 71 DAN ERIKSSON i Stockholm
          </note>
          <note>
            (nyd):
          </note>
          <note>
            Herr talman! Tänk er ett hushåll som måste sanera sin ekonomi,
            och när man har sanerat färdigt är man skyldig dubbelt så mycket
            som när man började saneringen. Lönen skulle inte räcka i mer
            än högst tre veckor. Då skulle man inte behöva vara finansminister
            för att se att det inte håller. Men det är precis så det går till
            med statsfinanserna. Hej och hå, skyffla på, skulle man kunna
            säga, statsskuld till kommande generationer. För det är det vi
            gör.
          </note>
          <note>
            Marknaden sätter sitt betyg i form av räntesatser, och vad det
            betyget har blivit den senaste tiden vet vi.
          </note>
          <note>
            Vi blev ordentligt hånade i valrörelsen 1991 för att vi ville
            spara 196 miljarder på sex år. Det skall erkännas, det var fel.
            Nu när vi har facit vet vi att det var alldeles för lite. När
            man summerar tre års ekonomisk politik är det märkligt att se
            hur svårt det är att fatta beslut över huvud taget, för att inte
            tala om hur svårt det är att fatta dem i tid. Vi har ett ganska
            bra facit redan nu om den framtida ekonomiska verkligheten, visserligen
            inom ett intervall, men ändå rätt hygglig koll. Går det bra med
            tillväxt och sysselsättning kör vi ändå in i bergväggen. Går det
            sämre finns bara ett svart hål.
          </note>
          <note>
            Ändå orkar man inte göra det som måste göras, och det man har
            gjort har hela tiden kommit för sent.
          </note>
          <note>
            Årets budget är, för att vara vänlig, ursvag.
          </note>
          <note>
            Finansministern skriver i dag i en artikel i DN:
          </note>
          <note>
            ''Under de närmaste åren skall ekonomin komma i balans: statsskulden
            skall sluta öka, och arbetslösheten halveras.'' Detta måste betraktas
            som närmast vilseledande. I
          </note>
          <note>
            kompletteringspropositionen, som Anne Wibble är ansvarig utgivare
            av, står det att upplåningsbehovet enligt Finansdepartementets
            bedömningar är 70
          </note>
          <note>
            miljarder för budgetåret 1998/99. Blir inte tillväxten osannolika
            4 % blir upplåningsbehovet givetvis ännu större. Man hoppas att
            det skall lösa sig på något sätt.
          </note>
          <note>
            Ännu har inte Finansdepartementet presenterat en bedömning av
            när vi kan få en budget i balans.
          </note>
          <note>
            Finansminstern säger i artikeln att det skall ske under de närmaste
            åren. Men de närmaste åren är, i varje fall inte med de fakta
            vi känner till nu, på den här sidan om 2000.
          </note>
          <note>
            Det kommer att krävas stora besparingar under nästa mandatperiod.
            Det vet regeringen och det vet socialdemokraterna. Det ligger
            tydligen i bådas intresse att före valet mörklägga om de ytterligare
            nödvändiga besparingar som måste till nästa mandatperiod. Ju längre
            vi väntar med det som är nödvändigt för Sverige, desto värre blir
            det.
          </note>
          <note>
            Det brukar gå till så att man låtsas som om det regnar och talar
            om hur mycket man gör och hur bra det ser ut tills allt håller
            på att braka ihop som ett korthus. Då sätter man sig i en nattlig
            krisuppgörelse, som sällan blir bra och som alltid kommer för
            sent. Så går det till och så kommer det antagligen att bli någon
            gång under nästa mandatperiod.
          </note>
          <note>
            Politiker är till bl.a. för att förvalta skattebetalarnas pengar
            på bästa sätt. För detta krävs det ärlighet och uppriktighet.
            Tänk om vi redan nu kunde vara överens om det som vi alla vet,
            att det behövs ytterligare besparingar, och lägga fram olika förslag.
            Då skulle vi i stället kunna träta om hur dessa besparingar skulle
            läggas ut. Det skulle bli en intressantare debatt än den där socialdemokraterna
            hävdar att allt elände kommit till efter oktober 1991
          </note>
          <note>
            och där regeringssidan hävdar att eländet kommer från tiden före
            maktskiftet, men att det ljusnar alltmer där framme i tunneln.
          </note>
          <note>
            Domen kommer så småningom och den kommer att bli hård. Då har
            de proffessionella aktörerna klivit ur sina positioner, och svenska
            folket står med
          </note>
          <note>
            Svarte Petter. Sveket mot kommande generationer är oerhört.
          </note>
          <note>
            Nästan var tredje krona i nästa statsbudget är lånad, och räntebördan
            växer. Men notan kommer att behöva betalas, och det får kommande
            generationer göra. Deras framtida konsumtionsutrymme kommer att
            minska betydligt. Vi tar oss friheter som vi inte har rätt till.
          </note>
          <note>
            Förutom det faktum att vi konsumerar över våra tillgångar har
            vi börjat med en ny lånefiness, eller vad man skall kalla eländet.
            Principen är att låna till konsumtion nu och att inte betala några
            räntor eller amorteringar under löptiden. Alltihop förfaller till
            betalning om 20 år. Jag undrar vad en familjeekonom skulle säga
            om ett hushåll lånade till konsumtion och bara sköt problemen
            framför sig till den dag när allt skulle betalas på ett bräde.
          </note>
          <note>
            Inte nog med att vi skyfflar över en gigantisk statsskuld på
            kommande generationer, vi har också börjat skyffla över räntekostnaderna.
            Det är mycket allvarligt. Om 20 år blir det antagligen andra än
            vi som sitter och står här som får ta hand om eländet. Det kan
            knappast heller vara bra för moralen och öka incitamenten till
            återhållsamhet.
          </note>
          <note>
            Tvärtom, det frestar till att låta bli att fatta nödvändiga politiska
            beslut och gå den enklaste vägen så länge det går.
          </note>
          <note>
            De här lånen kallas för realräntelån.
          </note>
          <note>
            Riksgäldskontoret tar upp lån och garanterar en realränta under
            löptiden, som är 20 år. Samtidigt garanterar man full inflationskompensation.
            Ingen som helst risk alltså, om inte staten går i konkurs förstås
            -- och ibland undrar man. Realräntan har hittills legat strax
            över 4 % på de lån som har emitterats. Gör vi ett inflationsantagande
            på 3 %
          </note>
          <note>
            under löptiden innebär det att för varje miljard som vi nu lånar
            till konsumtion får vi betala tillbaka 4
          </note>
          <note>
            miljarder om 20 år. Det kan man repetera: 1 miljard nu, 4 miljarder
            om 20 år. Kör man det här några år -- 1994, 1995, 1996 -- blir
            det ackumulerat ganska mycket pengar. Det blir lättare att skjuta
            på problemen.
          </note>
          <note>
            Jag kommer i alla fall att försöka informera ungdomar om skenande
            statsskuld, om realräntelån och vilka som får betala. Jag säger
            som
          </note>
          <note>
            Magnus Uggla sade en gång: Jag mår illa.
          </note>
          <note type="speaker">
            Anf. 72 ARNE KJÖRNSBERG (s) replik:
          </note>
          <note>
            Herr talman! Det var synd att ni inte stödde vår reservation
            på den här punkten, Dan Eriksson. Vi har pekat på att det belopp
            som regeringen har tagit upp för räntorna är för lågt. Jag gissar
            att det är 25
          </note>
          <note>
            miljarder för lågt, ungefär. Men det är svårt att exakt bedöma.
            Det som Dan Eriksson talade om var precis det jag talade om innan.
            Men vi har inte fått någon reaktion från er tidigare.
          </note>
          <note>
            Jag vill dessutom bara göra Dan Eriksson uppmärksam på en sak
            till. Dan Eriksson sade att nästan var tredje krona i den kommande
            budgeten är lånad. Herr Eriksson, det är mycket värre. När finansministern
            skall betala ut en krona har hon 60
          </note>
          <note>
            öre, 40 öre får hon låna. Så är det.
          </note>
          <note>
            Anf. 73 DAN ERIKSSON i Stockholm (nyd)
          </note>
          <note>
            replik:
          </note>
          <note>
            Herr talman! Det är klart att det är svårt att spekulera i framtida
            räntekostnader och andra kostnader. Det vi vet om realräntelånen
            är att de har en fast ränta och att de ger full inflationskompensation.
            Skall jag tolka detta som att Socialdemokraterna är emot realräntelånen?
          </note>
          <note type="speaker">
            Anf. 74 BENGT WITTBOM (m):
          </note>
          <note>
            Herr talman! Jag tänkte denna min sista dag i riksdagen dels
            reflektera litet grand över den rådande politiska situationen,
            dels komma med några synpunkter på den stora motsättningen mellan
            regering och opposition, och därmed också på den ekonomiska politiken.
          </note>
          <note>
            Jag vill först till alla dem jag har samarbetat med i de tolv
            år jag har varit i riksdagen säga att jag har uppskattat det oerhört
            mycket. Under den gångna mandatperioden har de bataljer som jag
            har haft med Arne Kjörnsberg varit mycket stimulerande.
          </note>
          <note>
            Jag hoppas att vi i dag kan få en diskussion i sak kring de olika
            viktiga frågor som nu står på agendan i den ekonomiska politiken,
            och som är de stora frågorna i valet.
          </note>
          <note>
            Herr talman! Grunden till det vi diskuterar med olika teknik
            och på olika sätt litet grand beroende på vilken sida i politiken
            vi representerar och vilka personligheter vi är, är en mycket
            djupgående fråga. Hur skall vi med den roll som politiken kan
            spela och spelar i den svenska ekonomin kunna åstadkomma en tillväxt
            som motsvarar rimligt ställda krav på trygghet, välfärd och utveckling
            i
          </note>
          <note>
            Sverige?
          </note>
          <note>
            Min enkla utgångspunkt har under mina år i politiken varit att
            vi i hög grad måste satsa på de krafter som med stor bredd, med
            eget engagemang och med egna insatser är beredda att jobba för
            tillväxt i vårt land. Då kommer vi ganska enkelt fram till, i
            varje fall enligt min uppfattning, att svensk ekonomisk tillväxt
            måste bygga på de viktigaste välståndsskapande krafterna.
          </note>
          <note>
            Herr talman! De krafterna är enligt min uppfattning de entreprenörer,
            innovatörer, företagare och investerare som vi har i vårt land.
            Vi måste dessutom göra det så bra och så skickligt att vi också
            attraherar den typen av resurser utifrån att investera i Sverige.
          </note>
          <note>
            Det är med den bakgrunden som jag anser att det är ganska lätt
            att ge stöd åt den politik som den nuvarande regeringen för och
            vill fortsätta att föra.
          </note>
          <note>
            Det är också med den utgångpunkten inte särskilt svårt för mig
            att upptäcka viktiga frågetecken i det ekonomisk-politiska alternativ
            som
          </note>
          <note>
            Socialdemokraterna för till torgs. Det ges mycket fåtaliga besked
            om innehållet i detta alternativ. I
          </note>
          <note>
            stället kan man analysera den bild, den politik och det Sverige
            som Socialdemokraterna förmedlar till väljarna.
          </note>
          <note>
            Herr talman! Med förlov sagt är den modellen av ekonomisk politik
            prövad, inte minst under 70- och
          </note>
          <note>
            80-talet. Resultaten av den är alldeles uppenbar.
          </note>
          <note>
            Den produktiva, välståndsskapande, resurstillförande sektorn
            utifrån ett perspektiv för ekonomisk tillväxt, nämligen näringslivssektorn,
            har under flera decennier med socialdemokratisk politik tvingats
            att retirera. Den andra delen av vår ekonomi -- den sociala delen,
            om vi så skall kalla den -- har expanderat och vuxit.
          </note>
          <note>
            Herr talman! Det gäller ansvarstagandet för arbete och sysselsättning
            i detta land. Vore jag utan jobb, eller kände jag oro för mitt
            jobb, vilket naturligtvis många månniskor gör i Sverige med de
            problem som finns, skulle jag efter att ha tagit mig en funderare
            över min situation vända mig till det program som vill satsa på
            en utveckling för jobb och sysselsättning i Sverige med en långsiktig
            bärighet, i stället för att satsa på ett alternativ som tidigare
            har prövats och där man har misslyckats. Det alternativet innebär
            att det viktigaste instrumentet för att skapa arbete är att via
            skatter skapa jobb i offentlig sektor eller i verksamhet finansierad
            av offentlig sektor.
          </note>
          <note>
            Valet kan inte vara särskilt svårt i en situation där de politiska
            alternativen för en öppen debatt i sak med varandra. Så är tyvärr
            inte fallet. Problemet,
          </note>
          <note>
            Arne Kjörnsberg, är att kunna föra en saklig diskussion med något
            friare tyglar än vad som kanske är normalt. Det förutsätter att
          </note>
          <note>
            Socialdemokraterna redovisar sin politik i sak och inte bara
            i princippunkter.
          </note>
          <note>
            Regeringssidan har i sak redovisat sin politik. I dag blir det
            stor uppståndelse för att finansministern publicerar en artikel
            i Dagens Nyheter som går ytterligare ett steg i sak för att diskussionen
            om hur politiken skall kombineras för nästa mandatperiod skall
            kunna utvecklas än mer. Det är klart att socialdemokraterna skäller.
            Det är inte särskilt mystiskt. Det är faktiskt det enda de kan
            göra.
          </note>
          <note>
            Många socialdemokrater som jag har mött under denna mandatperiod,
            kolleger i kammaren, säger ibland när man står ute här på balkongen
            och tar ett bloss, eller vad man gör, och diskuterar litet man
            och man emellan, om diskussionen hettar till litet grand: Ja ja,
            men svenska folket vet att vi har tagit hand om problemen tidigare.
            Vi har gjort det förr.
          </note>
          <note>
            Vi ordnade upp det efter den förra gången när ni borgerliga hade
            ställt till det.
          </note>
          <note>
            Det är klart att man kan säga det. Men då bortser man helt och
            hållet från en seriös analys av på vilket sätt budgetunderskottet
            sanerades förra gången ni tog över. Det är bara att läsa litet
            grand ur Kjell-
          </note>
          <note>
            Olof Feldts nya bok för att få del av en rimlig analys.
          </note>
          <note>
            Kjell-Olof Feldt skriver där: ''Och statens budgetunderskott
            minskade i raskare takt än någon
          </note>
          <note>
            (inklusive jag själv) vågat tro, så att budgeten i slutet av
            80-talet i stort sett balanserade intäkter och utgifter. Men förbättringen
            av statens finanser var till betydande del mera skenbar än reell.
            De stora inflatoriska ökningarna av löner och andra inkomster
            drev upp skatteunderlaget på ett artificiellt sätt.''
          </note>
          <note>
            Mot bakgrund av de mycket ringa besked som
          </note>
          <note>
            Socialdemokraterna lämnat i dag på riksmötets nästan sista dag
            vad gäller det konkreta innehållet i den ekonomiska politiken,
            är det inte så långt till att dra slutsatsen, eller i varje fall
            tro, att återkommer Socialdemokraterna till regeringsmakten, tänker
            de göra på det sättet också den här gången.
          </note>
          <note>
            Herr talman! Jag vill till Arne Kjörnsberg och
          </note>
          <note>
            Socialdemokraterna säga: Tänk er för innan ni sätter igång den
            processen! Det kommer att försätta Sverige i en problemsituation
            som är väsentligt besvärligare än t.o.m. dagens.
          </note>
          <note type="speaker">
            Anf. 75 ARNE KJÖRNSBERG (s) replik:
          </note>
          <note>
            Herr talman! Jag sade i mitt anförande att Bengt
          </note>
          <note>
            Wittbom inte hör till dem som vars självsäkerhet övergår i självgodhet.
            Jag vill ytterligare understyrka det. Jag tycker faktiskt det.
            Jag anser att Bengt Wittbom i vissa stycken företräder en förskräcklig
            politik, men jag tycker att det är en trevlig karl. Han är reko
            dessutom.
          </note>
          <note>
            Men Bengt Wittbom sade något som visar skillnaden mellan honom
            och mig som politiker;
          </note>
          <note>
            han talade om de s.k. välståndsbildande krafterna, entreprenörer,
            m.m. Men de som där hemma i
          </note>
          <note>
            Sjuhäradsbygden på den tiden det begav sig startade tekoföretag
            var ju beroende av dem som skulle stå där och jobba i slamret!
            De är också välståndbildande krafter, menar jag. Och kanske är
            det där vi skiljer oss åt.
          </note>
          <note>
            Bengt Wittbom sade att valet inte skulle vara så svårt om han
            blev utan jobb: han skulle satsa på dem som hade ett program för
            att skaffa jobb i näringslivet. Men är det inte besvärligt att
            driva den tesen, Bengt Wittbom? Förra gången som ni hade regeringsansvar,
            1976-1982, försvann 123 000 eller om det var 127 000 jobb i det
            privata näringslivet.
          </note>
          <note>
            Denna gång har 300 000 jobb försvunnit.
          </note>
          <note>
            Verkligheten går precis på tvärs med vad ni säger!
          </note>
          <note>
            En annan sak som smärtar mig är att det tyvärr inte går att göra
            upp med er, eftersom ni inte står vid vad vi har kommit överens
            om.
          </note>
          <note>
            Samma kväll som kompletteringspropositionen presenterades för
            riksdagen fick ni skicka ut ett rättelseblad, där det stod: ''Diskussionerna
            har inte lett till någon ändring av arbetsgruppens tidigare förslag
            i fråga om 65 års pensionsålder.
          </note>
          <note>
            Regeringspartierna avser då inte ensidigt förelägga riksdagen
            förslag om höjd pensionsålder.''
          </note>
          <note>
            I dag har vi kunnat läsa vad finansministern säger.
          </note>
          <note>
            Jag vill passa på att fråga Bengt Wittbom: Ställer ni upp på
            att bensinskatten och koldioxidskatten skall höjas? Skall ni höja
            egenavgifterna i det nuvarande pensionssystemet? Skall ni höja
            pensionsåldern?
          </note>
          <note>
            Skall ni försämra för de arbetsskadade? Det är sådana frågor
            som finansministerns artikel har rest.
          </note>
          <note>
            Är detta den blivande regeringspolitiken om ni skulle få majoritet,
            eller är det fru finansministerns politik?
          </note>
          <note type="speaker">
            Anf. 76 BENGT WITTBOM (m) replik:
          </note>
          <note>
            Herr talman! Som svar på det sista kan jag bara säga till Arne
            Kjörnsberg att en sak är alldeles klar under alla omständigheter:
            Ett fortsatt regerande för borgerligheten kommer att innebära
            ett fullföljande av saneringsprogrammet, ett fullföljande av arbetet
            med att få ordning på statens ekonomi och -- om det behövs --
            en ytterligare vässning av det programmet under resans gång.
          </note>
          <note>
            På den punkten skiljer sig borgerligheten och socialdemokratin
            här i kammaren åt väsentligt. Vi lämnar nämligen något slags besked.
            Det besked som ni lämnar, Arne Kjörnsberg, är att vi skall pröva
            den gamla modellen, som inte gick så bra, en gång till. Därför
            skall man rösta på
          </note>
          <note>
            Socialdemokraterna. Detta tycker jag är ganska allvarligt, herr
            talman.
          </note>
          <note>
            För att återgå till det samtal som Arne Kjörnsberg tyckte att
            vi skulle ha, vill jag säga att man inte kan välja mellan antingen
            innovatörer, investerare och risktagare eller människor som går
            in och arbetar i de företag och med de affärsidéer som bygger
            företag. Men måste välja bägge delarna.
          </note>
          <note>
            Den här regeringens politik är att prioritera och släppa fram
            de människor, innovatörer och investerare som är beredda att satsa
            för framtiden, så att fler människor kan få arbete och ge sina
            bidrag till produktion, förnyelse och Sveriges utveckling. Om
            vi inte satsar på den första gruppen kommer ju t.ex. människorna
            i Sjuhäradsbygden aldrig att få chansen i tillräckligt stor utsträckning.
          </note>
          <note>
            Det är själva essensen i principen att stimulera välstånds- och
            tillväxtsskapande krafter.
          </note>
          <note>
            Men en sak är självklar: Det krävs att nationen som sådan och
            alla som behövs satsar på att detta skall gå vägen. Denna metod
            har inte prövats så mycket i Sverige men på andra ställen, och
            därifrån vet vi att det brukar kunna gå ganska bra.
          </note>
          <note>
            Herr talman! Jag tycker att det är litet förmätet av
          </note>
          <note>
            Arne Kjörnsberg att säga: Låt oss föra en saklig diskussion!
          </note>
          <note>
            Låt oss då också utgå från ett sakligt fundament, som är självklart.
            Effekterna av en ekonomisk politik, oavsett om den är bra eller
            dålig, kommer inte med detsamma. De kommer efter att politiken
            har förts ett tag. Jag utgår från ett sakligt faktum som jag är
            alldeles klar över, nämligen att effekterna som vi ser nu och
            har sett under denna mandatperiod skapades av den politik som
            fördes tidigare. Jag begär att få respekt för den uppfattningen.
            Så är det, herr talman!
          </note>
          <note type="speaker">
            Anf. 77 ARNE KJÖRNSBERG (s) replik:
          </note>
          <note>
            Herr talman! Bengt Wittbom stal ett av mina specialuttryck: Så
            här är det!
          </note>
          <note>
            Det är faktiskt ni som har regeringsansvaret, och det måste ni
            ta. Det är ni som har fördubblat statsskulden. Det får ni ta ansvar
            för.
          </note>
          <note>
            Jag förstår intellektuellt vad Bengt Wittbom säger när han talar
            om det han kallar välståndsskapande krafter. Men jag accepterar
            inte -- vare sig intellektuellt eller känslomässigt -- att det
            skulle vara en framkomlig väg. De som i något slags mening skall
            göra jobbet skall ju betala genom högre skatter, mindre social
            service, osv. Och,
          </note>
          <note>
            Bengt Wittbom, jag är övertygad ända in i själen om att det inte
            går. Människorna ställer inte upp på något som de upplever som
            så djupt orättvist.
          </note>
          <note>
            Jag tycker att det ibland finns skäl att erkänna saker som inte
            var bra. Jag erkänner att vi -- både som parti och regeringsansvariga
            -- hade jätteproblem med överhettningen i slutet av 80-talet.
            Vi klarade inte av den.
          </note>
          <note>
            Men när vi bad och sträckte ut handen för att få hjälp att försöka
            strama åt ekonomin svarade,
          </note>
          <note>
            Bengt Wittboms partiledare: Stöd inte en sönderfallande regering!
            Skillnaden är himmelsvid mellan det sättet att uppträda och det
            som min partiledare gjorde hösten 1992.
          </note>
          <note>
            Jag vill än en gång säga till Bengt Wittbom att arbetet har varit
            intressant och stimulerande. Om jag får använda ett så slarvigt
            uttryck, herr talman, så tycker jag t.o.m. att det har varit roligt
            med dessa debatter.
          </note>
          <note type="speaker">
            Anf. 78 BENGT WITTBOM (m) replik:
          </note>
          <note>
            Herr talman! Vi tar ansvaret, Arne Kjörnsberg --
          </note>
          <note>
            det är det som debatten här i dag har handlat om.
          </note>
          <note>
            Det är precis det som finansministern får skäll för och det som
            bl.a. Göran Persson, Arne
          </note>
          <note>
            Kjörnsbergs kollega, har uttnyttjat i debatten. Han har försökt
            använda ansvarstagandet, att man lämnar besked och pekar ut färdriktningar,
            på ett negativt sätt.
          </note>
          <note>
            Problemet är ju att det blir mycket svårare att i debatten ta
            ansvar och utveckla det när man har en debattmotståndare som inte
            lämnar några öppningar för möjligheten att föra en saklig debatt.
          </note>
          <note>
            Ni säger ju bara nej, nej, nej! Ni plockar sedan fram några symbolbesparingar,
            litet inom jordbruk och inom försvar, och räknar med en tillväxt
            som t.o.m.
          </note>
          <note>
            är större än den som regeringens av er kritiserade glädjekalkyler
            räknar med. Därför blir det svårt att föra en saklig debatt.
          </note>
          <note>
            Arne Kjörnsberg talade om regeringsmaktens förfall. Jag fanns
            inte här i kammaren under den föregående mandatperioden, men som
            medborgare och politiskt engagerad i övrigt kunde jag inte undgå
            att ta del av vad som skedde, både på regeringskansliet och här
            i kammaren.
          </note>
          <note>
            När jag jämför den föregående socialdemokratiska perioden med
            den innevarande borgerliga, skulle jag vilja säga att denna period
            har varit ett under av stabilitet vad gäller regeringsarbetet.
            Det är samma regering som går in i valet, samma personer som tillträdde
            1991. Under den förra valrörelsen var svängdörrar ett populärt
            uttryck, och under den föregående perioden var det ju svängdörrar
            också i kanslihuset!
          </note>
          <note>
            Det var dessutom en regeringsperiod som innebar att socialdemokratin
            tvingades gå emot sitt valprogram, vilket Arne Kjörnsberg mycket
            väl känner till. Detta skapade stor turbulens i politiken, och
            jag måste säga att det inte var någon glansfull period.
          </note>
          <note>
            Jag är mot denna bakgrund angelägen om att socialdemokratin och
            även Arne Kjörnsberg lämnar något slags besked. Då kan jag, icke
            som ledamot av Sveriges riksdag men som vanlig medborgare, känna
            mig någorlunda säker på att den regering som träder till, om olyckan
            skulle vara framme och ni vinner valet, i alla fall har ett program
            som man har redovisat för sina väljare. Då kan vi undvika att
            få samma backlash, samma turbulens och samma växande misstroende
            mot politiker som under den regeringsperiod som föregick och lade
            grunden till den nuvarande.
          </note>
          <note>
            Till slut, Arne Kjörnsberg: Också jag har tyckt att den här tiden
            har varit rolig. En del har t.o.m. varit så roligt att vi inte
            kan berätta det här i kammaren.
          </note>
          <note>
            Ett varmt tack till Arne Kjörnsberg!
          </note>
          <note type="speaker">
            Anf. 79 BO G JENEVALL (nyd):
          </note>
          <note>
            Herr talman! Det här skall vara en finansdebatt som utgör en
            avslutning på en treårig valperiod i
          </note>
          <note>
            Sveriges riksdag, och det finns fyra företrädare för finansutskottet
            här i kammaren. Finansministern,
          </note>
          <note>
            Göran Persson och finansutskottets ordförande P-
          </note>
          <note>
            O Eriksson har gått, men här finns i alla fall två företrädare
            dels för regeringen, dels för oppositionen, så vi kanske kan få
            en liten debatt i alla fall.
          </note>
          <note>
            Göran Persson talade i sitt anförande bl.a. om att socialdemokraterna
            är mycket samarbetsvilliga.
          </note>
          <note>
            Jag har inte märkt mycket av det under den här perioden. Han
            sade att man värnar om byggindustrin och verkligen vill göra något
            för den.
          </note>
          <note>
            Vi har lagt fram flera förslag som skulle ha kunnat passa ihop
            med socialdemokraternas, men jag vet att man har bestämt sig för
            att absolut inte under några omständigheter stödja några förslag
            som vi lägger fram.
          </note>
          <note>
            Talet om samarbete är därför nog ganska tomt och innehållslöst.
          </note>
          <note>
            Vi har däremot i dag haft glädjen att se Anne
          </note>
          <note>
            Wibbles artikel i dagens tidning. Jag tycker att det är mycket
            trevligt att den kommer på den näst sista dagen av mandatperioden.
            Den är nästan som klippt ur vårt partiprogam.
          </note>
          <note>
            Jag hade inte väntat mig att få se ett sådant skriftligt stöd
            för den politik som vi har stått för här i kammaren. Jag har i
            mitt manuskript ett påstående om att vi trots allt har åstadkommit
            en hel del. Jag skall inte gå in på de olika förslag som redovisas
            i artikeln. Ni har alla läst den, och den talar för sig själv.
          </note>
          <note>
            Vi har som bekant många gånger sagt att besparingarna och åtgärderna
            mot krisen har varit otillräckliga. Det krismedvetande som fanns
            hösten
          </note>
          <note>
            1992 tog man mycket dåligt vara på. Det har jag sagt tidigare
            i ekonomi- och finansdebatter.
          </note>
          <note>
            Sveriges ekonomi är ju katastrofal och har kraftigt försämrats
            under den gångna mandatperioden. När vi gick till val på en stram
            finanspolitik och föreslog budgetförstärkningar på, som Dan Eriksson
            i
          </note>
          <note>
            Stockholm redan har sagt, 196 miljarder över en sexårsperiod
            blev vi hånade och nästan idiotförklarade. Nu är budgetunderskottet
            per år uppe i den storleksordningen. Jag vill påstå att det skulle
            ha sett annorlunda ut nu, om man hade lyssnat på oss då.
          </note>
          <note>
            Vi har, som jag sade nyss, trots allt blivit tillgodosedda i
            en hel del sammanhang, om inte i kronor och ören så dock tydligen
            i form av förslag om framtida besparingar. Vi har hela mandatperioden
            fört en mycket konsekvent ekonomisk politik och anvisat betydligt
            större budgetförstärkningar än både regering och socialdemokrater,
            men till stor del inom områden som man på de hållen inte vill
            röra i. Kom dock ihåg att det är något som ni under nästa riksmöte
            kommer att tvingas till!
          </note>
          <note>
            Staten, dvs. vi, lånar för närvarande i en takt av ca
          </note>
          <note>
            200 000 kronor i minuten dygnet runt, året runt.
          </note>
          <note>
            Hur länge tror ni att man kan hålla på med det innan IMF kommer
            och lägger sig i Sveriges ekonomiska politik?
          </note>
          <note>
            En framstående expert skrev nyligen att de etablerade partierna
            inte har förmågan att lösa problemen, och jag tror att det är
            riktigt. De har alldeles för stora låsningar. Därför behövs verkligen
            det samarbete som Göran Persson talade om tidigare, om man över
            huvud taget skall kunna lösa de problemen på ett anständigt sätt.
            Jag påstår att Ny demokrati behövs i politiken, eller i varje
            fall en motsvarighet, vad det nu kan bli.
          </note>
          <note>
            Vidare har vi med kraft framhållit att alla transfereringar måste
            få en enhetlig nivå, som blir lätt att förstå och lätt att administrera
            och som inte inbjuder till fusk. Den måste också läggas på en
            nivå som samhället har råd med. Jag kan inte fatta att vi inte
            under den här treårsperioden har orkat med att åstadkomma en sådan
            självklarhet som att införa samma nivå i alla de olika systemen.
          </note>
          <note>
            Jag påstår att Ny demokrati faktiskt har tagit större ansvar
            för Sveriges ekonomi än både regeringen och de etablerade partierna.
            Regeringen har kunnat påbörja den nödvändiga systemförändringen
            i Sverige inte trots utan tack vare Ny demokrati. Det har bl.a.
            fått stor betydelse för företagen, som äntligen har fått rimliga
            förutsättningar för att arbeta och utvecklas. Vi har till stor
            del utfört eller påbörjat det som vi lovade företagen i valrörelsen
            1991. Tack vare oss tillfördes svenskt företagande 9 miljarder
            i riskkapital, huvudsakligen från de tidigare löntagarfondernas
            medel.
          </note>
          <note>
            Vi har även starkt bidragit till att uppfinnare och innovatörer
            har fått kraftigt förbättrade möjligheter att ge Sverige nya produkter
            och därmed att utveckla nya och gamla företag.
          </note>
          <note>
            Vi har dessutom, vilket finns med i de förslag som vi skall besluta
            om senare i kväll eller i natt, lyckats få gehör för ett särskilt
            bidrag på 50 miljoner kronor, som kommer att administreras av
            Industrioch nyföretagarfonden och som speciellt är inriktat på
            riskkapital till kvinnligt företagande.
          </note>
          <note>
            Många har sagt: Herre Gud, det finns så mycket pengar tillgängliga
            för detta att det inte behövs ytterligare medel. Men så är det
            faktiskt. Jag har själv haft anledning att följa detta mycket
            noga, och jag har funnit att de flesta som gör bedömningarna och
            som delar ut sådana här pengar är karlar och manschauvinister.
            Det är kvinnornas hinder nummer ett.
          </note>
          <note>
            Hinder nummer två är att kvinnorna som regel efterfrågar ganska
            små belopp, något som ingen vill ta tag i, eftersom det är olönsamt.
            Vi är därför glada över att vi har fått med detta bidrag om 50
            miljoner, som enligt givna löften -- vad det nu kan vara värt
            --
          </note>
          <note>
            skall bestå också i fortsättningen. Jag tror att det innebär
            att vi kommer att få se många nya företag startas av kvinnor.
          </note>
          <note>
            Jag är säker på att de flesta medborgare i grunden är oroliga
            för Sveriges ekonomi och därmed har förståelse för de åtgärder
            som måste vidtagas.
          </note>
          <note>
            Därför kanske Ny demokratis budskap till väljarna skulle utgöras
            av delar ur Winston Churchills berömda tal: Det enda jag kan utlova
            är blod, svett och tårar. Eftersom vi inte är i krig kanske vi
            kan utesluta blod.
          </note>
          <note>
            Herr talman! Höjda skatter kan aldrig accepteras innan man genomfört
            alla de nödvändiga besparingarna. Jag tror att socialdemokraterna
            kommer att få det mycket svårt i valet, för de har ingen politik
            över huvud taget och ingen ekonomisk politik.
          </note>
          <note>
            Jag har under de här tre åren i riksdagen inte hört ett enda
            konkret förslag från Socialdemokraterna förutom de två vanliga
            standardförslagen: Höj skatterna! Öka bidragen!
          </note>
          <note>
            Dessutom står socialdemokraterna just nu så högt i opinionssiffror
            som de någonsin kan komma. Jag påstår att det bara kan gå en enda
            väg under tiden fram till och i valrörelsen. Det är nedåt. När
            det väl börjar rutscha utför kan det gå fort. Därför tror och
            hoppas jag verkligen på att den borgerliga delen av vårt politiska
            system skall få fortsatt förtroende för att under den kommande
            fyraårsperioden kunna fortsätta att genomföra den systemförändring
            som är så nödvändig för Sverige.
          </note>
          <note>
            Jag påstår att det är socialdemokraternas fel att vi i dag har
            så många arbetslösa, att vi har så många förtidspensionärer och
            att vi har så många bidragstagare. Det har blivit så genom en
            felaktig politik under decennier.
          </note>
          <note>
            Vad gjorde socialdemokraterna och var höll de hus den 10 mars
            1993 när jag stod i denna talarstol och yrkade blankt avslag på
            regeringens ekonomiska politik? Jag yrkade ett blankt avslag,
            vilket kunde ha möjliggjort för Socialdemokraterna att ta över
            regeringsmakten. De var ju lika säkra då på att de skulle lösa
            alla problem. Men man ville inte göra det. Man ville inte ta tag
            i de problem som den nuvarande regeringen har fått göra.
          </note>
          <note>
            Vi tycker i stort sett att regeringen har gjort ett hyggligt
            jobb. Vi tycker dock att de har missat möjligheten att ta litet
            större grepp och rätta till problemen litet snabbare. Det hade
            de haft möjligheter till. De visste var vi stod i de här frågorna.
            De har varit så noga med att absolut inte ta hänsyn till förslagen
            när de kommit från oss. En annan inställning skulle ha gagnat
            landet. Det tror jag att man kommer att inse när vi eventuellt
            inte finns med under nästa period.
          </note>
          <note>
            Ju mer omfattande de politiska ingreppen blir desto viktigare
            blir politiken som medel att uppnå en bättre samhällsposition
            för en grupp medborgare.
          </note>
          <note>
            Dessa processer verkar i en och samma riktning och ger därför
            ett samhälleligt resultat där den politiska sektorn är större
            än det finns politiskt och demokratiskt stöd för.
          </note>
          <note>
            Välfärdsstaten, i de gigantiska former vi möter den i Sverige,
            tycks vara oavsiktlig. Gunnar Sträng menade redan för snart 25
            år sedan att skattetaket var nått. Då låg skattetrycket på ca
            40 % av BNP.
          </note>
          <note>
            I modern tid ser vi de finansiella marknaderna använda möjligheterna
            till ''exit''. Kapitalet flyttas till de länder som har de bästa
            förutsättningarna för framgångsrika investeringar. Det är problemet
            för närvarande -- oavsett vem som regerar.
          </note>
          <note>
            Om partierna växelvis uppnår majoritet -- det är ju ett tillstånd
            vi kan få -- finns det visserligen en möjlighet att förluster
            och vinster uppväger varandra, men det förutsätter bl.a. att regeringarna
            byts ut med skiftande majoriteter eller att regeringen intar en
            opartisk hållning och ser sin roll enbart i utövande av den administrativa
            makten.
          </note>
          <note>
            Om detta inte sker blir det lätt för skickliga men principlösa
            statsmän att utnyttja tillfälliga partikonstellationer för att
            successivt driva upp statens utgifter högt över den nivå som svarar
            mot folkets kollektiva intressen.
          </note>
          <note>
            Relativ enhällighet kan uppnås genom krav på att höjningar av
            statsskuld eller skatteuttag skall godkännas av en kvalificerad
            majoritet av riksdagens ledamöter. Kvalificerad majoritet innebär
            att majoriteten måste vara betydligt större än 50 %. Man talar
            om krav på tre fjärdedelars eller nio tiondelars majoritet. Det
            skulle hindra att man drar på sig alltför stora skulder som man
            sedan har svårt att betala.
          </note>
          <note>
            Jag skulle också vilja nämna en annan sak, nämligen att arbetslösheten
            tar en väldigt stor del av vårt ekonomiska utrymme. Vi har faktiskt
            upprepat några förslag -- jag tänker särskilt på två --
          </note>
          <note>
            i tre år nu. Vi lade fram dem redan hösten 1991.
          </note>
          <note>
            Det har vi gjort med hänsyn till den extrema situation vi har
            både ekonomiskt och framför allt när det gäller arbetslösheten.
          </note>
          <note>
            Det första förslaget innebar att vi föreslog en dispens från
            LAS för dem som var arbetslösa. Det gjorde vi för att ge dem möjlighet
            att själva gå ut och knacka dörr hos företagen och ta till vara
            arbeten som tar två dagar, tre veckor eller en månad att utföra
            allt efter behov. Jag påstår att det skulle ha sysselsatt tiotusentals
            människor och givit en spänst i arbetslivet.
          </note>
          <note>
            Det andra förslag som vi har upprepat under dessa tre år -- det
            är partimotioner båda två -- innebär att man skulle ändra arbetstidslagen
            så att företagsledningarna och de lokala facken fick möjlighet
            att själva förlägga arbetstiden mellan låt säga 80 % och 120 %.
            Det tror jag skulle ha inneburit att man på många företag som
            under denna tid har blivit tvingade att friställa personal i stället
            skulle ha kommit överens om att alla gick ned till t.ex. 90 %
            under den tid företaget måste
          </note>
          <note>
            ''övervintra''. De anställda skulle ha sluppit komma ut i arbetslösheten.
            När hjulen började snurra kunde man ta tillbaka det och köra 110
            % ett tag.
          </note>
          <note>
            Människor som själva är på en arbetsplats är förnuftiga och pragmatiska.
            Jag tror att det skulle ha inneburit att tiotusentals människor
            aldrig hade kommit ut i arbetslöshet.
          </note>
          <note>
            Jag tycker att man är alldeles för rädd för att ta litet annorlunda
            grepp, även i situationer när det är påkallat. Det påstår jag
            att det har varit. En del av de etablerade partierna sitter tyvärr
            i knät på facket. Facket tänker inte på att även de arbetslösa
            är deras medlemmar. Jag vill påstå att Ny demokratis enda särintresse
            är väljarna.
          </note>
          <note>
            Herr talman! Först vill jag yrka bifall till res. 2, 5,
          </note>
          <note>
            31 och 34. Det är bara fyra av våra reservationer, men vi står
            naturligtvis bakom alla våra reservationer.
          </note>
          <note>
            Herr talman! Eftersom detta är mitt sista anförande i kammaren
            vill jag passa på att tacka finansutskottets ledamöter och kanslipersonal,
            och samtidigt alla övriga ledamöter och framför allt riksdagens
            hela personal, som på ett fantastiskt och trevligt sätt har servat
            oss under hela mandatperioden.
          </note>
          <note type="speaker">
            Anf. 80 ARNE KJÖRNSBERG (s) replik:
          </note>
          <note>
            Herr talman! Bo G Jenevall var litet ledsen eller kanske möjligen
            irriterad över att finansministern,
          </note>
          <note>
            Göran Persson och finansutskottets ordförande har gått. Men Bengt
            Wittbom och jag är ju här, Bo G
          </note>
          <note>
            Jenevall. Simma litet lugnt!
          </note>
          <note>
            Jag har ett problem. Jag vet inte vem som företräder Ny demokrati
            i den här debatten. Jag vet inte om det är Dan Eriksson i Stockholm,
            Bo G
          </note>
          <note>
            Jenevall eller näste talare på talarlistan. Men det kanske herrarna
            kan klara ut för mig.
          </note>
          <note>
            Bo G Jenevall sade att de minsann hade lagt fram en mängd bra
            förslag som har gynnat byggindustrin. Jag håller med om att det
            var så när
          </note>
          <note>
            Bo G Jenevall var ordinarie ledamot i finansutskottet. Då förde
            Bo G Jenevall samtal med min dåvarande gruppledare Hans Gustafsson,
            men problemet var bara att när de resonemang som ni hade fört
            skulle konfronteras med den nydemokratiska verkligheten, enkannerligen
            partiledaren Wachtmeister om jag har förstått det rätt, var det
            alltid tummen ner. Om jag har förstått det rätt har det så småningom
            avspeglat sig i vissa omdispositioner av personsammansättningen
            av Ny demokratis representation i finansutskottet.
          </note>
          <note>
            Låt mig göra några kommentarer till. Bo G Jenevall sade att de
            hade blivit tillgodosedda av den nuvarande regeringen. Jag förstod
            att ni tyckte det när t.o.m. herr Wachtmeister tidigare i dag
            reste sig upp och instämde i anförandet av Folkpartiets gruppledare
            Lars Leijonborg. Jag undrade bara vad Lars Leijonborg tyckte om
            det.
          </note>
          <note>
            Bo G Jenevall citerade Churchill och detta om blod, svett och
            tårar. Men eftersom det inte är krig uteslöt han blodet. Då blir
            det svett och tårar förstår jag. Det är det vi talar om, Bo G
            Jenevall, men vi lägger till en sak till -- rättvisa. Det tror
            jag inte att ni förstår. Rättvisa är nämligen svår att inse intellektuellt.
            Den måste man känna i hjärtat, eller var man nu känner den.
          </note>
          <note>
            För övrigt vill jag tacka Bo G Jenevall. Vi har haft ett par
            intressanta och spännande diskussioner under årens lopp. Bo G
            Jenevall har själv gått ut offentligt och sagt att han nu kommer
            att lämna riksdagen. Därför passar det att tacka honom nu.
          </note>
          <note>
            Jag gör det inte bara av artighet. Jag gör det för att jag menar
            det.
          </note>
          <note type="speaker">
            Anf. 81 BO G JENEVALL (nyd) replik:
          </note>
          <note>
            Herr talman! För att utröna vem som talar för vad i den här debatten
            vill jag tala om att jag faktiskt är ekonomisk talesman för partiet
            tills den här dagen är slut i alla fall, men det är inte så lång
            tid kvar.
          </note>
          <note>
            Jag sade faktiskt att Arne Kjörnsberg och Bengt
          </note>
          <note>
            Wittbom fanns här. Jag tycker att det är litet symtomatiskt.
            Ni är trogna, och ni deltar i debatterna. Jag har alltid uppskattat
            att debattera med er båda. Ni är goda representanter för respektive
            sida.
          </note>
          <note>
            Jag håller med om det Arne Kjörnsberg sade om
          </note>
          <note>
            Hans Gustafsson. Jag tycker att han är en ytterligt fin man.
            Han är mycket pragmatisk, och vi har haft ett mycket gott samarbete.
            Men politik är svårt, och det gäller ju att skapa majoriteter
            inte bara mellan partier utan även inom partier.
          </note>
          <note>
            Jag håller också med Arne Kjörnsberg om detta med rättvisa. Jag
            förstår inte att det skulle vara så konstigt. En av de valaffischer
            som vi har tagit fram kallar vi för RAM. Jag vet inte om den kommer
            att användas i valrörelsen, men det är ett förslag.
          </note>
          <note>
            RAM står för rättvisa, ansvar och moral. Det vill jag gärna ställa
            mig bakom.
          </note>
          <note>
            Jag vill verkligen tacka Arne Kjörnsberg för många givande diskussioner
            såväl i som utanför utskottet och även trevliga debatter här i
            kammaren.
          </note>
          <note type="speaker">
            Anf. 82 ARNE KJÖRNSBERG (s) replik:
          </note>
          <note>
            Herr talman! I sitt huvudanförande sade Bo G
          </note>
          <note>
            Jenevall att Ny demokratis enda särintresse är väljarna. Nu är
            riksdagsperioden och riksdagstiden snart slut. Jag förstår att
            det är mycket begärt att
          </note>
          <note>
            Bo G Jenevall skall erkänna detta, men fundera hemma i kammaren
            över vad det har lett till att ni i varje avgörande fråga har
            stött den borgerliga regeringen.
          </note>
          <note>
            Det räcker inte att bara tala om rättvisa, Bo G
          </note>
          <note>
            Jenevall. Man måste på något sätt definiera rättvisan. Jag menar
            att det inte är rättvist att lägga bördorna på dem som redan har
            det tungt och lyfta av bördorna från dem som har det relativt
            bra. Men det har ni bidragit till. Jag är ledsen att behöva säga
            det, Bo G Jenevall, men jag är uppriktig.
          </note>
          <note type="speaker">
            Anf. 83 BO G JENEVALL (nyd) replik:
          </note>
          <note>
            Herr talman! Det är nog tyvärr så, Arne
          </note>
          <note>
            Kjörnsberg, att den här mandatperioden och kanske en till går
            åt för att rätta till det elände som
          </note>
          <note>
            Socialdemokraterna har ställt till med. Man måste göra det först
            för att skapa förutsättningar för att få den slutgiltiga rättvisan
            -- en rättvisa som är värd namnet.
          </note>
          <note>
            Sedan finns det inslag i det som har beslutats, och det finns
            säkert inslag i det som vi har medverkat till, som kanske har
            fått en litet sned rättvisevinkel.
          </note>
          <note>
            Det är möjligt, men i de stora dragen tror jag ändå att vi har
            gjort de rätta bedömningarna. Vi måste skapa förutsättningar för
            att landets ekonomi skall komma på fötter. Annars klarar vi inte
            detta.
          </note>
          <note type="speaker">
            Anf. 84 BENGT WITTBOM (m) replik:
          </note>
          <note>
            Herr talman! Den här finanspolitiska debatten har tagit lång
            tid. För ett tag sedan knackade en av mina kolleger mig på axeln
            och viskade i örat: ''Hör du,
          </note>
          <note>
            Wittbom, nu är det plus 100 %. Nu får ni skärpa er!'' Därför
            skall jag bli mycket kort.
          </note>
          <note>
            Till Bo G Jenevall, som jag har haft förmånen att samarbeta med
            i finansutskottet under en tid, vill jag säga att jag personligen
            tycker att det har varit mycket trevligt.
          </note>
          <note>
            När det gäller möjligheten att föra en debatt med
          </note>
          <note>
            Ny demokrati, representerat av Bo G Jenevall, är det, som alla
            vet som har följt dessa tre år i kammaren, fullständigt hopplöst
            i dag. Vi vet snart inte vem som företräder vad, och det gäller
            inte minst efter gårdagens nattliga övningar här i kammaren. Däremot
            vill jag säga att jag har uppskattat, och skulle också uppskatta,
            att föra en diskussion med Bo G Jenevall. Men jag vill inte uppta
            kammarens tid med det.
          </note>
          <note>
            Jag vill tacka Bo G Jenevall för det samarbete som vi har haft.
            Eftersom vi nu skall försöka gå ut som vanliga medborgare och
            hjälpa till att sätta det här landet på fötter tror jag att Bo
            G Jenevall instämmer i det jag säger nu: Jag hoppas att ni som
            är kvar här ser till att vi får chansen att göra det och att ni
            inte sätter för många käppar i hjulet för oss och för andra.
          </note>
          <note type="speaker">
            Anf. 85 BO G JENEVALL (nyd) replik:
          </note>
          <note>
            Herr talman! Jag skall inte heller förlänga debatten ytterligare.
            Jag vill bara passa på att tacka Bengt
          </note>
          <note>
            Wittbom. Vi har ju dessutom haft ett mycket nära samarbete när
            han som ensamutredare med en politisk referensgrupp har tagit
            fram underlaget för förändringen av utvecklingsfonderna till utvecklingsbolag.
            Den är under genomförande för närvarande. Jag hoppas bara att
            slutresultatet kommer att bli någorlunda i den riktning som vi
            båda försökte åstadkomma. Tack Bengt Wittbom!
          </note>
          <note type="speaker">
            Anf. 86 LARS MOQUIST (nyd):
          </note>
          <note>
            Herr talman! Jag skall ägna mig åt det svenska budgetunderskottet
            och den svenska statsskulden.
          </note>
          <note>
            Jag skall också ge exempel på vilket märkligt bidragsberoende
            vi har börjat anpassa oss till -- ett bidragsberoende som kostar
            stat och kommun stora pengar. Självfallet borde resurserna användas
            på ett bättre sätt. Därför kommer jag att tala om såväl öländska
            hackspettar som sexvägledare för flyktingar.
          </note>
          <note>
            I november 1993 utkom från Finansdepartementet en liten 90-sidig
            bok, ''Budgetunderskott och statsskuld -- Hur farliga är de?''.
            Boken dokumenterar en konferens om budgetunderskott och statsskuld
            som ESO, Expertgruppen för studier i offentlig ekonomi, höll i
            november 1993.
          </note>
          <note>
            Det svenska underskottet, såväl för staten som för den offentliga
            sektorn som helhet, växte under åren
          </note>
          <note>
            1990--1993 snabbare än för något annat industriland. Från att
            ha haft västvärldens starkaste statsfinanser fick Sverige västvärldens
            svagaste.
          </note>
          <note>
            Det betyder i sin tur att statsskulden började växa snabbt. Den
            svenska staten är på väg att skaffa sig en lika stor bruttoskuld
            som de mest skuldsatta staterna bland de industrialiserade länderna.
          </note>
          <note>
            Det är inte konstigt att människor blir oroliga över de enorma
            bruttosiffrorna och över kvällspressens bilder på spädbarn som
            sägs vara skyldiga hundratusentals kronor redan vid födseln.
          </note>
          <note>
            När ekonomer analyserar underskott på kort sikt är finansieringen
            det som främst brukar granskas.
          </note>
          <note>
            Underskott i de offentliga finanserna måste ju täckas på något
            sätt. Förenklat uttryckt kan man säga att det finns två metoder
            att göra detta.
          </note>
          <note>
            Antingen trycker staten pengar eller också lånar man på kreditmarknaden.
          </note>
          <note>
            De stora upplåningsbehoven kan inte betraktas för sig utan måste
            ställas i relation till ekonomin i övrigt. På kort sikt kan den
            svenska ekonomin tydligen klara även ganska stora underskott.
            Den viktiga frågan blir därför den långsiktiga. Är ett underskott
            av den här kalibern hållbart? Vad händer om underskotten ligger
            kvar under en längre period?
          </note>
          <note>
            Svaret är uppenbarligen beroende på en lång rad faktorer: realräntan,
            den ekonomiska tillväxten, den offentliga sektorns balansräkning
            och i vilken utsträckning underskottet är konjunkturellt betingat.
            Det är dessa omständigheter som avgör ekonomins förmåga att på
            längre sikt bära den stora statsupplåningen. Risken för att en
            stor del av underskottet kommer att ligga kvar även om ekonomin
            börjar växa är mycket påtaglig.
          </note>
          <note>
            Den offentliga balansräkningen har både en skuldsida och en tillgångssida.
            Skulderna har de senaste åren exploderat. Att statsskulden växer
            snabbt när de löpande underskotten är stora är självklart. Men
            en viktig fråga är vad upplåningen används till. Om den motsvaras
            av att den offentliga sektorn som helhet bygger upp tillgångar
            behöver problemet kanske inte vara så stort. Men underskottet
            har inte gått till investeringar utan till löpande konsumtion.
            En del tillgångar har snarare fallit i värde under fastighetskrisen.
            Den offentliga balansräkningen urholkas därför snabbt, även realt.
          </note>
          <note>
            Lägg till detta också ett antal dolda problem som exempelvis
            de framtida åtaganden som finns i pensionssystemen. Ca 200 miljarder
            kronor har utlovats i pensioner till offentliganställda utan att
            några avsättningar gjorts för att trygga löftena.
          </note>
          <note>
            Slutsatsen är att den offentliga balansräkningen försvagas snabbt
            och att framtidsutsikterna under överskådlig tid ser dystra ut.
            Fortsatt stora budgetunderskott gör att statsskulden fortsätter
            att växa snabbt medan tillgångarna minskar genom att
          </note>
          <note>
            AP-fonden reduceras.
          </note>
          <note>
            Det stora budgetunderskott som fanns vid mitten av 1980-talet
            försvann relativt lätt. Mot slutet av årtiondet visade statsbudgeten
            t.o.m. ett mindre överskott. Om samma snabba förbättring kan väntas
            ske under de närmaste åren förefaller underskottsproblemen inte
            vara så stora.
          </note>
          <note>
            Men läget är den här gången mycket allvarligare än på 1980-talet.
            Siffrorna är betydligt värre. Vi startar från högre nivåer på
            såväl underskott som statsskuld. Vi har alltså mer att arbeta
            in. Att statsskulden växer från en högre nivå gör att räntekostnaden
            blir större nu än på 1980-talet. Det håller uppe underskotten.
            Arbetslösheten är betydligt högre, vilket i sig medför såväl högre
            utgifter som lägre statsinkomster. Vi vet av erfarenhet att hög
            arbetslöshet tenderar att bita sig fast, vilket skulle betyda
            att också dess försvagande effekter på budgeten blir bestående.
          </note>
          <note>
            Skattesystemet är annorlunda än på 1980-talet. När ekonomin vänder
            uppåt och lönerna stiger blir den positiva effekten på statsbudgeten
            mindre än på
          </note>
          <note>
            1980-talet. Sist men inte minst, alla lätta besparingar är redan
            gjorda. Det var de inte för tio år sedan.
          </note>
          <note>
            Slutsatsen är att underskottet inte kan förväntas minska snabbt
            av sig självt. Det strukturella inslaget i underskottet är stort.
            Innebörden är att en stor del av underskottet kan förväntas stanna
            kvar även om den ekonomiska situationen ljusnar och konjunkturen
            förbättras.
          </note>
          <note>
            Mekanismerna varigenom ett underskott i dag lägger bördor på
            framtiden är flera. Men det finns en direkt mekanism, och det
            är helt enkelt den räntebörda som måste finansieras vid en ny
            stabil nivå på statsskulden och som förr eller senare framtida
            yrkesaktiva skattebetalare kommer att få betala. Räntebördan kan
            uttryckas som en skattehöjning vilken framtida generationer får
            stå för. Problemet är att barnen och barnbarnen, som till slut
            får betala, inte får vara med och fatta de politiska besluten.
          </note>
          <note>
            Herr talman! I Sunt Förnuft, som också är ett av Ny demokratis
            slagord, har en journalist på tidningen
          </note>
          <note>
            Ölandsbladet noterat att uppfinningsrikedomen hos enskilda, organisationer
            och föreningar är enorm när det gäller att mjölka pengar ur ett
            bidragssystem som inte längre låter sig kontrolleras. Medborgarna
            förefaller helt hjälplösa, fastnaglade och totalt beroende, som
            den som missbrukar en drog. Inga enskilda initiativ tas längre
            om inte stat, kommun eller landsting ställer upp med pengar. Om
            två personer träffas för att bilda en akvarieförening kan vi vara
            förvissade om att första punkten på den upprättade dagordningen
            är ansökan om kommunalt aktivitetsstöd.
          </note>
          <note>
            En god översikt av det absurda och oformliga bidragssystemet
            kan den få som läser lokalpressen, särskilt dess ortssidor. Under
            en månad gick
          </note>
          <note>
            Ölandsbladsreportern Kurt Lundgren systematiskt igenom två lokaltidningar.
            Det fanns en stor mängd av artiklar om bidrag i alla dess former.
            Mestadels tycks de olika tidningsreportrarna stå på bidragssökarens
            sida, i all synnerhet då det i sällsynta fall blev ett nej till
            bidrag. Då heter det
          </note>
          <note>
            ''Dråpslag'' och liknande i rubriken.
          </note>
          <note>
            Journalisterna förefaller lika indignerade som den bidragsförvägrade
            föreningen. Kanske finner vi i denna symbios mellan bidragssökare
            och journalister förklaringen till att kommun, landsting och stat
            så sällan vågar sig på ett obekvämt beslut.
          </note>
          <note>
            Det blir alltid obehaglig publicitet efteråt.
          </note>
          <note>
            I inte ett enda fall under den månad reportern gjorde sin granskning
            fann han att den som söker ett bidrag, oavsett vad det är, utsatts
            för granskning eller att nyttan av det sökta bidraget satts i
            fråga.
          </note>
          <note>
            Ändå handlar en del ansökningar om direkta absurditeter och uppenbara
            försök, många gånger framgångsrika, att lura av systemet pengar.
            Hör bara här vad Kurt Lundgren funnit.
          </note>
          <note>
            Torsås brukshundklubb kräver 4 000 kr av kommunen för att bygga
            en hundparkering för fem hundar. Fritidsnämndens politiker har
            diskuterat ärendet men kunde inte komma fram till beslut.
          </note>
          <note>
            Först måste hela nämnden göra ett studiebesök på platsen. Vovvarna
            inspekterades i april.
          </note>
          <note>
            I Broakulla orkar inte Verdandi längre betala hyra för sin fiskestuga
            till kommunen. Föreningen kräver fri hyra med motiveringen att
            när dasset rasade ihop byggde medlemmarna upp det igen på egen
            hand, utan kostnad för kommunen! Borde inte detta initiativ motivera
            fri hyra, så vore det väl underligt.
          </note>
          <note>
            I en kulturförening i Kalmar finns en person anställd. Nu har
            inte föreningen längre råd att behålla den anställde utan varslar
            denne om avsked. I stället satsar styrelsen på personal som har
            lönebidrag. Det innebär att staten går in och finansierar verksamheten,
            säger föreningens ordförande. Att staten har kostnader för lönebidragare
            tycks inte föresväva ordföranden.
          </note>
          <note>
            Staten har ett särskilt ansvar för hackspettar, anser en kvinna
            på Öland, som kräver ersättning av länsstyrelsen för att en hackspett
            hackat sönder hennes flaggstång. Den hackar även på fritidshuset,
            så det kan bli dyrt.
          </note>
          <note>
            En polis står under åtal för grovt bedrägeri sedan han fifflat
            med reseräkningar. Men nu har han förtidspensionerats efter beslut
            i
          </note>
          <note>
            Rikspolisstyrelsen. Därmed skulle denna besvärliga sak vara ur
            världen. Det framgår inte om pensioneringen är ett straff för
            begånget brott, men så skall det uppenbarligen förstås. Polisen
            är 50 år gammal.
          </note>
          <note>
            Kalmar kommun anser sig ha gott om pengar och anslår därför medel
            för att öppna ett kontor i
          </note>
          <note>
            Gdansk. Kontoret skall lämna service åt affärsmän på besök i
            Polen. Kontoret kostar 80 000 kr.
          </note>
          <note>
            Servicekontor i Polen, kan det vara en kommunal uppgift? Det
            skapar emellertid arbete, en halvtidstjänst inrättas.
          </note>
          <note>
            En handbollsförening i Kalmar är upprörd. Det städas för dåligt
            i sporthallarna. Allergi har nu drabbat handbollsspelarna, så
            att hela laget enligt ett indignerat brev håller på att slås ut.
            Att handbollsspelarna skulle kunna städa efter sig när de tränat
            i sporthallen, som går med enorma underskott, är naturligtvis
            en fullständigt främmande tanke. Självfallet åligger städningen
            kommunen, inte en ideell förening.
          </note>
          <note>
            Mönsterås kommun har t.ex. betalat ut 200 000 kr till föreningar
            som sköter idrottsplatserna.
          </note>
          <note>
            Sprit är läromedel i Borgholm. Där går tolv personer på en AMS-finansierad
            drinkblandarkurs.
          </note>
          <note>
            Kursen kostar 85 000 kr varav spriten drar en kostnad på 5 000
            kr. Kursen omfattar fem veckor och anses av arbetsförmedlingen
            i Kalmar fylla ett uppdämt behov. Kursdeltagarna får inte dricka,
            bara smaka och spotta ut.
          </note>
          <note>
            Landstinget har beslutat underlätta den sexuella tillvaron för
            Kalmar läns kvinnor såvida de är under
          </note>
          <note>
            21 år. P-piller för ett helt års förbrukning delas ut gratis.
            Den som vill ha riskfria samlag inom en tremånadersperiod får
            emellertid betala pillren själv, men därefter är det gratis ett
            år. Det här blir dyrt, så därför införs det en avgift på 100 kr
            för spiral. Alltihop drog i gång den 15 mars.
          </note>
          <note>
            Flyktingar anses inte kunna sköta sitt sexliv på egen hand. De
            måste upplysas, och det kostar 500 000 kr.
          </note>
          <note>
            En projektledare anställs av Kalmar landsting.
          </note>
          <note>
            Men nu är det inte flyktingarna själva som skall få upplysning
            utan de som jobbar med flyktingar, dvs.
          </note>
          <note>
            svenskar.
          </note>
          <note>
            En man anställd vid länsstyrelsen har drabbats av heshet. Länsstyrelsen
            har dåligt inomhusklimat, säger mannen, som anser sig berättigad
            till arbetsskadeersättning. En specialist på yrkesmedicin skall
            utreda detta besvärliga ärende.
          </note>
          <note>
            Kan hesheten möjligen komma från en gammal förkylning? Något
            att utreda.
          </note>
          <note>
            Det vimlar av kråkor och kajor på Öland. Sedan skottpengarna
            slopades har det bara blivit värre.
          </note>
          <note>
            Jägarna tvingas skjuta helt ideellt, utan ersättning.
          </note>
          <note>
            Så får det inte vara. En jägare föreslår att
          </note>
          <note>
            Borgholms kommun anslår pengar till timlön och milersättning
            för kråkjägare.
          </note>
          <note>
            Hälsoläget är oroande i Kalmar län. Landstinget har därför tilldelat
            en rad föreningar 500 000 kr till hälsoupplysning. Miljöpartiet
            vill gå ännu längre och starta stora utbildningskampanjer mot
            allergi.
          </note>
          <note>
            Miljökontoret i Kalmar har också förslag till lösningar. Miljöombudsmän
            på varenda kommunal förvaltning lyder receptet för bättre miljö
            och hälsa.
          </note>
          <note>
            En bygdegård på norra Öland skall byggas ut för
          </note>
          <note>
            1,2 miljoner kronor. Men för detta krävs statliga bidrag från
            Boverket, som emellertid inte beviljar något bidrag om inte kommunen
            först beviljar bidrag till 30 % av byggkostnaden. Det ena bidraget
            förutsätter alltså det andra. Det framgår inte om det krävs något
            litet bidrag också ur den egna plånboken -- men så är det förstås
            inte.
          </note>
          <note>
            Borttagandet av färg, inköp av färg och grundstrykning av fasaden
            på en kafébyggnad i
          </note>
          <note>
            Borgholm stöttas med 60 000 kr av kulturmiljöenheten eftersom
            byggnaden anses ha kulturvärde. Ett kafé i ett kulturhus har ett
            plusvärde i konkurrensen. Varför skall fasaden målas med hjälp
            av våra pengar?
          </note>
          <note>
            Föreningen Helges Lada kräver 40 000 kr av
          </note>
          <note>
            Emmaboda kommun i upprustningspengar.
          </note>
          <note>
            Föreningen är inte heller främmande för ALU-
          </note>
          <note>
            hjälp när den gamla ladan skall renoveras. Det finns spännande
            användningsområden för en renoverad lada: boxningslokaler, husvagnsuthyrning
            eller hönshus.
          </note>
          <note>
            Herr talman! Detta är ju befängt. Vad vill jag nu ha sagt med
            mina exempel? Jo, när tillgångarna är begränsade måste stat och
            kommun prioritera. Då måste det fattas obehagliga beslut -- ibland
            i tusenkronorsklassen, ibland i miljonklassen och ibland i miljardklassen.
          </note>
          <note>
            Det som enligt min mening är politikers för närvarande viktigaste
            uppgift är följande, nämligen att inplantera ett krismedvetande
            hos svenska folket. Alla går bara och tänker på sig själva eller
            sitt särintresse. Men ingen tycks ha några barn eller barnbarn.
            Men för mig som har två barn -- Åsa och
          </note>
          <note>
            Pia -- och fyra barnbarn -- Simon, Hanna, Tobias och Emma --
            är det bedrövligt att vi ägnar dem så litet omsorg och omtanke
            inför framtiden. De flesta människor i vårt land tycks tro att
            allt ordnar sig självt. Men det gör inte det. Vi måste inse att
            nivåerna i socialförsäkringssystemem kanske måste vara 70 % eller
            lägre. Jag tänker på sjukersättning, föräldraförsäkring, a-kassa
            m.m. Vi kommer också att tvingas skära i pensioner och socialbidrag.
            Vi har ju inte råd. Vi har inga pengar. Hela samhällsbygget går
            ju på lån.
          </note>
          <note>
            Mina barnbarn har väl också rätt till ett uns av den välfärd
            jag själv har? Men håller vi på så här finns det ingen välfärd
            att ge till mina barnbarn. Alla säger i dag att det inte går att
            dra ned. Men det är klart att det går. Men det svider ju, och
            jag inser att det svider olika hårt för olika människor.
          </note>
          <note>
            De stora kostnaderna ligger i våra socialförsäkringssystem. Men
            det är också viktigt att människor i samhällets och näringslivets
            toppar inser sitt ansvar och inte provocerar de breda folkmassorna
            genom att ge sig själva förmåner som inte står i någon som helst
            proportion till deras arbetsinsatser. Detta betyder inte så mycket
            i samhällsekonomin, men opinionsmässigt är det viktigt. Bistånd
            och flyktingpolitik drar naturligtvis inte samma kostnader som
            de stora socialförsäkringssystemen. Men det är viktigt att ge
            alla i Sverige en signal om att svångremmen dras åt även på dessa
            områden, även om besparingen inte skulle vara större än 10--15
            miljarder kronor.
          </note>
          <note>
            Som nydemokratisk politiker kommer jag att göra allt vad jag
            kan för att inplantera detta krismedvetande åtminstone bland invånarna
            i mitt hemlän, Kalmar län. Jag kommer att tala om att vi måste
            inse att framtiden innebär uppoffringar. En välkänd person sade
            ju en gång något om ''blod, svett och tårar'', och jag tror att
            det blir så.
          </note>
          <note>
            Människor måste inse att framtiden kan innebära helt slopade
            barnbidrag, slopade bostadssubventioner, dvs. höjda hyror, sänkta
            pensioner, sänkta ersättningsnivåer för a-kassa, sjukförsäkring,
            föräldraförsäkring m.m.
          </note>
          <note>
            Men jag kommer också att tala om att vägen till framgång för
            Sverige ligger i att få fart på näringslivet och att främja småföretagsamhet.
            Då behövs det sänkta skatter så att företagare får tillbaka lusten
            och motivationen att göra något bra både för sig själva, för sina
            anställda och för
          </note>
          <note>
            Sverige.
          </note>
          <note>
            Herr talman! Eftersom det finns barn i Sverige, måste det också
            finnas föräldrar. Jag hoppas att dessa inser sitt ansvar och tar
            sitt ansvar nu.
          </note>
          <note type="speaker">
            Anf. 87 ARNE KJÖRNSBERG (s) replik:
          </note>
          <note>
            Herr talman! För en stund sedan hade jag problem med att jag
            inte visste vem som företrädde Ny demokrati i den ekonomisk-politiska
            debatten. Var det Dan Eriksson i Stockholm, Bo G Jenevall eller
          </note>
          <note>
            Lars Moquist? Jag har nu insett att det är Lars
          </note>
          <note>
            Moquist. Jag tackar för ett upplysande inlägg om situationen
            i trakten av Kalmar.
          </note>
          <note type="speaker">
            Anf. 88 ANITA JOHANSSON (s):
          </note>
          <note>
            Herr talman! Sista skattedebatten för denna mandatperiod. Dags
            för summering. Vad har ni gjort? Vad har ni åstadkommit på skatteområdet?
          </note>
          <note>
            Ni övertog ett modernt skattesystem. Det hade ett brett stöd
            i riksdagen. Det satte stopp för skatteplanering. Det är viktigt
            inte bara för rättvisan, inte bara för förtroendet utan också
            för effektiviteten.
          </note>
          <note>
            Vi gjorde upp med Folkpartiet om det nya skattesystemet. Hur
            förvaltades det?
          </note>
          <note>
            Ja, det är bara att konstatera att Folkpartiet kapitulerat och
            låtit Bo Lundgren styra skattedebatten.
          </note>
          <note>
            När vår uppgörelse kom till kritan betydde uppgörelsen ingenting.
            När jag, herr talman, satt och funderade inför den här debatten,
            påminde jag mig om alla de kvällar, ibland nätter, då Kjell
          </note>
          <note>
            Johansson, Anne Wibble, jag själv, Lars Hedfors m.fl. satt och
            gjorde upp på punkt efter punkt. Vi gjorde det för att vi ville
            ha ett rättvist skattesystem. Men tyvärr har Kjell Johansson tydligen
            glömt den tiden.
          </note>
          <note>
            Vart tog enkelheten vägen? Vi införde tillsammans en likformig
            beskattning av hushållens kapitalinkomster. Alla avdrag var värda
            lika mycket.
          </note>
          <note>
            Nu är vi tillbaka i träsket. Det finns minst sju olika skattesatser
            på kapitalinkomster och massor av olika kvittningsmöjligheter.
            Man kan konstatera att ert bidrag till en ökad sysselsättning
            handlar om eventuellt fler jobb för skatterådgivare och skattejurister.
          </note>
          <note>
            Herr talman! Tala om en tärande sektor!
          </note>
          <note>
            Ni hade med fagra tal och vaga löften gett intryck av att alla
            skulle få sänkta skatter. Carl Bildt och Bo
          </note>
          <note>
            Lundgren lovade också i förra valrörelsen att sänka skatterna
            för de vanliga löntagarna.
          </note>
          <note>
            Ni talar fortfarande om att hushållen skulle ha fått sänkt skatt,
            kanske i hopp om att folk inte skall titta efter i plånboken.
            Men än så länge har vi världens bästa skola -- åtminste har vi
            haft det. Herr talman!
          </note>
          <note>
            Löntagarna är inte dumma. Bo Lundgren!
          </note>
          <note>
            Löntagarna kan räkna. Löntagarna kan tänka efter.
          </note>
          <note>
            Men sanningen är att löntagarna får betala mer i skatt på samma
            inkomst nu än när Bo Lundgren tillträdde som skatteminister.
          </note>
          <note>
            Ni har tagit bort eller begränsat avdragsmöjligheterna. Ni har
            infört nya egenavgifter. Sammanlagt har ni höjt skatterna på arbetsinkomster
            med närmare 30 miljarder kronor.
          </note>
          <note>
            Man blir onekligen irriterad när man ser bussreklamen i länet:
            ''Skattechock om
          </note>
          <note>
            Socialdemokraterna vinner valet!'' Det är skrämmande.
          </note>
          <note>
            Vår kritik handlar inte i första hand om att ni har höjt skatterna.
            Det kan vara nödvändigt i vissa lägen. Men en del av era höjningar
            har skett vid fel tillfällen. Ni har stramat åt en ekonomi som
            redan höll på att rasa, och har rasat, samman, Bo
          </note>
          <note>
            Lundgren.
          </note>
          <note>
            Vår kritik handlar om att ni sviker era löften. Ni lovade en
            sak och gjorde något helt annat. Ni hade aldrig en tanke på att
            sänka skatterna för oss vanliga löntagare.
          </note>
          <note>
            Vår kritik handlar också om de stora orättvisorna.
          </note>
          <note>
            Ni har höjt skatterna för dem som enbart har arbetsinkomster.
            Däremot har ni sänkt skatterna för dem som har arbetsfria inkomster
            med sammanlagt 23--25 miljarder kronor.
          </note>
          <note>
            Ni har beslutat att ta bort förmögenhetsskatten. Ni har beslutat
            att ta bort skatten på vissa utdelningar.
          </note>
          <note>
            Nu har ni mer än halverat skatten på aktievinster.
          </note>
          <note>
            För att ha fått sänkt skatt under er regering måste man vara
            rik -- väldigt rik. Ruska inte på huvudet,
          </note>
          <note>
            Bo Lundgren! Det vet jag, och det vet löntagarna.
          </note>
          <note>
            Det räcker inte med litet pengar på banken eller i allemanssparandet.
            Det krävs några miljoner i nettoförmögenhet. Och ju fler miljoner
            man har, desto mer har man tjänat på den moderata politiken. Detta
            begär ni väljarnas förtroende för i höst. Men jag tror att väljarna
            kommer att vara ganska kloka.
          </note>
          <note>
            Om ni genom ert skatteförslag får miljonärernas förtroende, kan
            jag förstå det. Men varför, herr talman, skulle en vanlig löntagare
            rösta på
          </note>
          <note>
            Moderaterna? Vad har ni moderater lämnat för besked om skattepolitiken
            efter valet? Ni säger att den skattepolitik som inletts skall
            fullföljas. Det innebär alltså fortsatta skattehöjningar för löntagarna.
            Det innebär också fortsatta skattelättnader för dem som är rika.
            Det är
          </note>
          <note>
            Moderaternas besked. Men den vägen leder inte framåt, Bo Lundgren,
            utan den leder bakåt.
          </note>
          <note>
            Vi socialdemokrater har redovisat vårt alternativ, som innebär
            en skattepolitik för rättvisa och tillväxt. Vi har två fundamentala
            krav i vårt skattesystem. Det första kravet är att den som tjänar
            mest och som har kapital skall betala en större andel skatt av
            sin inkomst än andra. Det andra är att ingen skall kunna smita
            undan.
          </note>
          <note>
            Skatteflykten måste stoppas.
          </note>
          <note>
            I båda dessa avseenden har skattepolitiken gått rakt emot den
            inriktning som Socialdemokraterna och
          </note>
          <note>
            Folkpartiet var överens om, Kjell Johansson, dvs.
          </note>
          <note>
            skatt efter bärkraft. Regeringen Bildt, med Bo
          </note>
          <note>
            Lundgren som skatteminister har lyckats med konststycket att
            höja skatten på arbete med nästan
          </note>
          <note>
            30 miljarder kronor. Detta tål att upprepas från denna talarstol.
            Samtidigt har man sänkt skatten på kapitalinkomster och på stora
            förmögenheter med nästan lika mycket.
          </note>
          <note>
            Under den borgerliga regeringen har alla löntagare och pensionärer
            fått höjd skatt, och alla som äger aktier och förmögenheter har
            fått sänkt skatt.
          </note>
          <note>
            Under den borgerliga regeringen har rättvisan satts på undantag.
          </note>
          <note>
            Vi socialdemokrater kräver nu att kapitalinkomstskatten återförs
            till den nivå som bestämdes vid skattereformen, dvs. 30 %. Vi
            kräver att förmögenhetsskatten inte avskaffas utan reformeras
            och effektiviseras och att de som tjänar mer än 200 000 kr om
            året får en höjd inkomstskatt, en s.k. värnskatt.
          </note>
          <note>
            Jag vet att många människor är beredda att ställa upp på det,
            om det blir ett rättvist skattesystem.
          </note>
          <note>
            Först när vi får ett rättvist skattesystem har vi den moraliska
            rätten att kräva uppoffringar av det svenska folket.
          </note>
          <note>
            Det andra grundkravet på skattesystemet är att det skall vara
            konstruerat så att alla betalar skatt i vederbörlig ordning. Även
            på den punkten har den borgerliga regeringen misslyckats. I dag
            vet vi att många människor inte betalar sin skatt. Det handlar
            om flera tiotals miljarder kronor som på detta sätt undandras
            samhället.
          </note>
          <note>
            Regeringen har under våren lagt fram förslag som har vridit viktiga
            vapen ur händerna på skattemyndigheterna. Jag tänker på den proposition
            som handlade om
          </note>
          <note>
            Rättssäkerhetskommittén och som antogs av riksdagen för 14 dagar
            sedan. Jag tänker också på att den borgerliga regeringen har avskaffat
            skatteflyktsklausulen och betalningslagen. Jag tänker på alla
            de förslag som särskilt Moderata samlingspartiet har fört fram
            för att underminera skattekontrollen.
          </note>
          <note>
            Socialdemokratisk politik bygger på tre huvudförslag. Vi socialdemokrater
            föreslår en tillfällig värnskatt. Vi som har hälsa, jobb och goda
            inkomster skall bära vår del av bördorna. Vi föreslår en återgång
            till en likformig beskattning av hushållens kapitalinkomster.
            Det skulle bli ett sunt, effektivt och rättvist skattesystem.
            Vi föreslår förbättringar för de företag som satsar, investerar
            och skapar nya jobb.
          </note>
          <note>
            Det är en politik som kan få, och kommer att få, ett brett stöd
            hos det svenska folket. Det borde få ett brett stöd också i denna
            kammare.
          </note>
          <note>
            Så kommer jag till dagens stora händelse, herr talman, nämligen
            DN-artikeln av Anne Wibble.
          </note>
          <note>
            Hur kommer Bo Lundgren att ställa sig till Wibbles sparpaket?
            Det innehåller följande punkter:
          </note>
          <note>
            Sänkta pensioner; svaret blir säkert ett ja.
          </note>
          <note>
            Lägre förtidspension; svaret blir säkert ett ja, om jag känner
            Bo Lundgren rätt.
          </note>
          <note>
            Försämrad sjukförsäkring; svaret blir säkert ett ja.
          </note>
          <note>
            Minskad ersättning för arbetslösa; svaret blir med hundra procents
            säkerhet ett ja från Bo Lundgren.
          </note>
          <note>
            Bostadsstödet skärs ned; det har ju Bo Lundgren redan börjat
            med, så det kommer säkert att fortsätta.
          </note>
          <note>
            Sämre villkor för kommuner och landsting; det tror jag säkert
            att Bo Lundgren ställer upp på.
          </note>
          <note>
            Men jag undrar verkligen om Bo Lundgren och
          </note>
          <note>
            Moderata samlingspartiet ställer upp på resten av punkterna,
            t.ex. höjda miljöskatter, moms på tidningar, jakt på skattesmitare.
            Det skulle vara oerhört intressant att få höra.
          </note>
          <note>
            Den näst sista dagen på detta riksmöte får man kanske lov att
            rikta ett litet tack till Ny demokrati.
          </note>
          <note>
            Det är nämligen tack vare dem i Ny demokrati, Bo
          </note>
          <note>
            Lundgren, som vi i skatteutskottet har kunna få mer pengar till
            skatteförvaltningarna. Och tack vare dem har vi i justitieutskottet
            kunnat få mer pengar till åklagare, detta för att just komma åt
            skattesmitning. Men det kanske är en omvändelse under galjen,
            Bo Lundgren.
          </note>
          <note>
            Det faktum att egenavgifterna höjs kommer att innebära att de
            marginaleffekter som Bo Lundgren så gärna talar om kommer att
            höjas. Jag skulle vara glad om Bo Lundgren kunde redovisa för
            skatteutskottets ledamöter och andra ledamöter i denna kammare
            var Bo Lundgren står i dessa frågor.
          </note>
          <note>
            Herr talman! Jag yrkar bifall till samma reservationer som Göran
            Person.
          </note>
          <note type="speaker">
            Anf. 89 LARS BÄCKSTRÖM (v):
          </note>
          <note>
            Herr talman! Detta är valperiodens sista skattedebatt i riksdagen.
            I tre har har Sveriges folk fått uppleva vad en moderatledd regering
            och en moderat skattepolitik innebär. Det har varit tre blå år.
            Regeringen lovade sänkt skatt för alla. Löftena var säkert ärligt
            menade. Men de stod sig inte vid mötet med marknadskrafterna och
            valutaspekulanterna.
          </note>
          <note>
            Regeringen fick alltså växla in skattesänkartåget, det blå tåget,
            på ett smalare spår. Sveriges löntagare, Sveriges hushåll, fick
            inga skattesänkningar; de fick höjningar. De fick höjd moms, höjd
            skatt på el och bensin, höjd koldioxidskatt, slopat schablonavdrag,
            sänkt grundavdrag, slopat grundavdrag vid statlig taxering och
            slopat reallöneskydd i skatteskalan.
          </note>
          <note>
            Som lök på laxen fick Sveriges löntagare egenavgifter på 3 %.
          </note>
          <note>
            Och det kommer mera, precis som man säger i TV.
          </note>
          <note>
            Häromdagen fattade riksdagen principbeslut om ytterligare 9 %
            i egenavgifter under 90-talet.
          </note>
          <note>
            Herr talman! I början gick det inte så illa för statsrådet Lundgren.
            Under år 1991 höjde regeringen inga skatter. Men under åren 1992
            till
          </note>
          <note>
            1994 lyckades regeringen driva igenom skatteskärpningar på 40,5
            miljarder kronor. Lägg sedan till egenavgifter på 8 miljarder
            kronor. Då blir summan 48,5 miljarder kronor i skatteskärpningar.
            För år 1995 blir det en nettohöjning med 3,5 miljarder kronor.
            Summa summarum blir det 52 miljarder kronor, dvs. 5 200
          </note>
          <note>
            miljoner kronor.
          </note>
          <note>
            Herr talman! ''Farbror Blå'' borde rodna när han summerar alla
            de skattehöjningar som regeringen
          </note>
          <note>
            Bildt drivit igenom. Vi i det röda laget måste erkänna att regeringen
            visat prov på uppfinningsrikedom när det gäller att komma på nya
            metoder att höja skatterna för det svenska folket. Orginellt nog
            har man höjt de skatter som redan var höga.
          </note>
          <note>
            Lika kreativ har regeringen varit när det gäller att sänka de
            skatter som redan var låga, skatterna på kapital och för företag.
            Under 1991--1994 har regeringen drivit igenom sänkningar på 56
          </note>
          <note>
            miljarder, främst för företag och kapital. Och rätt skall vara
            rätt, herr talman; slutresultatet blir faktiskt en nettoskattesänkning
            på ca 4,5 miljarder.
          </note>
          <note>
            Men det blev inte den blå finkostymen, som man skulle visa upp
            i valrörelsen -- det bidde bara en tumme.
          </note>
          <note>
            Herr talman! Jag behöver inte hänge mig åt recensioner. Till
            hösten har vi val. Då får väljarna avge sitt omdöme om de blå
            åren. Då får väljarna säga ifrån hur de vill ha det under kommande
            tre år.
          </note>
          <note>
            Ingen vet hur det kommer att gå. Men jag tror att väljarna har
            fått nog av den blå perioden, fått nog av skattehöjningar för
            hushåll och skattesänkningar för kapital och företag, fått nog
            av en sned fördelningspolitik.
          </note>
          <note>
            Herr talman! Det här gör inte att jag tror att resten av 90-talet
            blir en rosenröd tid. Sverige har svåra problem att hantera, problem
            som inte kan lösas genom att längta till Erlander, härma Sträng
            eller driva reprispolitik. I en ny tid fordras en ny politik,
            en radikal vänsterpolitik.
          </note>
          <note>
            Och den radikala vänsterpolitiken tar budgetunderskotten och
            statsskulden på allvar. I
          </note>
          <note>
            valrörelsen kommer jag att möta väljarna med ett rakt besked.
            Jag kommer att säga: Problemen med underskott och statsskuld inte
            är så allvarliga som ni tror -- de är mycket värre. Vi i den radikala
            vänstern vet att man inte kan lösa budgetproblemen med skattehöjningar
            -- det går inte -- men vi inser att man inte heller kan sanera
            statsfinanserna utan skattehöjningar.
          </note>
          <note>
            Vi talar klartext. Vi säger att ett realistiskt saneringsprogram
            kräver tre ting: ekonomisk tillväxt, besparingar och skattehöjningar.
            Det är förvisso inget glatt budskap, men det är ärligt.
          </note>
          <note>
            Jag skall ta ett enkelt exempel. Om man räknar med att varje
            nytt arbetstillfälle i privat sektor -- jag vill betona det --
            stärker den offentliga ekonomin med 200 000 kr, skulle 300 000
            nya jobb ge en direkt förbättring av de offentliga finanserna
            med 60
          </note>
          <note>
            miljarder kronor. Visst vore det en väsentlig förbättring, men
            det skulle inte lösa problemen.
          </note>
          <note>
            Den konsekvenskalkyl som finns i kompletteringspropositionen,
            bil. 1.2, stöder i väsentliga delar min analys. I kalkylen skriver
            man följande:
          </note>
          <note>
            ''I alternativ 4 % utvecklas statsskulden mer gynnsamt än i alternativ
            3 %. Budgetåret 1998/99
          </note>
          <note>
            uppgår statsskulden trots detta till 1 830 miljarder kronor,
            vilket motsvarar 94,5 % av BNP.''
          </note>
          <note>
            Jag fortsätter att citera:
          </note>
          <note>
            ''Även med de mycket gynnsamma förutsättningar som alternativ
            4 % baseras på kommer den offentliga sektorns finansiella sparande
            att uppvisa underskott under hela LK-perioden. Utgifterna överstiger
            inkomsterna med 27 miljarder kronor
          </note>
          <note>
            1998/99 -- -- --.''
          </note>
          <note>
            Om även en mycket optimistisk kalkyl från
          </note>
          <note>
            Finansdepartementet pekar på så svåra statsfinansiella problem,
            frågar man sig varför inte övriga partier erkänner att skatteuttaget
            måste återställas.
          </note>
          <note>
            Om en mycket optimistisk kalkyl från
          </note>
          <note>
            Finansdepartementet pekar på så svåra statsfinansiella problem,
            ställer man sig frågan: Vad skulle hända med statsfinanserna om
            tillväxten uteblir eller blir väsentligt mindre? Det tycks ingen
            politiker vilja eller våga diskutera offentligt.
          </note>
          <note>
            Herr talman! Det är en allvarlig brist i finansutskottets bedömning,
            och i regeringens bedömning, att ingen mer än Vänsterpartiet vågar
            påtala nödvändigheten av att öka skatteinkomsterna genom skattehöjningar
            och basbreddningar.
          </note>
          <note>
            Herr talman! En annan allvarlig brist i finansutskottets betänkande
            är att man inte diskuterar den avgörande systemförändring som
            det innebär att de sociala trygghetssystemen under
          </note>
          <note>
            90-talet till väsentliga delar förutsätts finansieras genom egenavgifter.
            Detta innebär en socialpolitisk systemförändring, som direkt påverkar
            marginaleffekterna för löntagarna.
          </note>
          <note>
            Riksdagen har fattat beslut om 3 % i egenavgifter och avser att
            införa ytterligare 9 % för pensionssystemet, dvs. totalt 12 %.
            Men på inkomster över 7,5 basbelopp, dvs. ca 260 000, skall man
            inte ta ut några egenavgifter.
          </note>
          <note>
            Sverige kommer då att få ett skatte- och avgiftssystem där marginaleffekterna
            sjunker vid högre inkomster. Sverige kommer på bara några år att
            ha gått från ett system med alltför höga marginaleffekter -- det
            skall erkännas -- till ett system med regressiva marginaleffekter.
            De regressiva inslagen förstärks av att egenavgifterna är avdragsgilla
            vid beskattningen.
          </note>
          <note>
            Herr talman! Om de här tankarna på 12 % i egenavgifter skulle
            förverkligas leder det till oacceptabla fördelningspolitiska skevheter.
            Det är glädjande att Socialdemokraterna i elfte timmen har börjat
            att diskutera det problemet. Men hittills är det bara Vänsterpartiet
            som klart och tydligt avvisar egenavgifterna på 12 %.
          </note>
          <note>
            Herr talman! För att få statsfinanserna att gå mot balans krävs
            tillväxt, besparingar och skattehöjningar. Detta är den treenighet
            som krävs i den ekonomiska politiken.
          </note>
          <note>
            För kommande budgetår innebär Vänsterpartiets förslag en ökning
            av statens skatteinkomster med drygt 14 miljarder. Det är en förstärkning
            som gör att vi kan redovisa ett budgetförslag som utan kreativ
            bokföring innebär det starkaste budgetsaldot av alla alternativ
            i riksdagen. Och som jag ser saken, är minskade underskott det
            viktigaste enskilda bidraget som vi politiker kan komma med för
            att sätta fart på investeringarna och få fart på tillväxten i
            industrin.
          </note>
          <note>
            Jag tror att svensk industri kan klara samma skattenivåer som
            omvärlden, men jag tror inte att svensk industri vare sig vill
            eller kan verka i ett land där statsskulden bara växer och växer.
          </note>
          <note>
            Herr talman! Vi ställer också förslag som rör kommunalskatterna.
            Det är sänkningar för lägre inkomster, och det är höjningar i
            högre inkomstlägen. Netto innebär våra förslag att kommunsektorn
            förstärks med 5 miljarder. Vi är det enda parti som anvisar en
            sådan förstärkning.
          </note>
          <note>
            Varför? Jo, det finns inte något enklare sätt att bekämpa arbetslösheten
            än att låta bli att avskeda folk.
          </note>
          <note>
            Med vårt förslag kan vi värna de viktiga jobben, de riktiga jobben,
            i vården, i skolorna, i barn- och äldreomsorgen. Hur gör vi detta?
            Jo, att slopa grundavdraget för inkomster över 200 000 kr är en
            skattehöjning som ger kommunerna 5 miljarder kronor, utan att
            man höjer marginaleffekterna över brytpunkten. Det är en skattehöjning,
            en solidaritetsskatt, för att värna välfärden. Herr talman! Höstens
            val är just ett solidaritetsval, ett val mellan solidaritet och
            växande klyftor. Jag är övertygad om att det kommer att gå bra.
          </note>
          <note type="speaker">
            Anf. 90 KJELL JOHANSSON (fp):
          </note>
          <note>
            Herr talman! I onsdagens debatt försökte jag förmedla budskapet
            att Sverige på skattepolitikens område är på rätt väg. Det är
            faktiskt så att vi aldrig, under mina 35 år som politiskt aktiv,
            har haft så bra förutsättningar som i dag för en industriell blomstring
            och ett förnyat välfärdsbygge ur ett skatteperspektiv.
          </note>
          <note>
            Bolagsbeskattningen är ytterst konkurrenskraftig.
          </note>
          <note>
            Det är inte längre någon skattemässig nackdel att förlägga verksamhet
            till Sverige -- tvärtom.
          </note>
          <note>
            När det gäller egenföretagarbeskattningen -- ofta de allra minsta
            företagen -- har arbetet på att skapa rättvisa skatteregler kommit
            en bra bit på väg.
          </note>
          <note>
            Vid start av nya företag med bibehållen anställning har vi infört
            en kvittningsrätt.
          </note>
          <note>
            Straffbeskattningen på riskkapital i form av aktier har tagits
            bort genom avskaffad dubbelbeskattning av aktieutdelningar.
          </note>
          <note>
            I dagens debatt har Socialdemokraterna hävdat att det är en orättvis
            fördelningspolitik att sänka skatten för företagen och aktieägare.
            Är det så?
          </note>
          <note>
            Nej, jag tror inte det. En skattepolitik som är inriktad på att
            skapa förutsättningar för nya, riktiga jobb kan aldrig vara dålig
            fördelningspolitik. Den sämsta fördelningspolitiken upplever trots
            allt den som inte kan få något jobb.
          </note>
          <note>
            Jag gick i mitt onsdagsanförande hårt fram mot
          </note>
          <note>
            Vänsterpartiet, som vill höja skatterna på företagen kraftigt.
            Jag gjorde det därför att jag upplever en sådan politik som ett
            hot mot vår framtid. Det är inte likgiltigt om vi erbjuder de
            bästa, medelmåttiga eller rent av dåliga förutsättningar för företagande
            och fortsatt välståndsbygge.
          </note>
          <note>
            I själva verket är det livsavgörande. Det bestämmer faktiskt
            vår framtid om Sverige är ett attraktivt land att etablera olika
            verksamheter i eller om det är ett totalt ointressant land, ett
            land som sorteras bort i första sållningen när det gäller etablering
            av företagsamhet.
          </note>
          <note>
            Genom skattereformen och genom den nuvarande regeringens arbete
            för att undanröja de obalanser och hinder för företagsamheten
            som vi inte klarade av i reformen har vi nu ett läge som nära
            nog med automatik leder till framgång och ökad välfärd. Det är
            av stor betydelse, Anita Johansson.
          </note>
          <note>
            Herr talman! Inför en valrörelse kan det vara lätt att falla
            för frestelsen att gå till val på populism och taktik. Jag måste
            ändå säga några ord om den ganska beklämmande föreställning på
            dessa teman som Göran Persson spelade upp här i dag.
          </note>
          <note>
            Detta har blivit något av en järnvägsdag. Lars
          </note>
          <note>
            Bäckström talade om det blå tåget, och Ian
          </note>
          <note>
            Wachtmeister liknade Göran Persson vid en lokförare. Var det
            ett tåg som Göran Persson kom tuffande med här i dag så var det
            ett tomt godståg.
          </note>
          <note>
            Endast ett par vagnar var fullastade, och då med skattehöjningar
            för företagen. All annan last som eventuellt skulle distribueras
            stod kvar i godsmagasinen, väl förseglad, väl fördold.
          </note>
          <note>
            Göran Persson sade inte ett enda ord om besparingar. I stället
            fick vi se en otrolig balansakt på slak lina för att klara den
            omöjliga uppgiften att påstå sig vilja sanera budgeten utan att
            redovisa en enda besparing. Herr talman! Det var ledsamt att uppleva
            den person som vill framstå som vår blivande landsfader offra
            ansvaret för landets ekonomi för att maximera röstvinsterna!
          </note>
          <note>
            Visst kan man, Anita Johansson, välja att kritisera att aktieutdelningar
            inte längre dubbelbeskattas.
          </note>
          <note>
            Hur mycket har vi inte genom åren hört talas om de s.k. kupongklipparna,
            människor som framställs som onyttiga drönare i samhället. Nu
            är snart halva befolkningen sådana onyttiga drönare i samhället
            som sparar i aktier!
          </note>
          <note>
            Ställer man frågan till folk hur summan av aktieutdelningarna
            förhåller sig till exempelvis lönesumman inom industrin kan man
            få mycket konstiga svar. Ytterst få svarar rätt på den frågan
            eller kommer ens i närheten av rätt svar. Svaret utgör egentligen
            ett bra mått på hur massmedierna har försummat sin folkbildningsuppgift.
            Att de båda summorna är ungefär lika stora är inget ovanligt svar.
            Många svarar så.
          </note>
          <note>
            Det är alltså lätt att förespegla människor att deras standard
            kan höjas kraftigt om aktieutdelningarna åter straffbeskattas.
            Så enkelt är det nu inte.
          </note>
          <note>
            Aktieutdelningarna i Sverige har genom åren traditionellt legat
            på 1,5--2,0 % av lönerna. Gjorde man en direkt skatteväxling och
            växlade utdelning mot höjda löner skulle timlönen inom industrin
            kunna höjas med mindre än 50 öre. Det finns inte ens en chans
            att komma upp till en femtioöring. Om man tog med även de offentliganställda
            skulle det röra sig om en 25-öring mer i timmen för den som har
            turen att ha en så hög lön som 100 kr. i timmen.
          </note>
          <note>
            Men priset i form av minskat intresse för produktivt sparande
            -- sparande som ger jobb -- skulle bli högt.
          </note>
          <note>
            Jag ser att min taletid rinner i väg här.
          </note>
          <note>
            Även när det gäller förmögenhetsskatten kan man föra ett liknande
            resonemang. Det rör sig om ytterst blygsamma belopp.
          </note>
          <note>
            Socialdemokraterna hotar nu att riva upp beslutet om slopad förmögenhetsskatt.
            Den gamla departementspromemorian som föreslog 1 %
          </note>
          <note>
            förmögenhetsskatt även på arbetande kapital är åter aktuell.
            Men ingen svensk blir rikare av detta.
          </note>
          <note>
            Tvärtom -- det skadar bara viljan att investera i
          </note>
          <note>
            Sverige. Resultatet blir färre jobb här i landet.
          </note>
          <note>
            Återinförd förmögenhetsskatt i företagen motverkar i många företag
            nya satsningar mer än socialdemokraternas förslag till direktavskrivningar
            stimulerar.
          </note>
          <note>
            Årets val står med andra ord mellan en politik som ger nya jobb
            och skapar resurser för förnyad välfärd och en ofruktsam demonstrationspolitik
            som skadar välståndsbildande krafter. Det är därför som jag --
            även om jag själv lämnar riksdagen -- kommer att arbeta för att
            landets finansminister skall heta
          </note>
          <note>
            Anne Wibble även efter valet i höst.
          </note>
          <note>
            Till sist vill jag passa på tillfället att rikta ett tack till
            riksdagens underbara personal på alla nivåer och till alla de
            vänner jag har fått här i riksdagen. Det har varit en underbar
            upplevelse att arbeta tillsammans med er i denna fina miljö och
            i denna kamratliga anda.
          </note>
          <note type="speaker">
            Anf. 91 ANITA JOHANSSON (s) replik:
          </note>
          <note>
            Herr talman! Jag måste få citera ur Folkpartiets motion 1991,
            Rättvisa åt det glömda Sverige. Det står så här: Våra resurser
            är begränsade. De friska och starka måste vara med och bära bördorna
            för de handikappade och de sjuka. De måste vara med om att avstå
            från vissa fördelar för att vi skall få råd att hjälpa dem som
            behöver stöd. Detta är en solidaritetsprincip som tyvärr ofta
            kommer på skam.
          </note>
          <note>
            Så stod det, herr talman, i Folkpartiets partimotion vårriksdagen
            1991. Jag vill be Kjell Johansson begrunda vad ni då stod för.
          </note>
          <note>
            Jag är faktiskt orolig för det som händer i dag i
          </note>
          <note>
            Sverige, Kjell Johansson. Jag är orolig för att klyftorna i vårt
            land ökar. Motsättningarna mellan oss som har ett jobb och dem
            som är arbetslösa skärps. Motsättningarna skärps mellan de löntagare
            och pensionärer som fått sänkt skatt och sämre standard och de
            hushåll som har fått stora förmögenheter. Det blir inget bra land
            att leva i,
          </note>
          <note>
            Kjell Johansson.
          </note>
          <note>
            Ibland har jag trott att Folkpartiet liberalerna skulle stå på
            de här människornas sida -- det glömda
          </note>
          <note>
            Sverige, de sjuka och svaga. Men visa då det någon gång!
          </note>
          <note>
            Moderaterna har fått ta över och styr helt och hållet skattepolitiken,
            och Folkpartiet har glömt det svaga
          </note>
          <note>
            Sverige. Det har människorna ute i samhället uppfattat, Kjell
            Johansson. SCB säger att nio av tio hushållstyper har förlorat
            på regeringens politik.
          </note>
          <note>
            Har inte Kjell Johansson begripit detta?
          </note>
          <note type="speaker">
            Anf. 92 KJELL JOHANSSON (fp) replik:
          </note>
          <note>
            Herr talman! Jo, vi har förvisso begripit detta. Men vi har förstått
            en sak till, nämligen att vi måste höja våra inkomster, att vi
            måste skapa de resurser som behövs för att vi skall kunna hjälpa
            alla dessa grupper, alla dem som har det svårt. Det går inte på
            något annat sätt.
          </note>
          <note>
            Eller kan Anita Johansson, som så indignerat angriper den här
            politiken, tala om för mig vad man skulle ha gjort med de där
            tioöringarna som man kan tjäna in på att ha en förmögenhetsskatt
            eller på att höja andra skatter? Hur i all världen skall man kunna
            ge dessa grupper någonting genom att ta sådana belopp? Inte ens
            om vi höjde det totala skatteuttaget i Sverige i dag med 50 %
            -- och då menar jag alla skatter rakt av, vilket naturligtvis
            också skulle drabba de anställda och dem som har det svårt --
            skulle vi kunna lösa detta. Inte ens då skulle pengarna räcka
            till att komma i balans!
          </note>
          <note>
            Därför är det viktigast att satsa den begränsade delen av skatterna
            på stimulanser för att få i gång produktionen, för att ge människor
            jobb -- riktiga jobb, inte AMS-jobb -- så att Sverige på nytt
            kan blomstra och bli en nation med en bestående välfärd, en välfärd
            som vi har råd att betala för.
          </note>
          <note type="speaker">
            Anf. 93 ANITA JOHANSSON (s) replik:
          </note>
          <note>
            Herr talman! Jag vet att Kjell Johansson älskar att tala om företagsskatter.
            Han är mycket duktig på det.
          </note>
          <note>
            Det var en bra debatt i onsdags. Då förklarade Lars
          </note>
          <note>
            Hedfors på ett förträffligt sätt för Kjell Johansson hur vi såg
            på företagsbeskattningen. Kjell
          </note>
          <note>
            Johansson säger att bolagsskatten inte är konkurrenskraftig.
            Det är faktist fel. Jag tyckte att det framgick av onsdagens debatt.
            Den är inte lika konkurrenskraftig i dag som 1991. Det är ett
            faktum. Det värsta är kanske de ostabila räntorna och de ständiga
            ändringarna när det gäller företagsbeskattningen. Man vet inte
            vilka spelregler som gäller. Detta reddes ut på ett bra sätt i
            onsdags.
          </note>
          <note>
            Jag vet inte om Kjell Johansson var här och lyssnade på Bo G
            Jenevall. Han läste med glädje ur en artikel i Dagens Nyheter
            i dag. Han sade att det var som att läsa något som var taget ur
            nydemokraternas program. Det sade han i denna kammare för ungefär
            tre kvart sedan. Jag undrar hur Kjell Johansson ställer sig till
            det. Håller Kjell
          </note>
          <note>
            Johansson med om att detta är taget ur nydemokraternas program?
            Jag skall läsa det programmet noga efter denna debatt. Med detta
            vill jag fråga Kjell Johansson om han ställer upp på det s.k.
            Wibblepaketet.
          </note>
          <note>
            Eftersom detta är min sista debatt med Kjell
          </note>
          <note>
            Johansson vill jag tacka honom för alla år och trätor i utskottet.
          </note>
          <note type="speaker">
            Anf. 94 KJELL JOHANSSON (fp) replik:
          </note>
          <note>
            Herr talman! Anita Johansson måste ha hört fel.
          </note>
          <note>
            Jag har inte sagt att bolagsskatten inte är konkurrenskraftig.
            Jag sade att Sverige i fråga om företagsamhet inte någon gång
            under de 35 år som jag har arbetat aktivt har haft bättre förutsättningar
            när det gäller de rena skatteaspekterna; det var åtminstone det
            budskap som jag ville förmedla.
          </note>
          <note>
            Detta är oerhört värdefullt. Det ger en grund att bygga vidare
            på.
          </note>
          <note>
            Anita Johansson säger att man inte vet vilka spelregler som gäller.
            Det vet man. Den största osäkerheten i fråga om vilka spelregler
            som skall gälla är att näringslivet och företagarna inte vet vad
            som kommer att hända om Socialdemokraterna skulle råka vinna valet
            i höst. Det är precis som jag sade tidigare. Det tåg som Göran
            Persson kom tuffande med här i dag innehöll bara skramlande tomma
            vagnar, och lasten till svenska folket var undanställd.
          </note>
          <note>
            Anita Johansson! Försök inte få mig att tro på den kritik som
            Göran Persson riktade mot regeringen.
          </note>
          <note>
            Den var grovt omoralisk. Han anklagade regeringen för att inte
            ta sig an budgetsaneringen.
          </note>
          <note>
            Dessutom nämnde han inte en enda besparing, inte en enda åtgärd.
            Kom inte och påstå att man kan lyckas med en sådan politik! Det
            går inte. Man kan bara lyckas genom hårt arbete ute i företagen.
            Det arbetet har vi lagt en bra grund för i vårt utskott;
          </note>
          <note>
            när jag nu slutar i riksdagen är jag glad över att vi har gjort
            detta. Om vi hade lyckats lika bra i några andra utskott hade
            det verkligen kunnat gå bra för
          </note>
          <note>
            Sverige.
          </note>
          <note>
            Tack Anita Johansson för ett trevligt samarbete, även under nätterna
            med skattereformen! Det var ett mycket bra och givande arbete
            till gagn för
          </note>
          <note>
            Sverige. Men, som sagt, det fanns några blottor.
          </note>
          <note>
            Dem har vi rättat till. Jag hoppas att ni fortsätter med det
            arbetet.
          </note>
          <note type="speaker">
            Anf. 95 LARS BÄCKSTRÖM (v) replik:
          </note>
          <note>
            Herr talman! Kjell Johansson sade att det behövs tillväxt i ekonomin.
            Vi är ense om det. Kjell
          </note>
          <note>
            Johansson! 300 000 nya jobb i den privata sektorn ger 60 miljarder
            i sanering. Det räcker inte. Kjell
          </note>
          <note>
            Johansson säger att det behövs besparingar. Det säger jag också.
          </note>
          <note>
            Jag skall citera ur vår partimotion:
          </note>
          <note>
            ''För att långsiktigt få statsfinanserna i bättre balans krävs
            det besparingar. Det gäller framför allt besparingar på inkomstöverföringarna
            till företag, organisationer och hushåll.''
          </note>
          <note>
            Det står vidare att det är riktigt att utforma besparingar på
            ett sådant sätt att systemet får en skarpare fördelningspolitisk
            profil och att det t.ex.
          </note>
          <note>
            gäller det framtida pensionssystemet och bostadssubventionerna.
          </note>
          <note>
            Vi redovisar i motionen 13 miljarder i besparingar.
          </note>
          <note>
            Det handlar om försvaret, vårdnadsbidraget, vägar,
          </note>
          <note>
            Invandrarverket, kriminalvården, sjukförsäkringen, jordbruksstödet,
            finansfullmakten, utbildningschecken och den statliga administrationen.
            Summan blir 13
          </note>
          <note>
            miljarder. Atle och Bure ger 1 miljard. Det blir alltså 14 miljarder.
            Det skall vara en jämn fördelning mellan skattehöjningar och besparingar.
          </note>
          <note>
            Anser Kjell Johansson att det går att sanera statsfinanserna
            utan skattehöjningar? Jag anser inte att det är möjligt. Därför
            föreslår jag skattehöjningar trots att jag vet att det inte är
            så uppskattat. Jag tror att Sveriges hushåll tål skattehöjningar.
            De orkar med det för barnens och framtida generationers skull.
            Men om de samtidigt ser att vissa grupper -- aktieägare och företagare
            --
          </note>
          <note>
            bara får skattesänkningar tror jag att de vägrar att vara med.
            Samhällssolidariteten brister om några får åka första klass i
            det blå tåget och andra bara får sitta i godsvagnarna där det
            är kallt och blåsigt. Då fungerar det inte längre. Det måste finnas
            ett mått.
          </note>
          <note>
            Jag tror inte att det kan vara lika för alla, men det kan inte
            finnas hur många klasser som helst, och företagare kan inte få
            fribiljetter.
          </note>
          <note type="speaker">
            Anf. 96 KJELL JOHANSSON (fp) replik:
          </note>
          <note>
            Herr talman! Jag skall försöka fatta mig kort. Detta är en repris
            på den debatt som vi hade i onsdags.
          </note>
          <note>
            Lars Bäckström kan egentligen läsa svaren i protokollet. De finns
            där.
          </note>
          <note>
            Lars Bäckström nämnde en massa områden, t.ex.
          </note>
          <note>
            jordbruket. Jag beklagar att vi inte har fått hantera dessa områden
            i skatteutskottet. Då hade vi möjligen kunnat komma fram till
            något vettigt även när det gäller dessa frågor.
          </note>
          <note>
            Däremot tror jag inte att det går att sanera Sveriges ekonomi
            med skattehöjningar på enorma belopp som gör Sverige till en medelmåttig
            nation för företagande.
          </note>
          <note>
            Det är ingen mening med att vi diskuterar det här.
          </note>
          <note>
            Vi har debatterat detta åtminstone tio gånger i kammaren, och
            vi kommer inte överens.
          </note>
          <note>
            Jag tror inte heller att det är nyttigt att man sprider missuppfattningar
            när man talar om aktieägare osv.
          </note>
          <note>
            Jag försökte i talarstolen att tala om detta med aktieutdelningen.
            Man kan tänka sig en man som har en lön på 100 kr i timmen. Om
            han skulle ha fått ta del av aktieutdelningen skulle han få några
            tioöringar extra. Jag tror att han därför tycker att det är en
            för honom fantastiskt bra affär att aktieägarna ställer upp med
            kapital och har startat den arbetsplats där han jobbar -- allt
            detta i stället för några extra tioöringar. Han kommer inte att
            förebrå kupongklipparen.
          </note>
          <note type="speaker">
            Anf. 97 LARS BÄCKSTRÖM (v) replik:
          </note>
          <note>
            Herr talman! Kjell Johansson säger att det inte är någon idé
            att vi debatterar eftersom vi inte övertygar varandra. Det gör
            vi inte, men det är väl inte enbart därför som vi debatterar?
            Det gör vi också för att klarlägga politiska skiljelinjer för
            väljarna.
          </note>
          <note>
            Jag har sagt att jag vill spara, att jag vill ha tillväxt.
          </note>
          <note>
            Vi är överens, men det finns en skillnad. Kjell
          </note>
          <note>
            Johansson vill inte ha skattehöjningar för att sanera statsfinanserna.
            Jag säger att det inte går att sanera statsfinanserna utan skattehöjningar.
            Jag är ickepopulisten. Jag har det enkla, raka och sanna budskapet,
            enligt min analys.
          </note>
          <note>
            Anne Wibble tycks till en viss del vara överens med mig, men
            hon kommer med glidningar. I
          </note>
          <note>
            verkligheten tror jag att vi är mer överens, men av ideologiska
            skäl vill hon inte erkänna att det behövs rejäla skattehöjningar.
            Nathalieplanen har hittills mestadels inneburit skattehöjningar.
          </note>
          <note>
            Kjell Johansson! Jag känner många företagare. Det finns många
            aktiesparare som är villiga att bidra till att sanera landets
            finanser. De vet att det behövs.
          </note>
          <note>
            De är inte sådana homo economicus att de bara ser till sitt eget.
            Många företagare har förmågan att se till helheten och allas bästa
            och är villiga att bidra.
          </note>
          <note>
            Jag rör mig i många sociala skikt bland mina vänner från det
            kvarter i Uddevalla där jag växte upp.
          </note>
          <note>
            Många av mina vänner har det tämligen smått.
          </note>
          <note>
            Många är arbetslösa. Men många av dem är villiga att bidra genom
            att betala mer i skatt för att klara sjukvården.
          </note>
          <note>
            Jag har också sett andra miljöer i Sverige, där man har det mycket
            gott. Jag åkte båt häromkvällen och såg hur de hade det i sina
            villor vid stränderna. Jag besöker ibland familjer i Stockholms
            villakvarter, där man har det mycket bra. Många av dem har stora
            aktieinnehav, och många äger företag. Många av dem är inte så
            egoistiska som Kjell Johansson tror utan är t.o.m. villiga att
            bidra till saneringen av det här landets finanser. Det är vårt
            budskap inför valet! Vi behöver sammanhållning i landet -- inte
            vidgade klassklyftor.
          </note>
          <note>
            Vi behöver skattehöjningar -- vi klarar oss inte utan sådana.
            Men lyssna inte bara på Lodin och de mest utpräglade hökarna på
            näringslivets sida. När de hade 60 à 70 % i skatt, sade de att
            om de hade bara
          </note>
          <note>
            50 % i skatt, så skulle de vara nöjda. Så blev skatten
          </note>
          <note>
            50 %, och då sade de att om skatten blev bara
          </note>
          <note>
            30 %, så skulle de vara nöjda. När skatten blev
          </note>
          <note>
            30 %, ville de att den skulle vara 28 %. Året därpå sade de:
            ''Om skatten blir bara 25 % kanske vi kan klara oss.'' Det är
            som när aptiten växer medan man äter.
          </note>
          <note>
            Vi får prata med företagarna ute på fältet och förklara att landet
            har svåra ekonomiska problem och att vi vill att alla skall hjälpa
            till. Det är vårt budskap.
          </note>
          <note>
            Vi har föreslagit den jättelika, gigantiska summan av 3 miljarder,
            som vi vill ha in från näringslivet genom höjning av energiskatterna.
            Det är inte mycket, men det behövs för att sanera statsfinanserna.
          </note>
          <note type="speaker">
            Anf. 98 KJELL JOHANSSON (fp) replik:
          </note>
          <note>
            Herr talman! Jag vet inte om väljarna blir klokare av att lyssna
            på Lars Bäckströms långa utläggningar. Skillnaden mellan oss är
            -- om vi nu skall ge väljare någon upplysning -- att vi, i motsats
            till er, inte vill höja skatterna på företagandet. Vi tror inte
            på den metoden. Både Vänsterpartiet och
          </note>
          <note>
            Socialdemokraterna tror att ett direktavdrag vid investeringarna
            kommer att stimulera företagandet. Men om ni accepterar att en
            kostnadslättnad för företagarna stimulerar investeringarna, måste
            ni väl också acceptera att en kostnadshöjning har den motsatta
            effekten.
          </note>
          <note>
            Man kan då heller inte tro att det går att få ut någonting av
            de otroligt kraftiga skattehöjningar som Vänsterpartiet vill lägga
            på företagen. Man får heller inte människor intresserade av att
            göra något extra, om man, som Vänsterpartiet gör, diskuterar en
            höjning av marginalskatterna till 60 à 70 %. Det går inte att
            hålla på så här. Den politiken har vi provat i Sverige, och den
            har visat sig vara totalt oanvändbar.
          </note>
          <note>
            Även jag har träffat en och annan företagare.
          </note>
          <note>
            Parallellt med mitt arbete i riksdagen har jag jobbat fackligt
            ganska intensivt i väldigt många småföretagarorganisationer. Lars
            Bäckström talade om att han träffar företagare. Även om det är
            litet svårt för mig att anföra det som ett argument, vill jag
            ändå säga att det väl måste tillmätas någon betydelse att jag
            på Företagarnas kongress förra fredagen fick deras nyinstiftade
            guldmedalj för de insatser jag gjort.
          </note>
          <note>
            Förlåt detta skryt på slutet!
          </note>
          <note type="speaker">
            Anf. 99 IVAR FRANZÉN (c):
          </note>
          <note>
            Herr talman! Riksdagskamrater! Vi är valda ombud för Sveriges
            folk. Det är svenska folkets vilja vi skall företräda, med de
            politiska nyanser som respektive partis ideologi och program motiverar.
          </note>
          <note>
            Svenska folket har en urgammal rätt att sig självt beskatta.
            Som riksdagsledamöter representerar vi denna folkets rätt. Vårt
            uppdrag är bl.a. att besluta om rättvisa och tillräckliga skatter,
            som kan finansiera den gemensamma sektor som svenska folket vill
            ha.
          </note>
          <note>
            Det stora budgetunderskottet är, som många tidigare i dag har
            sagt, ett mycket stort och svårlöst problem. Samtidigt kan vi
            konstatera att vi nu har ett överskott i bytesbalansen. Det betyder
            att vi totalt sett producerar mer i Sverige än vi konsumerar.
            Vi behöver inte längre låna i utlandet för att kunna betala för
            oss.
          </note>
          <note>
            Hur stort blir då överskottet i våra affärer med utlandet? Prognosen
            lyder på 30 à 40 miljarder för år 1994 och på betydligt mer för
            år 1995. En betydligt snabbare ökning av industriinvesteringarna
            än vad prognosen visar kommer att minska överskottet i bytesbalansen,
            men samtidigt bygger vi upp vår produktionskapacitet, något som
            på sikt stärker vår betalningsförmåga.
          </note>
          <note>
            Varför stiger då räntorna när Sverige som nation för första gången
            på många år kan betala för sig? Vi kan ju faktiskt totalt sett
            amortera på våra utlandslån.
          </note>
          <note>
            Jag har självfallet inga säkra svar på dessa frågor, men jag
            kan som många andra redovisa mer eller mindre kvalificerade gissningar.
            I samband med försvaret av kronan togs det upp stora lån i utlandet.
            Dessa användes under år 1993 och början av 1994 till att finansiera
            budgetunderskottet.
          </note>
          <note>
            Upplåningen på den svenska marknaden var under den tiden mycket
            begränsad. När de tidigare utlandslånen utnyttjades, steg statens
            upplåningsbehov mycket snabbt.
          </note>
          <note>
            Det tycks inte funnits beredskap för detta på den svenska marknaden,
            och när detta sammanföll med räntehöjningar i USA, blev effekten
            vida större än vad någon hade förutsett.
          </note>
          <note>
            Ändå har vi ett sparandeöverskott i Sverige, men det består i
            hög grad av amorteringar på lån. Dessa pengar är ofta inte direkt
            tillgängliga för alternativ placering. Bankerna drar ner sin lånestock
            för att skapa marginaler till gällande kapitaltäckningskrav. Börsutvecklingen
            har varit klart positiv, och borttagandet av dubbelbeskattningen
            ökar också intresset för placering i aktier. Detta har medverkat
            till en viss knapphet på kapital för placering i obligationer,
            och räntorna har stigit. Staten behöver trots sparandeöverskott
            låna i utlandet, och det inger inte förtroende.
          </note>
          <note>
            Det budgetunderskott som finansieras med svenska lån innebär,
            som alla vet, att statens kostnader för räntor alltid blir en
            ränteintäkt hos någon svensk, som staten beskattar för denna kapitalinkomst.
          </note>
          <note>
            Den i Sverige placerade statsskulden utgör i första hand ett
            svårlöst fördelningsproblem och påverkar egentligen inte nationens
            totala soliditet.
          </note>
          <note>
            Minskade kostnader, högre skatter och större produktion är de
            tre vägar vi kan utnyttja för att få balans i statens affärer.
            Samtliga tre möjligheter måste utnyttjas optimalt om vi skall
            nå balans inom rimlig tid.
          </note>
          <note>
            Det är en svår uppgift att forma de skatter som både ger mer
            intäkter, stimulerar produktion och nyföretagande och därmed ger
            ökad sysselsättning.
          </note>
          <note>
            Detta är vad vi måste åstadkomma på ett trovärdigt sätt.
          </note>
          <note>
            Det går inte utan breda lösningar. Opposition och regering måste
            här förenas om en gemensam grund som marknaden tror på. Vi måste
            sluta med att tala om att riva upp produktions- och sysselsättningsfrämjande
            skattelättnader. Det skapar ingen rättvisa att fler förblir arbetslösa.
          </note>
          <note>
            Herr talman! Det borde vara ett gemensamt intresse för alla som
            sätter Sveriges bästa främst att medverka i en bred uppgörelse
            om grunden för den kommande ekonomiska politiken och därmed ge
            den regering som skall tillträda i höst ett vettigt utgångsläge
            för att på rimlig tid få statens ekonomi i balans. Ett normalt
            ansvarstagande och en lika naturlig självbevarelsedrift borde
            få alla att delta i detta.
          </note>
          <note>
            Eftersom detta blir mitt sista inlägg i en kammardebatt vill
            jag passa på att rikta ett varmt tack till alla som arbetar här
            i riksdagen, ett tack för briljanta arbetsinsatser, ett tack för
            god service och ett tack för gott kamratskap.
          </note>
          <note type="speaker">
            Anf. 100 ANITA JOHANSSON (s) replik:
          </note>
          <note>
            Fru talman! Anledningen till att jag är besviken i dag, litet
            rädd och skrämd inför framtiden är att
          </note>
          <note>
            Centern har gått ifrån fördelningspolitiken.
          </note>
          <note>
            Bo Lundgren och jag hade förmånen att arbeta tillsammans i den
            stora skatteutredningen. Där fick i alla fall jag en känsla av
            att Görel Thurdin, som representerade Centern, slogs för de svaga
            och skulle se till att vi fick högre marginalskatt osv. Vart har
            det tagit vägen, Ivar Franzén, sedan ni kom i regeringsställning?
            Jag sade i mitt anförande att mittenpartierna lagt sig platt för
            moderater och Bo
          </note>
          <note>
            Lundgren. Det är beklämmande.
          </note>
          <note>
            Ivar Franzén säger att det måste bli breda lösningar.
          </note>
          <note>
            Det tycker jag också. Men de breda lösningarna måste vara för
            de många människorna, Ivar
          </note>
          <note>
            Franzén, inte för ett fåtal rika aktieägare och förmögenhetsägare.
            Det är inte dem jag värnar om.
          </note>
          <note>
            Jag tycker att ni i Centern, när ni fått nyktra till litet, borde
            börja tänka om när det gäller skattepolitiken. Det lät så för
            några år sedan att vi skulle ha Centern med oss.
          </note>
          <note>
            Olof Johansson sade i valrörelsen att ett krav från
          </note>
          <note>
            Centern var att det skulle införas skattesänkningar för dem som
            tjänar under 100 000 kr. Vart har det tagit vägen?
          </note>
          <note>
            Centerledaren framhöll med stor skärpa att det inte skulle bli
            tal om att ändra i social trygghet. Man skulle sätta rättvisan
            främst. Men det har inte skett,
          </note>
          <note>
            Ivar Franzén, under den här perioden. Det är därför som vi kritiserar
            er så hårt. Men Ivar Franzén kan kanske påverka Centern i framtiden,
            så att ni går tillbaka till att tänka litet mer fördelningspolitiskt.
          </note>
          <note type="speaker">
            Anf. 101 IVAR FRANZÉN (c) replik:
          </note>
          <note>
            Fru talman! Anita Johansson vet mycket väl att det inte stämmer
            med sanningen att Centern lagt sig platt för moderater eller folkpartister.
            Centern ingår i regeringen och arbetar aktivt där. Centern har
            i icke oväsentliga delar fått igenom sin politik.
          </note>
          <note>
            Vi är stolta över vårt jobb som helhet.
          </note>
          <note>
            Det är inte heller sant att inte de som tjänar mer varit med
            och betalat. Jag skall nämna två exempel som direkt berör sådana.
            Grundavdraget gäller inte längre för den statliga beskattningen.
            Man har tagit bort den 2-procentiga extra uppräkningen vid brytpunkten,
            för att ta ett par exempel. Det finns fler saker där vi har medverkat
            till att fördela bördorna på ett rättvist sätt.
          </note>
          <note>
            En grundförutsättning för att kunna bedriva en bra fördelningspolitik,
            som är en av Centerns främsta målsättningar, är att ha något att
            dela på. Det har vi fått arbeta intensivt med. Nu börjar vi se
            uppgången. Vi ökar vår produktion väsentligt. Vi har egentligen
            första gången på tiotals år ett stabilt överskott i vår bytesbalans.
            Detta är en av grunderna för att vi åter skall kunna bli en nation
            som kan betala för sig fullt ut.
          </note>
          <note>
            Jag har redan tidigare sagt att det föreligger en rad svåra fördelningsproblem.
            Dem löser man inte över en natt, men räkna med att Centern i den
            mån vi är med kommer att aktivt arbeta för en bra lösning i dessa
            frågor.
          </note>
          <note type="speaker">
            Anf. 102 ANITA JOHANSSON (s) replik:
          </note>
          <note>
            Fru talman! Anita Johansson vet dess värre att
          </note>
          <note>
            Centern har lagt sig platt för den moderata skattepolitiken.
            Tyvärr, måste jag säga. Det måste
          </note>
          <note>
            Ivar Franzén hålla med om. Man har tagit ungefär
          </note>
          <note>
            30 miljarder från löntagarna och gett till de rika. Så är det.
            Det vet alla i det här samhället.
          </note>
          <note>
            Jag skulle vilja ha en liten kommentar av Centern och Ivar Franzén
            när det gäller dagens berömda debattartikel. Hur ser Centern på
            Wibbles sparpaket? Går Centern med på att sänka pensionerna, på
            lägre förtidspension, försämrad sjukförsäkring osv.? Då är det
            krämmande om
          </note>
          <note>
            Centern skulle få någonting att säga till om under nästa mandatperiod.
          </note>
          <note type="speaker">
            Anf. 103 IVAR FRANZÉN (c) replik:
          </note>
          <note>
            Fru talman! Eftersom Anita Johansson vet -- det är tydligen ingen
            annan som vet enligt hennes sätt att tänka -- finns det kanske
            ingen anledning att ytterligare kommentera frågan. Jag hävdar
            ändå att jag i det arbete vi gjort i bl.a. skatteutskottet, där
            ju skattefrågorna behandlas, inte är en alldeles betydelselös
            person. I någon liten mån har jag kunnat påverka en och annan
            sak. Det kallar jag inte för att lägga sig platt. Det kallar jag
            för konstruktivt samarbete. Det är faktiskt det som har betecknat
            denna regering. Det är på så sätt som vi jobbar. Det finns många
            beröringspunkter också mellan Anita Johanssons och mitt parti.
            Självfallet kan vi finna lösningar.
          </note>
          <note>
            Det är alldeles fel att hävda att vårt arbete i regeringen skulle
            vara någon sorts nollsparkande under hängmattan eller liknande.
            Centern har kunnat påverka. Vi har respekt för de andra partierna
            också.
          </note>
          <note>
            Dagens berömda artikel har Per-Ola Eriksson redan kommenterat.
            Jag finner ingen anledning till att göra några ytterligare kommentarer.
          </note>
          <note type="speaker">
            Anf. 104 LARS BÄCKSTRÖM (v) replik:
          </note>
          <note>
            Fru talman! Jag skall inte fortsätta debatten om
          </note>
          <note>
            Centern kan påverka regeringen eller ej. I någon mening kan man
            säkert det. I morgon får vi information om Öresundsbron. Det är
            prov på
          </note>
          <note>
            Centerns agerande.
          </note>
          <note>
            Till Ivar Franzén skall jag ställa en konkret fråga.
          </note>
          <note>
            Skatteutskottet hade att behandla en fråga om indirekt beskattning.
            Den 21 april avstyrkte utskottet Vänsterpartiets krav på en utredning
            om en differentierad bensinskatt. Det var bara vi som stödde det
            kravet. Häromdagen sade Centerns gruppledare i ett pressmeddelande
            att han ville ha en utredning om differentierad bensinskatt.
          </note>
          <note>
            Betyder det att Centern har ändrat sig? Det borde det göra. Jag
            vill ha svar på den tydliga och raka frågan. Är vi alltså överens
            om en utredning om en differentierad bensinskatt?
          </note>
          <note>
            Ivar Franzén talar om breda lösningar. Den delen tycker jag var
            väldigt bra i hans anförande. Om man lyssnade noga upptäckte man
            väldigt stora likheter mellan Ivar Franzén och Lars Bäckström,
            t.ex. detta att man skall sanera statsfinanserna genom tillväxt,
            fler arbeten, besparingar och nedskärningar. Jag tyckte mig höra
            Ivar Franzén tala om skattehöjningar. Jag uppfattade det så. Är
            vi alltså överens om de olika möjligheterna rent teoretiskt? Jag
            är för de möjligheterna. Är också
          </note>
          <note>
            Ivar Franzén för dem, då finns det möjligheter till breda lösningar.
            Det är utmärkt. Kjell Johansson verkar inte vilja vara med i den
            enigheten. Men jag tror att socialdemokraterna är för tillväxtskapande
            åtgärder, besparingar och skattehöjningar. Då börjar det växa
            fram ett mått av enighet. Alla kan ju inte vara med, men de kanske
            ändrar sig. De kan ändra sin politik.
          </note>
          <note>
            Det verkar som om Anne Wibble tycker att det är vettigt att höja
            energiskatterna. Hon kanske börjar ansluta sig till Centerns linje,
            som innebär att man stöder Vänsterpartiets krav på ökad energiskatt
            inom industrin. Det finns spirande enighet, även om det finns
            motståndare i kammaren, som Kjell
          </note>
          <note>
            Johansson. Men Wibble skriver i DN att hon vill ha höjd energiskatt.
            Olof Johansson vill det, och Lars
          </note>
          <note>
            Bäckström vill det. Är vi överens om att vi skall ha höjd energiskatt
            för industrin?
          </note>
          <note type="speaker">
            Anf. 105 IVAR FRANZÉN (c) replik:
          </note>
          <note>
            Fru talman! Jag förmodar att Lars Bäckström syftar till resonemanget
            kring Trafik- och klimatutredningens förslag om dramatiskt höjda
            bensinpriser. Det är uppenbart att det i ett läge där man skall
            överväga bensinskattehöjningar i storleksordningen 1--2 kr måste
            bli fråga om någon form av skatteväxling. Annars är det helt orealistiskt.
          </note>
          <note>
            När det gäller hur en skatteväxling kan ske, tror jag inte att
            det mest praktiska är att införa olika bensinpris i olika delar
            av landet. Det måste i så fall bli en skatteväxling som ger en
            ökad köpkraft för dem som drabbas hårdast. Detta är fortfarande
            ganska oklart. Det är mer en principiell deklaration som jag gör
            här.
          </note>
          <note>
            Sedan, Lars Bäckström, känner vi väl varandra så väl att Lars
            Bäckström vet att jag menar det som jag säger. Det finns tre möjligheter,
            och det är kombinationen av dessa tre möjligheter som det finns
            olika åsikter om. När det gäller ökad produktion, som jag tror
            är viktigt, älskar Lars
          </note>
          <note>
            Bäckström att upprepa att 30000 nya jobb ger 60
          </note>
          <note>
            miljarder. Det är inte orealistiskt att 300 000 jobb kan ge 150
            miljarder i ökat produktionsvärde. Det är egentligen detta som
            gör att vi får en större kaka att dela på. Det finns även en rad
            andra saker i den process som vi nu upplever som bidrar till att
            sysselsättningen ökar, att det blir färre arbetslösa och att produktionen
            ökar. Det är alltså den vägen som vi måste gå.
          </note>
          <note>
            Det är givet att vi från skatteutskottet har beställt en ytterligare
            översyn av energiskatterna. Det är självklart att jag inte kan
            vara emot denna översyn, eftersom jag själv har varit med om att
            utforma den. Men vi har inte tagit ställning till nivåerna.
          </note>
          <note>
            Dessutom har vi beställt en utredning om skatteväxling på det
            området, vilket innebär att energiskatterna kan höjas om andra
            skatter sänks.
          </note>
          <note>
            I stort sett har vi en väldigt öppen attityd. Vi försöker att
            göra analyser och se till att det blir bra lösningar när det gäller
            de frågor som vi samarbetar om.
          </note>
          <note type="speaker">
            Anf. 106 LARS BÄCKSTRÖM (v) replik:
          </note>
          <note>
            Fru talman! Jag vill upplysa för kammaren och till protokollet
            få antecknat att Vänsterpartiet har ett enda förslag som direkt
            höjer skatten för svenska företag, nämligen höjd energiskatt med
            3 miljarder.
          </note>
          <note>
            Ivar Franzén tycks i pricip vara överens om denna inriktning.
            Anne Wibble skriver i dag att det är bra med höjd energiskatt.
            Det rör alltså på sig, även om det naturligtvis går alldeles för
            sakta. Men vi kommer att driva på.
          </note>
          <note>
            Nu skall jag, Ivar Franzén, läsa upp ett pressmeddelande. Det
            är riksdagsman P-O
          </note>
          <note>
            Eriksson som den 6 juni 1994 skriver så här:
          </note>
          <note>
            Centern föreslår en regional differentiering av bensinpriset.
            Centerns riksdagsgrupp har därför tillsatt en arbetsgrupp med
            uppgift att utreda hur en regionalt differentierad bensinskatt
            skall utformas.
          </note>
          <note>
            Står Ivar Franzén bakom P-O Erikssons utspel? Jag gör det. Jag
            stöder P-O Eriksson.
          </note>
          <note>
            Ivar Franzén talade om ett produktionsvärde på 150
          </note>
          <note>
            miljarder. Hur mycket skulle det sanera statsfinanserna med?
            Jag talade om 60 miljarder.
          </note>
          <note>
            Nu vill vi höra vad de 150 miljarderna blir för tillskott till
            saneringen. Vi slipper kanske att höja några skatter. Det kanske
            rasar in jättemycket pengar, så mycket att vi t.o.m. kan sänka
            skatterna.
          </note>
          <note>
            Ivar Franzén kan säkert presentera en siffra. Jag vet att Ivar
            Franzén har en siffra. Han tycker om att räkna. Det skall bli
            spännande att höra den siffran.
          </note>
          <note>
            Ivar Franzén talade om en mix av tillväxtskapande åtgärder, automatiska
            inkomstförstärkningar, besparingar och skattehöjningar. Vi har
            en indikation i vårt budgetförslag. Vi vill ha lika stora delar
            skattehöjningar och besparingar. Det är ju en indikation så god
            som någon på hur man skall få ned de gigantiska underskotten.
            Det är den viktigaste enskilda åtgärden som vi kan vidta för att
            få fart på Sveriges industri och näringsliv.
          </note>
          <note>
            En företagsledare investerar inte enbart med hänsyn till skatteskalorna.
            I så fall hade det inte gjorts några investeringar under 50- och
            60-talet när skatten var mycket högre än nu. Men då gjordes det
            stora och tunga investeringar i industrin. Det är inte där knuten
            i fråga om investeringar ligger, utan det gäller tron på framtiden.
            Men om man har tron att statsfinanserna bara rasar ihop, då skulle
            jag inte satsa en krona i industriinvesteringar. Då kommer allt
            att lamslås.
          </note>
          <note type="speaker">
            Anf. 107 IVAR FRANZÉN (c) replik:
          </note>
          <note>
            Fru talman! Det här med olika skatter i olika regioner är ett
            gammalt och ganska väl diskuterat problem. Centern räds aldrig
            att angripa mycket svårlösta problem. Det är därför naturligt
            att vi försöker att jobba vidare med detta. Men problemen är säkerligen
            omfattande. Det är först när man ser resultatet av utredningen
            som man kan ta ställning till huruvida detta är en möjlig väg
            eller inte. Jag vill upprepa att vi alla i partiet är överens
            om att om man skall genomföra så stora bensinskattehöjningar,
            måste det på något sätt ske en omfördelning. Om denna omfördelning
            sker geografiskt eller på annat sätt är inte så viktigt.
          </note>
          <note>
            Däremot måste det ske rättvist och ge en förstärkt köpkraft till
            vissa grupper.
          </note>
          <note>
            Det är, Lars Bäckström, självfallet så att om man har en tillräckligt
            god lönsamhet i industrin, då är det inte skatterna utan slutresultatet
            som är avgörande. Men om vi långsiktigt ser på den konkurrens
            som finns i Europa och i världen i övrigt, tror jag inte att vi
            kan bibehålla stor dragningskraft på kapital och hög sysselsättning
            i
          </note>
          <note>
            Sverige, om inte beskattningen är mycket konkurrenskraftig gentemot
            omvärlden. Det är den kunskapen som har gjort att vi har ställt
            oss bakom bl.a. slopandet av dubbelbeskattningen.
          </note>
          <note>
            Den stabilitet som en borgerlig majoritetsregering skulle ge
            efter valet skulle självfallet stärka den framtidstro som också
            är en viktig del för att företagen verkligen skall satsa. Låt
            oss tillsammans önska att det blir så.
          </note>
          <note type="speaker">
            Anf. 108 HARRY STAAF (kds):
          </note>
          <note>
            Fru talman! Tre år går mycket fort -- alltför fort, skulle jag
            vilja säga -- när man har haft att lägga tankemödan på mycket
            intressanta saker.
          </note>
          <note>
            Jag har lärt mig mycket av trevliga och kunniga kamrater från
            både regeringspartierna och oppositionen, i såväl skatteutskott
            som bostadsutskott.
          </note>
          <note>
            Det har varit bra kanslipersonal i båda utskotten.
          </note>
          <note>
            Ett varmt tack för den gångna perioden.
          </note>
          <note>
            Jag har också fått klart för mig att vi politiker har en gigantisk
            uppgift att förklara vad som skapar välstånd och utveckling i
            samhället. Jag är vidare helt klar över att om vi skall få bort
            arbetslösheten måste vi fortsätta att skapa bättre villkor för
            småföretagsamheten i landet. Vi har gjort mycket under den gångna
            perioden men det återstår ytterligare åtgärder att genomföra för
            att ge de mindre företagen samma skattevillkor som de större har.
            Jag vill här hänvisa till det inlägg som
          </note>
          <note>
            Carl Olov Persson gjorde i skattedebatten i onsdags.
          </note>
          <note>
            I detta sammanhang vill jag citera några ord från
          </note>
          <note>
            Kjell-Olof Feldts senaste bok, eftersom jag har uppfattat att
            Socialdemokraterna till en del har kritiserat förbättringen på
            detta område -- ibland har man t.o.m. velat bromsa utvecklingen
            mot bättre villkor. Så här skriver Kjell-Olof Feldt:
          </note>
          <note>
            ''Vi socialdemokrater har inte utan fog beskyllts för att önska
            det omöjliga: rika företag men fattiga företagare och företagsägare.''
          </note>
          <note>
            Dess värre är det nog inte bara socialdemokrater som har levt
            i den här vanföreställningen. Det behövs en bättre samverkan också
            mellan landets utbildningsresurser och småföretagsamheten. Som
            exempel kan nämnas företagarutbildning på gymnasienivå.
          </note>
          <note>
            Jag tycker också att man i det här sammanhanget skall notera
            att också en väl fungerande kommunal service i balans bidrar till
            ett ökat välstånd. Det bör observeras att den service som lämnas
            kan vara såväl privat som driven i föreningsregi.
          </note>
          <note>
            Fru talman! Jag tror på den politiska dialogen.
          </note>
          <note>
            Utifrån vad jag menar är riktigt och rättfärdigt är jag litet
            bekymrad över Socialdemokraternas attacker på vårdnadsbidraget,
            den allmänna arbetslöshetsförsäkringen och jordbruket. Jag nämner
            dessa tre områden för att jag uppfattar dem som mycket viktiga
            för oss kristdemokrater.
          </note>
          <note>
            Egentligen anmälde jag mig till den här debatten för att avsluta
            ett meningsutbyte som jag hade med
          </note>
          <note>
            Anita Johansson här i kammaren den 30 mars, när vi debatterade
            skattepolitiken.
          </note>
          <note>
            Jag har varit bekymrad över den kommunala ekonomin. Som framgår
            av s. 117 i dagens betänkande har socialdemokraterna nu släppt
            det tidigare kravet på att grundavdraget i den kommunala beskattningen
            skall återföras till den högre nivå som gällde fram till utgången
            av förra året. En sådan åtgärd skulle ju ha drabbat den kommunala
            ekonomin.
          </note>
          <note>
            Anita Johansson frågade mig då vad jag ansåg om
          </note>
          <note>
            Skattebetalarnas förenings kampanj om förutsedda skattehöjningar
            vid en eventuell s-märkt regering.
          </note>
          <note>
            Nu är det väl så, Anita Johansson, att förenklade kampanjer långt
            ifrån fångar hela sanningen.
          </note>
          <note>
            Socialdemokraternas kampanjer mot vårdnadsbidraget kan här tjäna
            som ett belysande exempel.
          </note>
          <note>
            En viktig faktor i de skattehöjningar som
          </note>
          <note>
            Skattebetalarnas förening förutser är kraftigt höjda kommunalskatter.
            Här känner jag själv en omfattande oro för vad den socialdemokratiska
            politiken innebär. Det är därför som jag två gånger tidigare har
            frågat Anita Johansson hur socialdemokraterna har tänkt sig att
            kompensera kommunerna för skattebortfallet på grund av det höjda
            grundavdraget. Nu har socialdemokraterna för ögonblicket släppt
            denna tanke.
          </note>
          <note>
            Men i stället surrar det av rykten i luften om att socialdemokraterna
            efter valet kommer att brandskatta kommunerna. Kommunerna skulle
            tvingas att höja skatten på grund av minskade statsbidrag.
          </note>
          <note>
            Riktigt orolig på den här punkten blev jag när vi i går voterade
            om den kommunala ekonomin. I de tre voteringarna avstod många
            socialdemokrater från att rösta. Innebär detta, Anita Johansson,
            att det ligger någon sanning bakom ryktena och påståendena om
            höjda kommunalskatter som ett socialdemokratiskt alternativ?
          </note>
          <note type="speaker">
            Anf. 109 LARS BÄCKSTRÖM (v) replik:
          </note>
          <note>
            Fru talman! Harry Staaf tog upp
          </note>
          <note>
            Socialdemokraternas politik utifrån perspektivet att han värnar
            om kommunerna. Då blev jag faktiskt väldigt fundersam. Jag vet
            att det finns många kristdemokrater som vill värna om kommunsektorn,
            speciellt sjukvården och äldreomsorgen.
          </note>
          <note>
            Men, Harry Staaf, Kristdemokraterna står ju bakom Nathalieplanen,
            som betyder att man skall minska anslagen för verksamheten inom
            kommunsektorn med 35 miljarder kronor. Jag har aldrig hört minsta
            kritik från Kristdemokraterna på den punkten. Det är ju en plan
            som innebär att kommunerna kommer att tvingas avskeda tiotusentals
            sjukvårdsanställda och anställda inom äldreomsorgen, samtidigt
            som de skall ackumulera överskott i sina kassakistor. De gamla
            och sjuka skall alltså se hur de får sämre vård, samtidigt som
            pengarna läggs på hög. Att detta inte går förstår väl alla och
            envar. Anne Wibble kommer ju att dra in dessa pengar, vilket hon
            också bekräftar i dag i
          </note>
          <note>
            Dagens Nyheter. I detta läge anklagar
          </note>
          <note>
            Kristdemokraterna andra för att ha en dålig politik för kommunsektorn.
          </note>
          <note>
            Men, Harry Staaf, ni kristdemokrater har ju gått med på höjd
            moms, höjd skatt, slopat schablonavdrag, sänkt grundavdrag, slopat
            grundavdrag i statlig taxering, slopat reallöneskydd i skatteskalan
            osv. Men ni kan inte tänka er att gå med på förslaget om slopat
            grundavdrag i den kommunala taxeringen som skulle ge kommunerna
          </note>
          <note>
            5 miljarder kronor. Om man gör så, höjer man ju inte marginalskatten,
            och då slipper kommunerna höja sin skattesats. Detta borde ju
            tillfredsställa
          </note>
          <note>
            Kristdemokraterna. Varför har ni inte slagits för denna tanke?
          </note>
          <note type="speaker">
            Anf. 110 HARRY STAAF (kds) replik:
          </note>
          <note>
            Fru talman! Lars Bäckström är litet rolig ibland.
          </note>
          <note>
            Han började sitt inlägg med att kritisera regeringen för att
            den hade höjt skatter och avgifter med 52
          </note>
          <note>
            miljarder kronor. Nu fortsätter han att rikta kritiken mot mig
            också, för att vi inte vill höja skatter. Samtidigt som Lars Bäckström
            kritiserar regeringen för att ha höjt skatterna, vill han fortsätta
            att höja skatterna. Vi är ju många som är överens om att fortsatt
            höjda skatter innebär färre arbetstillfällen.
          </note>
          <note>
            Lars Bäckström hade ett strålande räkneexempel på vad 300 000
            nya arbetstillfällen betyder för statskassan. Det är helt klart
            att pengarna inte räcker till för att få ekonomisk balans, utan
            vi måste minska både de statliga och kommunala utgifterna.
          </note>
          <note>
            Jag hoppas att Lars Bäckström har uppfattat resonemanget, att
            vi från kristdemokraternas sida har velat slå vakt om vård och
            omsorg för gamla och sjuka. Det är inte på detta område som vi
            ska göra inskränkningar.
          </note>
          <note type="speaker">
            Anf. 111 LARS BÄCKSTRÖM (v) replik:
          </note>
          <note>
            Fru talman! Det är ungefär som att säga: Anfall, anfall men ingen
            blodsutgjutelse. Det går liksom inte, därför att i krig blir det
            blodsutgjutelse.
          </note>
          <note>
            Kommunernas utgifter består huvudsakligen av lönekostnader. De
            flesta kommunalanställda arbetar inom sjukvården, äldreomsorgen,
            barnomsorgen och skolan. I andra utgifter har man redan gjort
            neddragningar.
          </note>
          <note>
            Min huvudpoäng var inte att kritisera regeringen för skattehöjningarna,
            utan det var den dåliga fördelningsinriktningen, att man höjer
            skatterna för löntagare och hushåll och sänker skatterna för företagare
            och kapitalägare. Det är detta som jag kritiserar.
          </note>
          <note>
            Jag kritiserar er kristdemokrater, därför att man kan inte säga
            att man inte vill ha skattehöjningar i kommunerna -- det vill
            inte jag heller -- samtidigt som man säger att vi skall dra in
            pengar från kommunerna, minska statsbidragen. Samtidigt skall
            kommunerna öka insatserna på vård och omsorger. Man kan inte både
            backa och köra framåt samtidigt. Det bör man besinna.
          </note>
          <note>
            Varför, Harry Staaf, kan inte ni kristdemokrater gå med på att
            ta bort grundavdraget för inkomster över brytpunkten? Då skulle
            kommunerna få 5
          </note>
          <note>
            miljarder utan att marginalskatterna höjs. Ni har ju gått med
            på så många andra skatteskärpningar för löntagarna. Varför inte
            just denna? Här skulle ju pengarna gå till vård och omsorger.
            Därför kan jag inte riktigt förstå logiken. En möjlig förklaring
            är att ni inte får lov att säga vad ni tycker. Då kan ni inte
            heller göra det. Det är faktiskt den enda logiska förklaring som
            kan uppstå. Annars får ni förklara varför ni inte tycker att det
            är bra att slopa grundavdraget i den kommunala beskattningen för
            inkomster över 200 000. Det skulle ju ge vården mer pengar.
          </note>
          <note>
            Fru talman! Jag skall upprepa det tidigare exemplet att 300 000
            nya jobb i privatsektorn ger 60 miljarder i intäkt. Om vi t.o.m.
            fick ett produktionsvärde på
          </note>
          <note>
            150 miljarder och om vinsten är ca 10 % -- 15
          </note>
          <note>
            miljarder -- med 30 % skatt på den, blir resultatet under 10
            miljarder. Så inte ens detta löser problemet. Vi behöver mer skatteinkomster
            för att klara vården och omsorgen.
          </note>
          <note type="speaker">
            Anf. 112 HARRY STAAF (kds) replik:
          </note>
          <note>
            Fru talman! Jag tror att Lars Bäckström finner svar på sina frågor
            om han slår upp s. 238 i betänkandet och läser sin egen meningsyttring.
            Där är Lars
          </note>
          <note>
            Bäckström uppriktigt oroad över marginaleffekterna, om vi genomför
            egenavgifter i socialförsäkringssystemet.
          </note>
          <note>
            Det är helt klart, Lars Bäckström, att om vi genomför växlingen
            av egenavgifter i socialförsäkringssystemet, vilket jag tycker
            vore riktigt, bör vi ägna oss åt en ganska fördjupad analys innan
            vi plockar in den s.k. vaggan i upptrappning som Lars Bäckström
            har föreslagit.
          </note>
          <note type="speaker">
            Anf. 113 ANITA JOHANSSON (s) replik:
          </note>
          <note>
            Fru talman! Jag tror att jag har sagt i någon tidigare debatt
            med Harry Staaf att jag har gett upp hoppet om kds och fördelningspolitiken.
          </note>
          <note>
            Här står Harry Staaf och är oroad över vad som händer i kommunerna.
            Ja, det är sannerligen jag också. 100 000 jobb har försvunnit
            i kommunerna sedan Harry Staaf fick säte i denna riksdag. Det
            är mycket oroande.
          </note>
          <note>
            Den enda som egentligen har dragit konsekvenserna av det är väl
            Harry Staafs partivän
          </note>
          <note>
            Jerzy Einhorn som säger: Nu får det vara nog!
          </note>
          <note>
            Harry Staaf säger att han är orolig för vad som skall ända med
            vårdnadsbidraget när vi socialdemokrater kommer tillbaka.
          </note>
          <note>
            Jag kan lova Harry Staaf att om det finns en majoritet av socialdemokrater
            och vänster i denna kammare så kommer vi att ta bort vårdnadsbidraget.
          </note>
          <note>
            Harry Staaf var också orolig för budgetunderskottet. Men tala
            då om för mig Harry
          </note>
          <note>
            Staaf: Med vad skola ni betala detta vårdnadsbidrag som riksdagen
            har beslutat om?
          </note>
          <note>
            Det har i alla fall jag inte lyckats begripa, och jag tror ingen
            annan i denna kammare heller. Men kanske Harry Staaf i dag kan
            skingra våra frågetecken på den punkten.
          </note>
          <note type="speaker">
            Anf. 114 HARRY STAAF (kds) replik:
          </note>
          <note>
            Fru talman! Den 18 maj, vill jag minnas, försökte jag förklara
            för Anita Johanssons partikamrater hur man kunde räkna att vårdnadsbidraget
            var finansierat. Jag skall försöka återupprepa det.
          </note>
          <note>
            Totalkostnaden beräknas till 3,7 miljarder.
          </note>
          <note>
            Utväxlingen av garantidagarna och de ökade kommunalskatterna
            på vårdnadsbidraget gör att vi kommer ner i en kostnad på ungefär
            2,3. Sedan har vi beslutat om en förändring i föräldraförsäkringen.
          </note>
          <note>
            Det gör ungefär 900 miljoner. Slutligen har
          </note>
          <note>
            Kommunförbundet skrivit till finansutskottet att de ändrade lagar
            som ålägger kommunerna barnomsorgskostnader medför ökade utgifter
            för kommunerna på ungefär 2,8 miljarder kronor. Jag har sagt att
            om vi genomför vårdnadsbidraget kanske vi inte behöver lägga mer
            än 1,3 miljarder på den ökade barnomsorgen. Då skulle vi faktiskt
            ha fått ihop en nätt summa av 100 miljoner kronor i besparing
            genom att införa vårdnadsbidrag.
          </note>
          <note>
            Nu vill Anita Johansson ta bort det, och då blir det naturligtvis
            ingen besparing.
          </note>
          <note type="speaker">
            Anf. 115 ANITA JOHANSSON (s) replik:
          </note>
          <note>
            Fru talman! En liten försynt fråga till en kds:are i denna kammare:
            Är inte Harry Staaf oroad över de klyftor som uppkommit under
            den senaste mandatperioden i riksdagen? De rika blir rikare och
            de fattiga blir fattigare. Allt fler får gå till socialkontoren
            i kommunerna och tigga för att kunna överleva. Oroar inte detta
            Harry Staaf?
          </note>
          <note type="speaker">
            Anf. 116 HARRY STAAF (kds) replik:
          </note>
          <note>
            Fru talman! Visst är jag oroad över utvecklingen.
          </note>
          <note>
            Men, Anita Johansson, de bekymmer vi har haft att brottas med
            i början på 1990-talet har sin grund i de förhållanden som var
            på 1980-talet.
          </note>
          <note>
            Inflationsekonomi, spekulationsekonomi -- jag vet inte vem som
            skall lastas för att den har ägt rum, men den har faktiskt ägt
            rum.
          </note>
          <note>
            Ett av de första beskeden vi nåddes av när vi kom hit till kammaren
            var att staten hade fått ta över ansvaret för Första Sparbanken.
            Sedan fick vi också lägga ner miljarder i statens egen bank
          </note>
          <note>
            Nordbanken. Allt detta hade inträffat under en tid då Anita Johanssons
            partikamrater hade ansvaret för landets utveckling.
          </note>
          <note>
            Bara för bankkrisen -- om jag inte minns fel -- har ministern
            som är ansvarig redovisat en kostnad på
          </note>
          <note>
            173 miljarder, varav samhället har fått stå för ungefär 60.
          </note>
          <note>
            Det är klart att sådant påverkar inkomstfördelning och ökar klyftor
            i samhället. Nu gäller det att få i gång nya jobb och ha en bra
            ekonomi, så kan vi kanske så småningom råda bot på de missförhållanden
            som växte fram i slutet på 1980-
          </note>
          <note>
            talet.
          </note>
          <note type="speaker">
            Anf. 117 Statsrådet BO LUNDGREN (m):
          </note>
          <note>
            Fru talman! Låt mig inledningsvis få tacka Kjell
          </note>
          <note>
            Johansson och Ivar Franzén för trevligt kamratskap, när de nu
            lämnar kammaren. Oftast har vi haft en vänlig samarbetston, emellanåt
            också litet diskussioner oss i den borgerliga familjen emellan.
          </note>
          <note>
            Jag kan försäkra -- vilket ni två väl vet -- Anita
          </note>
          <note>
            Johansson att varken Kjell Johansson eller Ivar
          </note>
          <note>
            Franzén lägger sig platt på rygg eller på något annat vis för
            mig eller någon annan moderat. Det är ibland ett givande och tagande,
            dock med vänligare ton och mer konstruktivt än i de fighter som
            uppenbarligen fanns i den förra socialdemokratiska regeringen.
          </note>
          <note>
            Låt mig inledningsvis ge en sakupplysning. Den fördelningsstudie
            som den fördelningspolitiska enheten på Finansdepartementet har
            gjort visar att under 80-talet -- det 80-tal som kanske ingen
            socialdemokrat är särskilt stolt över, skulle jag gissa -- ökade
            klyftorna i Sverige, medan de minskade under de tre år som nu
            har gått av 90-talet sedan vi fick ansvaret.
          </note>
          <note>
            Anita Johansson gjorde en nostalgisk och längtansfull återblick
            på den skattepolitik som ledde Sverige in i krisen. Hon redovisade
            tre hörnpelare för den socialdemokratiska skattepolitiken. De
            var: höjd skatt, höjd skatt, höjd skatt.
          </note>
          <note>
            Anita Johansson och socialdemokraterna talar väldigt mycket om
            fördelning. Nu gäller det att fördela en krympande kaka i stället
            för att skapa förutsättningar för en växande kaka som ger mer
            att fördela för alla. Möjligen ligger den tanken långt tillbaka
            i tiden -- om jag inte missminner mig var det Wigforss som sade
            det: Fattigdomen fördras med jämnmod när den delas av alla.
          </note>
          <note>
            Till skillnad från socialdemokraterna som är defensiva och uppgivna
            har regeringen ambitionen att få tillväxt i ekonomin. Vi vill
            se till att skapa ett större utrymme för välfärd för alla i ordets
            egentliga bemärkelse.
          </note>
          <note>
            Anita Johansson redovisade, som så många andra socialdemokrater
            gjort, felaktiga beräkningar om vad regeringens skattepolitik
            har inneburit. Även
          </note>
          <note>
            Lars Bäckström kom snett i vissa avseenden, även om han i grunden
            är mera ärlig än vad socialdemokraterna är, det måste jag erkänna.
            Men det är rent felaktiga beräkningar som Anita
          </note>
          <note>
            Johansson använde. Egentligen kan man säga att alla ni socialdemokrater
            tydligen räknar lika fel som Ingvar Carlsson när det gällde Per
            Westerbergs skatter.
          </note>
          <note>
            Det grundläggande, stora felet, för att bara ta ett exempel,
            är att ni betecknar sänkta löneskatter som en kapitalskattesänkning.
            Så är det inte. Det är alldeles uppenbart att det är en skattesänkning
            på arbete, som vi ju dessutom var överens om. Ni tvangs ju inse
            att det i ett visst läge krävdes skattesänkningar för att förbättra
            konkurrenskraften, och det gläder oss.
          </note>
          <note>
            Det är anmärkningsvärt att det var ni som ville finansiera denna
            nödvändiga sänkning av löneskatterna genom minskat grundavdrag,
            genom att avskaffa schablonavdraget och genom höjd mervärdesskatt.
            Ni vägrade att ens diskutera någon annan finansiering än sådana
            skattehöjningar som jag gärna hade velat undvika, det måste jag
            erkänna.
          </note>
          <note>
            På samma sätt krävde ni i den första uppgörelsen oss emellan
            höjd bensinskatt och urholkat reallöneskydd. Trots de skattehöjningar
            ni krävde vid de här överläggningarna och i förhandlingarna med
            oss hösten 1992 har vi sänkt skatten för svenska hushåll med ungefär
            17 miljarder kronor.
          </note>
          <note>
            Självklart har vi gjort det genom att sänka de skatter som har
            haft den skadligaste inverkan på den svenska ekonomin -- den ekonomi
            som har haft en alltför dålig utveckling under 70-talet och, främst,
            80-talet.
          </note>
          <note>
            De flesta insiktsfulla bedömare vet vad som orsakade den ekonomiska
            krisen i Sverige. I princip kan man tala om tre olika grundfaktorer:
          </note>
          <note>
            Den första faktorn är de stora strukturproblem som fanns genom
            offentliga transfereringssystem som var negativa för produktiviteten
            och som kostade mycket samt de höga skatter som krävdes för att
            finansiera de offentliga systemen. Skatterna blev för höga och
            togs ut på fel sätt.
          </note>
          <note>
            Till de strukturella problemen kommer den del av det offentliga
            underskottet som beror på att utgiftsnivån satts för högt i förhållande
            till de långsiktigt möjliga inkomsterna med en rimlig ekonomisk
            tillväxt i ett land.
          </note>
          <note>
            Den andra huvudfaktorn är den kontinuerliga kostnadskrisen --
            dvs. inflationen, som ledde till lönekostnadsökningar som egentligen
            bara var luft och som i sig ledde till inflation och därmed till
            urholkad konkurrenskraft och sämre förutsättningar för ekonomin.
            Det är också något som orsakats av en felaktig ekonomisk politik.
          </note>
          <note>
            Den tredje faktorn, vars grogrund egentligen är de två första
            faktorerna, är den finanskris som ni orsakade genom att bibehålla
            höga marginalskatter alltför länge -- dessa skulle i och för sig
            aldrig ha funnits -- och samtidigt i en inflationsekonomi med
            höga marginalskatter och inflation avreglera kreditmarknaden,
            vilket i sin tur ledde till den våldsamma kreditexpansionen och
            till spekulationsbubblans uppkomst under 80-talets andra hälft.
          </note>
          <note>
            Finanskrisen fick inte bara de enorma effekter för landets ekonomi
            som Harry Staaf talade om, utan den ledde också till sådant som
            vi inte riktigt ser --
          </note>
          <note>
            nämligen hushålls och företags skuldanpassning.
          </note>
          <note>
            Man drog ner de lån som man skaffade sig under
          </note>
          <note>
            80-talet för att kunna klara sin egen ekonomi -- sitt företags
            ekonomi och den personliga ekonomin.
          </note>
          <note>
            Den våldsamma sparandeuppgång som alltså orsakades av ''överlåneekonomin''
            under 80-talet ledde naturligtvis till ett våldsamt fall i hemmamarknadsefterfrågan.
            Där har vi det egentliga svaret på frågan om vad som ledde till
            det stora fallet i svensk ekonomi. Det gäller alltså de långsiktiga
            strukturproblemen och finanskrisen.
          </note>
          <note>
            Ansvaret ligger naturligtvis hos dem som under 80-
          </note>
          <note>
            talet drev en politik som förde oss in i den situation som vi
            nu har att hantera.
          </note>
          <note>
            Genom att hantera finanskrisen och garantera stabiliteten för
            betalningssystemen, genom att fullfölja skattereformen, genom
            att reformera den offentliga sektorn och inleda en budgetsanering
            och genom att se till att förutsättningar skapas för tillväxt
            har vi lyckats vända utvecklingen.
          </note>
          <note>
            När vi vann valet och tog över regeringsansvaret hösten 1991
            var Sverige på väg utför vad gällde ökande arbetslöshet och ökande
            underskott, för att ta ett par exempel. Vi har nu vänt utvecklingen
            och lagt grunden för en uppgång så att vi kan skapa fler jobb
            och minska underskotten.
          </note>
          <note>
            För oss är det naturligtvis viktigt att få fullfölja den politik
            som nu har gett denna uppgång. För
          </note>
          <note>
            Sveriges folk är det också viktigt att inte bryta utvecklingen
            och gå tillbaka till det som en gång orsakade dagens problem.
          </note>
          <note>
            Vår viktigaste uppgift för nästa mandatperiod är att skapa förutsättningar
            för nya riktiga jobb inom den privata sektorn. Jag noterar att
            så långt inser också
          </note>
          <note>
            Göran Persson vad som behövs i Sverige. I det jobbet ligger en
            budgetsanering -- något som Göran
          </note>
          <note>
            Persson och andra socialdemokrater knappast talar om -- som innebär
            att räntorna konsekvent och uthålligt kan komma ner på nivåer
            som gör att vi får upp investeringskvoten rejält.
          </note>
          <note>
            Vi måste bibehålla den numera neutrala kapitalinkomstbeskattning
            som gör att vi inte straffar ut riskkapital och därmed minskar
            möjligheterna för de investeringar som verkligen behövs. Vi måste
            alltså satsa på nya riktiga jobb och fullfölja den uppgång som
            nu har inletts i svensk ekonomi.
          </note>
          <note>
            Men vad vill då Anita Johansson? Jag talade ju om de tre hörnpelarna:
            höjd skatt, höjd skatt och höjd skatt. Om man bryter ner detta
            och ser till ingredienserna framgår det att man vill höja företagsbeskattningen
            genom höjd bolagsskattesats, genom att också bolagens utdelningar
            och reavinster beskattas högre och genom att skatteutjämningsreserven
            beskattas hårdare -- sammantaget 5 miljarder kronor i skatteökningar
            på årsbasis. Mot detta ställer man en direktavskrivning som är
            en skattesänkning på
          </note>
          <note>
            100 miljoner kronor för företagen. Anita
          </note>
          <note>
            Johansson menar, som någon sade tidigare i debatten, att det
            skall leda till en uppgång i investeringarna därför att man då
            sänker skatten med 100 miljoner. Men detta motverkas av att ni
            vill höja företagsskatterna i övrigt med 90 gånger så mycket.
            Har Anita Johansson rätt beträffande det ena antagandet är det
            klart att hon därmed får ta konsekvenserna av det andra.
          </note>
          <note>
            Genom kraftiga skattehöjningar på företag och kapital -- beträffande
            kapital tillkommer ytterligare
          </note>
          <note>
            4 miljarder kronor, alltså sammanlagt 9 miljarder kronor -- får
            vi naturligtvis inte de investeringar och de nya jobb som vi måste
            ha.
          </note>
          <note>
            Vidare skall man införa en värnskatt som innebär att marginalskatterna
            höjs för dem som tjänar över brytpunkten i inkomstskatteskalan.
            Man vill också införa en ny skatt för sjukförsäkringsfinansiering
            som innebär att man enligt sin egen motion i vår till riksdagen
            skall ta in 35 miljarder kronor under de närmaste 5--7 åren. Höjd
            marginalskatt för alla, höjd skatt för alla och höjd skatt på
            arbete med 35
          </note>
          <note>
            miljarder kronor handlar det om.
          </note>
          <note>
            Man har lagt fram ytterligare ett stort antal skattehöjningsförslag
            inför riksdagen. Dessutom vill man höja kommunalskatten. I åtminstone
            de tre storstadskommunerna och i ytterligare sju åtta kommuner
            vill man höja kommunalskatten kraftigt. Till detta kommer att
            man nu lägger fram rapporter som innebär höjd kommunalskatt i
            varje fall i 54 av landets kommuner. En rapport är mycket oklar.
            Men en sak där är klar: Man säger klart och tydligt att de 54
            kommuner som har en skattekraft över medel i Sverige skall betala
            38 miljarder till de andra kommunerna. Det är klart att detta
            kommer att innebära problem och en total skattehöjning.
          </note>
          <note>
            Det behövs inga värnskatter, möjligen ett skattevärn för att
            undvika att Socialdemokraterna en gång till kan driva den politik
            som ledde Sverige in i krisen.
          </note>
          <note>
            Anita Johansson, förklara för mig och för kammaren hur de företagsskattehöjningar
            på 5
          </note>
          <note>
            miljarder kronor som ni faktiskt föreslår i motion
          </note>
          <note>
            Fi53 och höjningarna med ytterligare 4 miljarder kronor för det
            riskkapital som behövs för att bygga upp nya företag och för att
            se till att gamla expanderar -- sammanlagt rör det sig om 9
          </note>
          <note>
            miljarder kronor i skattehöjningar, motsvarande kostnaden för
            nästan 45 000 jobb -- kommer att ge nya jobb! Det är den enda
            punkten i den här debatten där jag vill ha ett svar från Anita
          </note>
          <note>
            Johansson.
          </note>
          <note type="speaker">
            Anf. 118 ANITA JOHANSSON (s) replik:
          </note>
          <note>
            Fru talman! För löntagarna, Bo Lundgren, blev det höjd skatt,
            höjd skatt, höjd skatt -- det är en riktig summering -- med moderatpolitiken.
          </note>
          <note>
            Jag tror att jag måste påminna Bo Lundgren om vad som har hänt
            under de här tre åren när det gäller löntagarbeskattningen. Schablonavdraget
            för utgifter och inkomstens förvärv har slopats liksom de första
            4 000 kronorna för arbetsresor.
          </note>
          <note>
            Grundavdraget sänktes 1994. Det kostar löntagarna 6,8 miljarder
            kronor. Grundavdraget vid statlig beskattning och fackföreningsavdraget
            tog man bort. När det gäller samtliga reseavdrag är det fråga
            om skärpningar. Skatten på utlandstraktamenten har man också gett
            sig på.
          </note>
          <note>
            Listan kan alltså göras lång, Bo Lundgren! Väldigt många ekonomer
            ger oss socialdemokrater rätt när det gäller gjorda beräkningar.
            Det är alltså bara att konstatera att med den här borgerliga regeringen
            har en ensamstående arbetare förlorat över 10 000
          </note>
          <note>
            kr det här året. En ensamstående kvinna som jobbar deltid har
            förlorat ännu mera pengar med moderat skattepolitik -- 11 900
            kr. Man kan räkna upp grupp efter grupp i samhället som har förlorat
            på moderat politik. Det är naturligtvis det som skiljer oss åt.
          </note>
          <note>
            Det vi har sagt, Bo Lundgren, är att det visst kan behövas skattehöjningar.
            Det har vi föreslagit att man skall ta ut av de rika i det här
            samhället, den s.k. värnskatten -- 5 % för höginkomsttagarna.
            Det tror jag människor är beredda att betala för att vi skall
            få ett rättvist samhälle. Men då skall man inte ge bort 30 miljarder
            till dem som redan är rika i det här landet. Det är det som har
            hänt med den moderata skattepolitiken. Det är det jag har anklagat
            mittenpartierna för, att de har gått med på och faktistk lagt
            sig platt för Bo Lundgrens skatteförslag. Så är det ju. Jag vet
            ju att många av mittenpartisterna tycker att Bo Lundgren har fått
            styra alltför mycket. Så är det tyvärr när det gäller skattepolitiken.
          </note>
          <note>
            Men, Bo Lundgren, jag är övertygad om att hushållen i det här
            landet har upptäckt detta. Som jag sade i mitt anförande: Folket
            kan räkna, skriva och läsa. Det kommer man att göra. Det kommer
            att visa sig när vi sammanträder i denna kammare till hösten.
          </note>
          <note type="speaker">
            Anf. 119 Statsrådet BO LUNDGREN (m):
          </note>
          <note>
            Fru talman! Jag är övertygad om att svenska folket kan läsa,
            skriva och räkna. Det som bekymrar mig är att socialdemokrater
            inte kan räkna. Ingvar
          </note>
          <note>
            Carlsson kunde det inte i debatten med Carl Bildt och Anita Johansson
            kan det inte här.
          </note>
          <note>
            Socialdemokraterna krävde ett antal skattehöjningar i de uppgörelser
            vi träffade. Det beklagar jag. Anita Johansson räknade förtjänstfullt
            upp en hel del av de skattehöjningar ni har sett till att genomföra,
            schablonavdrag, grundavdrag och annat.
          </note>
          <note>
            Trots detta har vi sänkt skatten för de svenska hushållen. Ibland
            tror socialdemokrater att vissa skatter betalas av någon annan
            än människor. Men så är det ju inte. Jag tog ett enda exempel
            för att visa hur ihåliga och falska de beräkningar ni åker runt
            i landet med är. Den största enskilda skattesänkningen, sänkningen
            av löneskatterna med 4,5 %, ungefär 18 miljarder kronor, kallar
            ni i era beräkningar för sänkning av skatten på kapital.
          </note>
          <note>
            Så är det inte. Det vet Anita Johansson lika bra som jag.
          </note>
          <note>
            Det skulle vara intressant att höra om Anita
          </note>
          <note>
            Johansson kunde utveckla detta litet grand. Är det rimligt att
            räkna sänkta löneskatter som sänkta kapitalskatter?
          </note>
          <note>
            Detta om socialdemokraternas invändningar mot oss.
          </note>
          <note>
            Sedan säger Anita Johansson: Visst behövs det skattehöjningar.
            Göran Persson erkände i debatten med mig i Göteborg för några
            veckor sedan att man skall höja skatten med 9 miljarder. Men han
            försökte säga samma sak som Anita Johansson: Vi höjer skatten
            för de rika.
          </note>
          <note>
            Att höja skatten för de egenföretagare som skall skaffa oss en
            skatteutjämningsreserv, att höja skatten för större och mindre
            bolag, att höja skatten på det riskkapital som miljoner svenskar
            satsar som delägare i svenska aktiebolag -- för det är det Anita
            Johansson vill --, leder det till nya jobb? Är det inte så, Anita
            Johansson, att det för att bygga ut företagen och starta nya behövs
            ett riskkapital? Var och en vet att om man lägger skatt på någonting,
            en aktivitet eller en vara, blir det mindre av den. Lägger man
            högre skatt på riskkapitalet blir det mindre riskkapital, färre
            nya jobb. Lägger man skatt på bolag, skatt på företag blir det
            mindre av företagande, ett mindre antal företag, och då blir det
            färre jobb, inte fler jobb.
          </note>
          <note>
            Förutom att det skulle vara intressant att höra
          </note>
          <note>
            Anita Johansson förklara bakgrunden till beräkningarna, för det
            har aldrig skett någon gång, skulle jag vilja be henne: Förklara
            hur det kommer sig att ni kan definiera en sänkning av löneskatter
            på 18 miljarder som en kapitalinkomstskattesänkning! Svara också
            gärna på frågan, för ingen har gjort det hittills: Hur kan höjda
            företagsskatter och höjda skatter på riskkapital ge fler jobb?
          </note>
          <note type="speaker">
            Anf. 120 ANITA JOHANSSON (s) replik:
          </note>
          <note>
            Fru talman! Jag skulle vilja be Bo Lundgren förklara för mig
            hur det kommer sig att folk har fått mycket mindre att handla
            för. Det bara är så. Vad beror de exekutiva auktionerna på, att
            folk får flytta från hus och hem? Beror det på att
          </note>
          <note>
            Moderaterna har fört en bra fördelningspolitik i det här landet?
            Nej, fru talman, det är faktiskt tvärtom.
          </note>
          <note>
            Alla hushåll som lever på arbetsinkomster har fått det sämre
            i det här landet under de tre borgerliga åren. Det kan nästan
            varenda ekonom i detta land konstatera. Så är det Bo Lundgren,
            oavsett vad Bo
          </note>
          <note>
            Lundgren säger här.
          </note>
          <note>
            Jag vidhåller att folket kan läsa, räkna och titta i sina plånböcker.
            Så här ser debet och kredit ut på riksdagens näst sista dag, efter
            tre moderatstyrda år. Man har tagit från de fattiga och gett till
            de rika.
          </note>
          <note>
            Det är det som är moderatpolitik, förstås.
          </note>
          <note>
            Beklämmande är bara att ni har fått med er mittenpartierna på
            denna hemska politik.
          </note>
          <note>
            Jag förstår att Bo Lundgren undvek att svara på frågan om Anne
            Wibbles sparpaket som presenterades i dag. Det skulle vara klädsamt
            av Bo
          </note>
          <note>
            Lundgren om jag fick ett svar på hur Bo Lundgren ser på höjda
            miljöskatter, moms på tidningar, jakten på skattesmitare och höjda
            egenavgifter.
          </note>
          <note>
            Det skulle vara klädsamt att ha det svaret inför den kommande
            valrörelsen, Bo Lundgren.
          </note>
          <note type="speaker">
            Anf. 121 Statsrådet BO LUNDGREN (m):
          </note>
          <note>
            Fru talman! Till skillnad från Anita Johansson skall jag svara
            på frågorna. Ingen regering har satsat så mycket på kamp mot ekonomisk
            brottslighet och skatteflykt som denna regering. Det är bara att
            titta på de fakta som har presenterats för Sveriges riksdag i
            olika sammanhang av såväl mig som justitieministern och andra
            statsråd.
          </note>
          <note>
            Jag kan mycket väl tänka mig -- det är därför en utredning har
            tillsatts -- att vi ökar uttaget av miljörelaterade skatter i
            Sverige och att vi därmed skapar förutsättningar för att sänka
            skatten på arbete. Det tycker jag är alldeles utmärkt.
          </note>
          <note>
            Jag är mycket tveksam till, på samma sätt som statsministern
            tidigare har sagt, om det är möjligt att gå vidare vad gäller
            egenavgifter, utöver vad som har skett.
          </note>
          <note>
            Det finns många olika möjligheter att minska statens underskott.
            Det kan man ha en lång debatt om. Men detta var några svar på
            de frågor som
          </note>
          <note>
            Anita Johansson ställde.
          </note>
          <note>
            Jag ställde också två frågor. Om vi skall försöka att vara litet
            ärliga mot varandra i den här debatten, säg inte bara: Så här
            är det. Jag vet, möjligen inte
          </note>
          <note>
            Anita Johansson, i så fall beklagar jag det, att orsaken till
            att ni hävdar att det blir skattehöjningar för löntagare är att
            ni räknar sänkt löneskatt, som ni och vi tillsammans genomförde
            -- må vara att ni krävde skattefinansiering och att jag hade kunnat
            tänka mig annan finansiering -- som skattesänkning för kapital.
            Är det riktigt att göra det? Tycker Anita
          </note>
          <note>
            Johansson det? Utveckla gärna det här resonemanget! Säg inte
            bara: Så är det. Den som säger det kan ju inte vad det rör sig
            om. Då har man dömt ut sig själv i debatten, och det är inte speciellt
            bra, tycker jag.
          </note>
          <note>
            Den andra frågan är oundgängligen nödvändig att få ett svar på
            av socialdemokraterna. Det gäller att få fram jobb i den privata
            sektorn. Så långt tycks vi numera vara överens. Hur skall vi kunna
            få fram tillräckligt många nya jobb i den privata sektorn om man
            skall straffbeskatta det kapital som behövs för att bygga ut dem
            och för att starta nya och dessutom skall lägga högre skatt på
            företagen själva?
          </note>
          <note>
            Göran Persson har erkänt att det rör sig om 9
          </note>
          <note>
            miljarder kronor. Jag har redovisat förslagen i riksdagens talarstol.
            De finns att läsa i den motion som nu avstyrks av riksdagens majoritet.
            Det är bara att titta i betänkandet. Där ligger de 9
          </note>
          <note>
            miljarderna på företagande och riskkapitalförsörjning. Bara de
            isolerade skattehöjningarna, bortsett från allt annat, motsvarar
            kostnader för 45 000 jobb. Hur, Anita
          </note>
          <note>
            Johansson, skall man kunna få fram nya jobb om man straffbeskattar
            företagande och riskkapital med 9 miljarder?
          </note>
          <note type="speaker">
            Anf. 122 LARS BÄCKSTRÖM (v) replik:
          </note>
          <note>
            Fru talman! Vi i Vänsterpartiet vill också ha högre skatt på
            företagsamhet och kapital. Men, statsrådet, vi har inte krävt
            lika hög skatt som i
          </note>
          <note>
            USA eller i Japan, inte alls. Vi vill bara närma oss litet grand
            den franska, nederländska och belgiska nivån. Vi tror att svenska
            företagare är lika skickliga som företagare i Belgien, Nederländerna
            och Frankrike. Det är vår enkla tro. Vi tror till och med att
            de är skickligare.
          </note>
          <note>
            Skattehöjningar ger inga jobb, Bo Lundgren, det är alldeles sant.
            Skattehöjningar ger pengar. Med pengarna får man ned underskottet
            i statens finanser. Då får man ned räntorna. Då får man nya jobb.
            Det är så vi tänker. Indirekt ger det nya jobb, men inte i det
            omedelbara perspektivet. Det har vi förklarat många gånger för
            Bo Lundgren. Det bör
          </note>
          <note>
            Bo Lundgren snart lära sig. Man har inte skatter för att få jobb,
            utan för att få intäkter till sina utgifter.
          </note>
          <note>
            Det är själva poängen med skatter.
          </note>
          <note>
            Inte tror väl Bo Lundgren att det är regeringens förtjänst att
            Volvo och Saab just nu säljer fler bilar?
          </note>
          <note>
            Regeringen har sänkt skatten, och därför säljer man fler bilar.
            Ibland får man intrycket att ni tror det. Men det kan ni inte
            tro. Så är det ju inte. Att de säljer mer beror på devalveringen,
            en stor lönesänkning. Det var den omedelbara effekten.
          </note>
          <note>
            Min replik gäller egentligen något annat. Jag vill gratulera
            statsrådet Lundgren. Stor gratulation till den stora framgången
            att få gehör från en bred majoritet i riksdagen för den moderata
            principen om egenavgifter! Det har ni lyckats med. Det är oerhört
            skickligt arbetat av er moderater.
          </note>
          <note>
            Men många av de andra egenavgifterna, statsrådet
          </note>
          <note>
            Lundgren, har varit rena skattehöjningar. De 3 %
          </note>
          <note>
            som ni redan har fått igenom är ju skattehöjningar!
          </note>
          <note>
            Bo Lundgren säger att de är avgifter för att man har fått förmåner.
            Men man hade redan de förmånerna redan innan det blev 3 % i egenavgifter,
            Bo
          </note>
          <note>
            Lundgren! Det är inte någon ny förmån.
          </note>
          <note>
            A-kassa fanns i Sverige innan det infördes egenavgifter. Det
            fanns sjukförsäkring och sjukkassa innan man hade egenavgifter.
            Det infördes 3 % i egenavgifter för de förmåner man redan hade.
            Då försämrade man ju förmånerna.
          </note>
          <note>
            Nivåerna i sjukkassan sänktes, och karensdagar infördes. Detta
            är en skattehöjning! Man får betala för något som man redan hade.
            Nej, förresten, inte för någonting man hade, man hade det bättre
            innan. Vi hade faktiskt bättre förmåner innan egenavgifterna infördes.
          </note>
          <note>
            Det är en ren skattehöjning som Bo Lundgren genomförde. Något
            offrade säkert statsrådet för pincipens skull. Dessa egenavgifter
            utgår ju inte för inkomster över 7,5 basbelopp. Då får vi ju regressiva
            marginaleffekter. Lägg märke till att jag inte säger marginalskatteeffekter,
            utan jag säger marginaleffekter, så att det inte blir några missförstånd.
          </note>
          <note>
            Marginaleffekterna blir ju regressiva. De minskar vid stigande
            inkomst. Det är oerhört skickligt arbetat av moderaterna att få
            socialdemokraterna att acceptera dessa effekter. Det kan socialdemokraterna
            inte göra länge till. De måste snart gå på vår linje att avvisa
            sådana effekter.
          </note>
          <note>
            Statsrådet har tid i sin replik att redogöra för hur vi skall
            undvika dessa totalt ohemula marginaleffekter i detta inkomstskikt,
            dvs. för människor med dessa oerhört låga inkomster, runt
          </note>
          <note>
            8 800 kr, studerande etc. Att det problemet måste lösas är vi
            överens om jag och statsrådet.
          </note>
          <note type="speaker">
            Anf. 123 Statsrådet BO LUNDGREN (m):
          </note>
          <note>
            Herr talman! Det bästa sättet att undvika höjda marginalskatter
            vid låga inkomster är att Lars
          </note>
          <note>
            Bäckström och jag hjälps åt i valrörelsen och ser till vi inte
            får en ny regering bestående av socialdemokrater. Det är de som
            vill dubbla sjukförsäkringsavgiften och därmed höja skatten och
            marginalskatten för alla. Det är självklart.
          </note>
          <note>
            Hur illa Lars Bäckström än tycker om det eller inte, har regeringens
            politik skapat bra förutsättningar för Volvo och Saab att sälja
            fler bilar. Många andra företag har vunnit på den stärkta konkurrenskraften.
          </note>
          <note>
            Konkurrenskraften i Sverige har i princip stärkts på tre sätt
            under de senaste åren. För det första har produktiviteten i näringslivet
            ökat. Man producerar mer med samma insatta kostnader. Det ökar
            naturligtvis konkurrenskraften. Det har bl.a.
          </note>
          <note>
            skett därför att frånvaron har minskat.
          </note>
          <note>
            De reformer av de offentliga transfereringssystemen som har gjorts
            har lett till att det numera inte är så intressant att vara borta
            om man inte har en verklig anledning till det.
          </note>
          <note>
            Samtidigt har vi gjort besparingar för att kunna dra ner underskottet
            och skapa utrymme för räntesänkningar.
          </note>
          <note>
            Nu har vi problem med räntan när folk, rimligen mot all visdom,
            tror att Socialdemokraterna skall vinna valet. Deras politik leder
            till hög ränta, och det är problemet i svensk ekonomi.
          </note>
          <note>
            Det första är alltså produktivitetshöjning. Det andra är sänkning
            av löneskatter. Det ger lägre priser än annars och gör att löntagarna
            i Sverige också tjänar på löneskattesänkningen. Det är det andra
            som förbättrar konkurrenskraften.
          </note>
          <note>
            Det tredje är att kronan har minskat i värde efter det att den
            flyter. Det är ungefär lika delar mellan kronans depreciering
            och de andra två åtgärderna.
          </note>
          <note>
            Det är en nyhet i Sverige att vi för första gången genom inhemska
            åtgärder har fått en förbättrad konkurrenskraft. Det innebär att
            kronan kan aprecieras, vilket är önskvärt, och det skapar förutsättningar
            för att hålla nere inflationen. Det är alltså någonting som är
            både önskvärt och bra.
          </note>
          <note>
            Regeringen har gjort mycket för att skapa förutsättningar för
            en förbättrad konkurrenskraft.
          </note>
          <note>
            Men regeringen har också lagt fram förslag som innebär att vi
            inte diskriminerar framväxten av riskvilligt eget kapital.
          </note>
          <note>
            Eftersom Lars Bäckström trots allt försöker att ha litet analytiskt
            tänkande emellanåt vill jag fråga följande. Om det nu är så att
            man har högre skatt på riskvilligt sparande och riskvilligt kapital
            jämfört med annat kapital, ser inte Lars Bäckström risker med
            det? Det skulle vara intressant att höra litet grand om detta.
            Det tycker i varje fall jag.
          </note>
          <note>
            Dessutom premierar vi inte egenavgifter.
          </note>
          <note>
            Jag skall villigt säga -- och kanske ovilligt, för den delen
            -- att den sjukförsäkringsavgift på 0,95 %
          </note>
          <note>
            som vi införde därför att Socialdemokraterna ville det vid den
            första krisuppgörelsen, och vi accepterade detta, kan betraktas
            som en ren skatt till den del den inte motsvaras av en kostnad.
            Det är 0,95 %, och det rör sig om några miljarder.
          </note>
          <note>
            Vad gäller arbetslöshetsförsäkringsavgiften har vi utvidgat försäkringen
            till att gälla fler. Vi har minskat det underskott i Arbetsmarknadsfonden
            som annars skulle blivit betald med framtida högre rena skatter.
            En förmånsrelaterad avgift ersätter en framtida icke-förmånsrelaterad
            skatt, samtidigt som fler blir delaktiga av förmånen. Detta är
            fakta.
          </note>
          <note type="speaker">
            Anf. 124 LARS BÄCKSTRÖM (v):
          </note>
          <note>
            Herr talman! Jag hoppas ju att Bo Lundgren inte är statsråd efter
            valet. Då blir han säkert riksdagsledamot. Annars kan han ha en
            strålande karriär som försäljare; att kunna gå till kunden och
            säga: Du skall betala för den vara som du har använt länge. Du
            skall få en ny avgift. Sedan blir det litet sämre, och det är
            egentligen en förbättring för dig. Om man kan få kunderna att
            tro på detta är man duktig! Det kommer att gå bra för Bo
          </note>
          <note>
            Lundgren, vad han än sysslar med här i livet! Det är uppenbart.
          </note>
          <note>
            Egenavgiften fungerar som en ren skatt, Bo
          </note>
          <note>
            Lundgren. Man hade dessa förmåner innan. Det enda regeringen
            har gjort är att den har försämrat dem. De skryter ju Bo Lundgren
            med. Han säger:
          </note>
          <note>
            Vi har nu sett till att sjukförsäkringen blivit sämre, och det
            har höjt produktiviteten. Ni har alltså försämrat den, och tagit
            ut en avgift för det. Då har ni höjt skatten, Bo Lundgren!
          </note>
          <note>
            Regeringen säger: Vi har höjt produktiviteten. Det är litet grand
            som tuppen som tror att han lyfter solen på morgonen. Det är inte
            regeringen som har höjt produktiviteten hos Saab och Volvo. Jag
            vet det. Jag har många goda vänner. Tänk om jag i helgen kom och
            berättade: Regeringen tror att det är den som har höjt produktiviteten
            här på företaget. Det kommer att bli många glada skratt den helgen!
            Det är naturligtvis inte så. Det är löntagarna, de anställda,
            som tillsammans med företagsledningen som har gjort det, och inte
            regeringen.
          </note>
          <note>
            Så till frågan om konkurrensläget. Det var mycket återhållsamma
            löneavtal redan innan deprecieringen. Redan det hade förbättrat
            konkurrenskraften med 10--15 procentenheter. Det står så i expertrapporterna
            från ESO.
          </note>
          <note>
            Sedan har vi också fått deprecieringen, som är en ren lönesänkning.
            Det var många på vänstersidan som tyckte det var så väldigt bra
            att regeringen äntligen släppte ecu-anslutningen. Jag tyckte att
            det var litet ledsamt. Jag applåderar aldrig lönesänkningar för
            de industrianställda eller andra anställda.
          </note>
          <note>
            Det var regeringens stora misslyckande, att man inte längre klarade
            den fasta kronkursen, som ledde till en dramatisk omsvängning
            i klimatet för svenskt näringsliv.
          </note>
          <note>
            Vad skall vi göra åt marginaleffekterna, Bo
          </note>
          <note>
            Lundgren? Vi kan väl inte ha det så att man får mindre marginaleffekt
            så fort man kommer över
          </note>
          <note>
            260 000 kr i inkomst? Så kan man bara inte ha det!
          </note>
          <note>
            I ett sådant samhälle bryts all förståelse och samhällssolidaritet
            sönder, dvs om marginaleffekterna minskar vid stigande inkomst.
          </note>
          <note>
            Vi hade en gång i vårt parti en affisch, statsrådet
          </note>
          <note>
            Lundgren, där det stod: Varje människa är en tillgång. Jag tycker
            att statsrådet Lundgren är en tillgång, allra helst i skatteutskottet.
            Jag hoppas och önskar statsrådet välkommen tillbaka till utskottet!
          </note>
          <note type="speaker">
            Anf. 125 Statsrådet BO LUNDGREN (m):
          </note>
          <note>
            Herr talman! Jag kommer inte att vara ledsen över att göra Lars
            Bäckström besviken i det sista avseendet. Visst är varje människa
            en tillgång. En ännu större tillgång skulle Lars Bäckström vara
            om han också ville vara beredd att diskutera mina frågeställningar
            om riskkapitalförsörjning. Det har rimligen, Lars Bäckström, en
            viss betydelse hur vi bär oss åt för att skapa förutsättningar
            för nya jobb.
          </note>
          <note>
            Jag tackar för omdömet om min person. Jag kommer nog egentligen
            aldrig att bli en bra försäljare, inte i det avseendet som Lars
            Bäckström menade. Jag kommer alltid att vilja tala om fakta om
            varan.
          </note>
          <note>
            Men problemet är att Lars Bäckström tydligen tycker att man skall
            sälja en vara men glömma att tala om att priset bara är en kontantinsats
            och att avbetalningssummorna finns kvar. Jag vill reda ut saken
            och säga: Här har vi en kontantinsats som visserligen blir litet
            större, men å andra sidan blir avbetalningen i framtiden mindre
            betungande än den skulle ha blivit annars. Det är skillnaden.
          </note>
          <note>
            Vi har även förmånsanknutna avgifter, även om vi skall vara försiktiga
            också med sådana. Även om avgifter kan få negativa effekter om
            de blir för höga, finns det en avgörande skillnad mellan en förmånsrelaterad
            avgift och en skatt. Den förra har inte de snedvridande effekter
            som en skatt har.
          </note>
          <note>
            Därför finns det heller inga marginaleffekter där
          </note>
          <note>
            Lars Bäckström ser marginaleffekter. Men vi får väl ta litet
            längre tid på oss och reda ut detta sedan.
          </note>
          <note>
            Välkommen upp till departementet efter valet, så skall vi diskutera
            det!
          </note>
          <note>
            Det är nog litet väl förmätet att säga att vi har åstadkommit
            varje detalj i produktivitetsförbättringen. Produktiviteten i
            sak har ju ökat väsentligt mycket mer än genomsnittet, och det
            beror ju på ändrade produktionsmetoder och annat, som att man
            har gått ifrån en del tankar som fanns tidigare.
          </note>
          <note>
            Men om vi ser till ekonomin i dess helhet är det uppenbart att
            minskad frånvaro och andra faktorer som har orsakats av de förändringar
            som vi genomfört i det offentliga systemet de facto har ökat produktiviteten.
            Så blir det. Om färre tillverkar samma volym som tidigare blir
            det lägre kostnader och ökad produktivitet. Och löneskattesänkningen
            ökar självfallet konkurrenskraften. Här ligger hälften av konkurrenskraftsförbättringen.
          </note>
          <note>
            Vi hade gärna sett att kronkursen legat fast, även om vårt alternativ
            var att sänka arbetsgivaravgifterna och löneskatterna med ytterligare
            7 procentenheter, vilket hade varit bättre för Sverige på lång
            sikt.
          </note>
          <note>
            Lars Bäckström och jag står långt ifrån varandra politiskt. Han
            talar om att tre saker behövs för att vi skall kunna hantera ekonomin:
            tillväxt, besparingar och skattehöjningar. Vi kan hantera besparingar
            och skatteförändringar av olika slag, men vi kan inte kommendera
            fram tillväxt.
          </note>
          <note>
            Skattehöjningar kväver tillväxten;
          </note>
          <note>
            skattesänkningar hjälper till att få i gång den tillväxt som
            utgör grunden för välfärd och nya jobb.
          </note>
          <note type="speaker">
            Anf. 126 OSKAR LINDKVIST (s):
          </note>
          <note>
            Herr talman! Bostadspolitiken har under mycket lång tid stått
            i centrum för svensk politik. Vi kan gå tillbaka i tiden och se
            när svenska politiker började lägga grunden till en social bostadspolitik.
          </note>
          <note>
            Då, när det rådde trångboddhet, bostadskostnaderna var höga och
            boendemiljön var dålig och nedbrytande, beslöt svenska politiker
            att man skulle skapa ett boende med starkt miljöpolitiska inslag.
          </note>
          <note>
            För att stimulera en sådan utveckling införde man statliga lån,
            som i förväg var kombinerade med bygglov. Man slapp att som nu
            springa från kreditinstitut till kreditinstitut och till banker
            för att få medel att genomföra en byggnation. Man kom i gång med
            byggandet. Unga arkitekter ställde upp.
          </note>
          <note>
            Nya bostadsföretag kom till. Producenterna fick möjlighet att
            visa sin kapacitet. Arbetarna fick jobb, och konsumenterna fick
            bostäder. Då som nu hette det att man inte skulle använda statens
            pengar för att få fart på bostadspolitiken.
          </note>
          <note>
            Efter valet 1991 har det nu skett en klar förändring.
          </note>
          <note>
            I dag är den allmänna inriktningen en annan, och denna inriktning
            av bostadspolitiken kan sammanfattas med begreppet systemskifte.
          </note>
          <note>
            Kommunernas inflytande har minskat mycket kraftigt. Fastighetsvärdarnas
            inflytande har ökat i motsvarande grad. De fria krafterna på bostadsområdet
            har fått ett starkt ökat utrymme, och konsumenternas möjligheter
            har i motsvarande grad minskats.
          </note>
          <note>
            Dessutom har bostadsområdet kraftigt fått medverka till att räta
            upp Sveriges ekonomi. Och jag har inte sagt något annat än att
            det är naturligt att också bostadsområdet, i det läge som Sverige
            befinner sig i, medverkar till genomförandet av åtgärder för förbättrade
            statsfinanser. Jag vill bara säga att bostadsområdet har bidragit
            med 6,4
          </note>
          <note>
            miljarder kronor för att man skall kunna få rätsida på Sveriges
            ekonomi.
          </note>
          <note>
            Aktuellt i dagarna är de 3 miljarder som nu tas ut --
          </note>
          <note>
            första året är 1994 -- för att uppnå det belopp som
          </note>
          <note>
            Socialdemokraterna och regeringspartierna kom överens om vid
            tillfället då man ville undvika en devalvering. Från socialdemokratins
            sida har vi sagt att detta skall genomföras. Det skall gälla alla
            upplåtselseformer och göras så rättvist som möjligt.
          </note>
          <note>
            Vi kan också konstatera att
          </note>
          <note>
            Fastighetsägareförbundet i en skrivelse till regeringen den 18
            maj ställer sig helt bakom detta förslag. Man vill att regeringen
            omprövar de aktuella årgångarna, och man säger: Höj inte nu, eftersom
            konkurserna inom bostadssektorn är väldigt omfattande.
          </note>
          <note>
            Just konkurrensbegreppet har blivit en mycket påtaglig realitet
            på bostadsområdet.
          </note>
          <note>
            Fastighetsägarna konstaterar i denna skrivelse att antalet konkurser
            bland ägarna till bostadsfastigheterna är oförändrat högt. De
            konstaterar också att småhuskonkurserna har ökat mycket snabbt
            och att konkurserna bland bostadsrättsföreningarna är oerhört
            många.
          </note>
          <note>
            Fastighetsägarna förväntade sig antagligen att regeringen skulle
            visa något intresse för att medverka till att lösa dessa problem.
            Det har i och för sig regeringen gjort. Den kom med någonting
            som kallades omfördelningslån och som i stora drag innebär att
            skuldsatta bostadsrättsföreningar skall få möjligheter att själva
            betala av sina stora skulder under en 20-årsperiod.
          </note>
          <note>
            Men i dag har jag tagit reda på att inte ett enda sådant omfördelningslån
            hittills har tagits. Det har kommit ett antal förfrågningar till
            BKN, men ännu är alltså inget lån utdelat. Man kan också nämna
            att den konkurssituation som i dag råder bland alla upplåtelseformer
            är mycket ovanlig. Jag tror inte att något annat land, såvitt
            känt är, brottas med samma problem som Sverige.
          </note>
          <note>
            Dessutom har ju finansministern gått ut och sagt att regeringen
            kanske skall genomföra ett mycket omfattande sparprogram. Anne
            Wibble säger att det finns miljarder att hämta på bostadsområdet
            och att minskat bostadsstöd och högre hyror kommer att bli aktuellt.
          </note>
          <note>
            Till detta vill jag lägga att riksdagen redan har beslutat att
            man åren 1997-1999 skall ta ut ytterligare 3 miljarder från de
            bostäder som har vad vi litet populärt brukar kalla statliga bostadslån,
            dvs. räntegarantier.
          </note>
          <note>
            Till detta kommer räntorna. I dagarna är det många som konverterar
            sina lån, som normalt är femåriga.
          </note>
          <note>
            Det betyder att man är mycket beroende av hur det ser ut på räntemarknaden.
            De senaste uppgifterna som vi fick i går visar att räntorna på
            bara några månader har ökat från 8 % till 11,75 % för femåriga
            villalån och till 12,25 % för tvååriga villalån. Jag förmodar
            att bankerna för bostadsrättslägenheter behåller en 0,5 % högre
            räntesats, vilket skulle betyda en ny räntesats för bostadsrättslägenheter
            på 12,25 %.
          </note>
          <note>
            Till detta kommer dessutom att ännu ingenting har märkts av den
            ansats som regeringen har lovat, att sätta sig ned med företrädare
            för bankerna och kreditinstituten för att diskutera en sänkning
            av de mycket stora räntemarginalerna och bankernas möjligheter
            att medverka till finansieringen.
          </note>
          <note>
            Jag vill för att vara alldeles uppriktig när det gäller bostadsfrågan
            dessutom säga att vi ett tag trodde att ytterligare sjunkande
            produktionskostnader skulle medverka till att man skulle få mera
            hanterbara kostnader på bostadsmarknaden. Enligt en alldeles färsk
            uppgift uppvisar produktionskostnaderna visserligen en obetydlig
            förbättring, men materialkostnaderna är på väg att gå upp. Detta
            kommer på sikt att innebära risk för högre boendekostnader.
          </note>
          <note>
            Denna utveckling i Bostads-Sverige innebär att vi i full fart
            är på väg mot ett kontinentalt bostadssystem. Vi har försökt att
            förhindra denna utveckling och har föreslagit en gemensam utredning,
            om det är möjligt att komma fram till ett bra resultat. Vi har
            medverkat till två ROT-
          </note>
          <note>
            program, av vilka åtminstone det ena fungerar mycket bra. Det
            andra går litet på tvärs.
          </note>
          <note>
            Vi har också lagt fram förslag till investeringsbidrag för nybyggnader
            och ombyggnader och förslag om att förstärka byggandet av äldrebostäder,
            av ickestatliga kulturlokaler och av samlingslokaler. Både de
            som producerar bostäder och de som arbetar med sådana behöver
            ha sysselsättning.
          </note>
          <note>
            Bostadspolitiken är i dag så dålig att man låter den duktiga
            arbetskraften bli bidragsmottagare i stället för arbetstagare.
            Det är en mycket beklagansvärd utveckling i ett land som har stått
            som ett lysande föredöme för en social bostadspolitik.
          </note>
          <note type="speaker">
            Anf. 127 INGELA THALÉN (s):
          </note>
          <note>
            Herr talman! Jag vill börja med att instämma i det som Oskar
            Lindkvist anförde härifrån talarstolen alldeles nyss. Jag vill
            också framföra ett varmt tack till honom för det fantastiska arbete
            som han har gjort i denna kammare under många aktiva år.
          </note>
          <note>
            Jag kan å mångas vägnar säga att om någon har betytt någonting
            för den sociala bostadspolitiken här i kammaren, är det just Oskar
            Lindkvist.
          </note>
          <note>
            Mycket av det som han nyss sade stämmer också överens med det
            som jag nu tänker säga och som gäller frågor i sysselsättnings-
            och arbetsmarknadspolitiken.
          </note>
          <note>
            Herr talman! Sverige behöver en ny politik, en politik som är
            inriktad på att bekämpa massarbetslösheten, en politik som leder
            till nya jobb och ett minskat bidragsberoende, en politik som
            på ett mera rättvist sätt fördelar de bördor som vi kommer att
            behöva bära.
          </note>
          <note>
            Vi behöver också en mera aktiv arbetsmarknadspolitik och en kraftfull
            satsning på kompetenshöjning. Spelreglerna på arbetsmarknaden
            skall vara stabila. Arbetsrätten skall på traditionellt svenskt
            vis ge parterna i samverkan ansvar för att ett modernt och rörligt
            arbetsliv utvecklas utan att löntagarna ställs åt sidan. Vi måste
            lämna konfrontationens tid bakom oss och söka en konstruktiv samverkan.
            Svenska arbetare skall inte tvingas till tystnad.
          </note>
          <note>
            Tidigare i dag har Göran Persson och andra socialdemokrater redovisat
            vårt ekonomiska alternativ och vårt skattealternativ. Kampen mot
            arbetslösheten spelar här en huvudroll.
          </note>
          <note>
            Massarbetslösheten har lett in Sverige i ett bidragsberoende
            av enorm omfattning, detta trots att moderaterna och Carl Bildt
            gick till val på att bryta bidragsberoendet.
          </note>
          <note>
            Underskottet i Arbetsmarknadsfonden ökar med förfärande hastighet
            samtidigt som människors kompetens och vilja till arbete förslösas.
          </note>
          <note>
            När statsministern talar om läget försöker han förmedla bilden
            av att han övertog ett land i misär och att det nu flödar av vin
            och honung. Men fakta talar mot honom. Arbetslöshetstalen talar
            mot honom. Statsministern för tankarna till historien om regeringschefen
            som säger: När jag kom till makten stod vi inför ett avgrundsdjup
            -- men nu har vi lyckats ta ett steg framåt.
          </note>
          <note>
            Arbetsmarknadspolitiken får bära en alltför tung börda. Kvaliteten
            på åtgärderna har försämrats, och alla de som arbetar i vardagen
            med att ge stöd och hjälp åt arbetslösa kämpar en förtvivlans
            kamp mot strömmen. Sistahandsåtgärder har blivit förstahandsåtgärder.
            Kompetenshöjning och andra framtidsinriktade åtgärder sätts på
            undantag.
          </note>
          <note>
            Men arbetslösheten är inte ödesbestämd. Det finns möjligheter
            att bekämpa den. Det finns idéer, visioner och konkreta program,
            både här hemma och ute i Europa. Ett exempel på det är det program
            som tagits fram av bl.a. Allan Larsson om att sätta Europa i arbete.
          </note>
          <note>
            Hur ser det ut nu i Sverige? Varlsen om uppsägning minskar, särskilt
            inom industrin. Vi har ett fortsatt högt övertidsuttag, 4,3 %,
            det högsta sedan 1960.
          </note>
          <note>
            Men antalet sysselsatta fortsatte att minska under april och
            närmar sig nu nivån på 1970-talet. Sedan
          </note>
          <note>
            1990 har 575 000 arbetstillfällen försvunnit.
          </note>
          <note>
            Arbetslösheten, som delvis är säsongsbetonad, ökar igen. Även
            om antalet arbetslösa i april för första gången sedan april 1990
            var mindre än motsvarande månad året innan, arbetsmarknadsministern,
            är ungdomsarbetslösheten fortsatt enormt hög. Den uppgår till
            15,3 %, dvs. är jämförbar med genomsnittet inom EU. Pojkarna drabbas
            värst med 19 % mot 11,8 % för unga kvinnor.
          </note>
          <note>
            Också långtidsarbetslösheten ökar. I april var
          </note>
          <note>
            133 000 långtidsarbetslösa, 43 % av alla arbetslösa.
          </note>
          <note>
            Bland ungdomar var andelen 39 % trots de åtgärder som sätts in.
          </note>
          <note>
            Det finns ytterligare ett mycket stort orosmoln, nämligen utvecklingen
            av de sysselsattas andel i arbetskraften. Förvärvsfrekvensen fortsätter
            att sjunka. Under de första fyra månaderna i år låg den på 76,4
            %. Motsvarande siffror 78,2 % år 1993,
          </note>
          <note>
            81,9 % år 1992 och 89,9 % år 1991. De sysselsattas andel i arbetskraften
            har stadigt sjunkit under hela den borgerliga regeringsperioden.
          </note>
          <note>
            I vårbudgeten, som regeringen nu föredrar att kalla kompletteringspropositionen,
            säger regeringen att det totala antalet sysselsatta kommer att
            fortsätta att minska under 1994. Arbetslösheten bedöms bli
          </note>
          <note>
            8 % år 1994 och 7,2 % år 1995. Till detta kommer över 6 % i åtgärder
            båda åren. Alltså också fortsättningsvis en hög arbetslöshet under
            de kommande åren enligt regeringens egen bedömning.
          </note>
          <note>
            Herr talman! Det viktigaste nu är att få fram nya arbeten i näringslivet.
            Bidragsberoendet måste minska genom att insatserna för fler jobb
            intensifieras. Vi skall naturligtvis också bekämpa budgetunderskottet.
            Därför har socialdemokraterna föreslagit att investeringar i näringslivet
            skall stimuleras. De s.k.
          </note>
          <note>
            direktavskrivningar som vi hört om tidigare beräknar vi skall
            ge investeringar om 8 miljarder kronor. Såsom Oskar Lindkvist
            tidigare var inne på har vi ett omfattande program för investeringar
            inom områden som byggande, reparationer, underhåll och tillbyggnader.
          </note>
          <note>
            Inom parentes skulle jag vilja säga att jag såg en redovisning
            i dag av regleringsbrevet för de en och en halv miljarder kronorna
            till ROT som regeringen har tagit fram med anledning av riksdagens
            initiativ. Börje Hörnlund och jag diskuterade detta tidigare vid
            en frågestund. Nu bekräftas de farhågor jag då lyfte fram, nämligen
            att regleringsbrevet och de regler regeringen satte upp har gjort
            att detta reparations-, ombyggnadsoch tillbyggnadsprogram i stort
            sett har havererat.
          </note>
          <note>
            Man har nästan inte kunnat anvisa några medel alls.
          </note>
          <note>
            Lika viktigt som att investera kapital i fastigheter och ombyggnad-
            och tillbyggnad är det att investera i människor och kompetensutveckling.
            Därför har vi också föreslagit kraftigt utökat antal utbildningsplatser,
            insatser i arbetsmarknadsutbildning och utbildningsvikariat.
          </note>
          <note>
            Herr talman! Unga människor med en tro på framtiden är ett lands
            viktigaste tillgång. Den framtidstron måste vi värna om och förstärka.
            Det gör vi bl.a. genom att ta problemen med ungdomsarbetslösheten
            på allvar. Det allvaret känner vi socialdemokrater inför detta
            problem.
          </note>
          <note>
            Tyvärr får jag ofta en känsla av att regeringen ständigt vill
            tona ned allvaret när det gäller våra ungas arbete och framtid.
            Statsministern säger att det finns andra problem som är större.
          </note>
          <note>
            Arbetsmarknadsministern verkar hoppas på att allt skall lösas
            av försynen.
          </note>
          <note>
            När man läser de anslagsförslag som regeringen har lagt fram
            och som utskottet har ställt sig bakom blir man djupt pessimistisk
            vad gäller ambitionerna att pressa tillbaks både arbetslösheten
            generellt och ungdomsarbetslösheten. Det verkar varken finnas
            ambitioner eller kraft hos regeringen när det gäller att ta sig
            an just ungdomsarbetslösheten. Vi socialdemokrater har i vår motion
            och i andra sammanhang pekat på ett konkret och bra program för
            unga människors framtid.
          </note>
          <note>
            Herr talman! Regeringen Bildts mandatperiod har också på många
            sätt varit en bakslagens tid för kvinnor. Kvinnors möjlighet att
            förvärvsarbeta är grundläggande för jämställdheten mellan könen.
          </note>
          <note>
            Varje människa, oavsett kön, skall ha rätt att leva sitt liv
            i frihet och oberoende. Massarbetslösheten är därför ett dråpslag
            mot jämställdheten.
          </note>
          <note>
            Den offentliga sektorn har en avgörande betydelse för kvinnors
            möjlighet att förvärvsarbeta, och nedskärningarna där ger därför
            sämre service och färre jobb. Det drabbar kvinnor värst. Pigavdrag,
            vårdnadsbidrag, försämringar av den arbetsrättsliga lagstiftningen
            ingår i samma mönster av åtgärder. De verkar sammantaget kraftfullt
            mot jämställdheten.
          </note>
          <note>
            I regeringens proposition om arbetslöshetsförsäkring fullföljs
            denna politik.
          </note>
          <note>
            Propositionen saknar varje antydan till analys av hur förslaget
            slår mot män respektive kvinnor. Nu har just detta förslag till
            arbetslöshetsförsäkring återremitterats till arbetsmarknadsutskottet.
            Vi socialdemokrater, som debatterade i går, har klart sagt ifrån
            att vi säger nej till de förslag som regeringen har lagt fram.
            Utskottet får möjlighet att ta ställning till återremissen och
            behandlingen av betänkandet senare i kväll, och återkommer i morgon
            till riksdagen med förslag.
          </note>
          <note>
            Just förslaget om arbetslöshetsförsäkring visar med plågsam tydlighet
            på hur långt bort ifrån verkligheten regeringen lever, hur litet
            man förstår av hur drabbade människor känner och tänker och hur
            litet man bryr sig om smärtan och oron för framtiden som finns
            hos människor.
          </note>
          <note>
            Jag fick en rapport från Grafiska fackföreningen.
          </note>
          <note>
            Man kan inte precis säga att det är någon sorts vetenskaplig
            analys, men den innehåller ett par saker som ändå visar hur de
            arbetslösa känner. Den visar in på huden bilden av arbetslöshetens
            hårda ansikte.
          </note>
          <note>
            De arbetslösa medlemmarna säger bl.a.: Jag har blivit känsligare,
            mera lättstött, litet surare. Jag står inför en skilsmässa. Jag
            orkar inte umgås med någon. Jag har sämre tolerans emot barnen.
            Jag känner mig utanför bland mina kompisar. Jag blir skygg. Jag
            går gärna omvägar. Jag orkar inte med några glada tillrop eller
            dylikt. Jag skäms inför mina vänner för att jag är arbetslös.
            Tjejen orkade inte med mig, så vi har separerat. Jag blir ofta
            aggressiv, och jag är ofta ovän med mina barn osv. Det är en lång
            lång rad av ångest, oro och uttryck för hur illa man mår. Detta
            är arbetslöshetens hårda ansikte.
          </note>
          <note>
            Det förslag som finns vad gäller arbetslöshetsförsäkringen bör
            naturligtvis tillbakavisas inte bara därför att det är ett dåligt
            förslag, utan också därför att det inte leder till några nya jobb.
            Det leder inte till några nya investeringar. Det leder inte till
            någon ökad vidgning av arbetsmarknaden.
          </note>
          <note>
            Det man bör göra är att ha en klok strategi för framtiden. Det
            skall vara en arbetsmarknadspolitik som för fram en arbetsmarknad
            som är flexibel och som skapar utrymme för nya tankar och nya
            idéer.
          </note>
          <note>
            När det gäller arbetsmarknadens funktionssätt anser jag att man
            bör ha några viktiga utgångspunkter. För det första kan Sverige
            inte konkurrera som ett låglöneland. Vi skall också i fortsättningen
            vara en stark industrination med avancerade produkter och tjänster.
          </note>
          <note>
            Vi skall ha förutsättningar för investeringar i företag och i
            nationella strukturer och en god utbildnings- och forskningspolitik.
            På det sättet skall vi underlätta för företag att växa och generera
            vinster och inkomster både till företag och samhälle.
          </note>
          <note>
            Det innebär naturligtvis en arbetsmarknad som ständigt kommer
            att förändras. För att man skall orka med en förändrad arbetsmarknad
            krävs en stabil och trygg arbetsrätt som skapar goda förutsättningar
            både för löntagare och för arbetsgivare.
          </note>
          <note>
            Lönepolitiken skall naturligtvis utformas av parterna, men samhället
            skall bidra med en aktiv arbetsmarknadspolitik som kan underlätta
            nödvändiga strukturomvandlingar.
          </note>
          <note>
            Herr talman! Till denna aktiva arbetsmarknadspolitik hör en bra
            arbetslöshetsförsäkring som genom samhörigheten med de fackliga
            organisationerna blir en verkligt aktiv försäkring. En av grundbultarna
            i denna är att ersättningsnivån är tillräckligt hög för att inte
            bidra till lönedumpning.
          </note>
          <note>
            Den aktiva arbetsmarknadspolitikens kännemärke i Sverige har
            varit utvecklande insatser som leder till fasta arbeten på den
            ordinarie arbetsmarknaden i första hand och ersättning från a-kassa
            i sista hand.
          </note>
          <note>
            Regeringen säger i sin vårbudget att arbetsmarknaden t.ex. blir
            effektivare av privata arbetsförmedlingar. Jag skulle vilja fråga
            arbetsmarknadsministern på vilket sätt det har skett.
          </note>
          <note>
            Regeringen säger att de övergripande riktlinjerna ligger fast
            därför att dessa innebär att arbetsmarknadens funktionsförmåga
            förbättras.
          </note>
          <note>
            Jag skulle vilja fråga hur det skall ske, när det inte har skett
            hittills.
          </note>
          <note>
            Regeringen säger att finansfullmakten tillsammans med arbetsmarknadsbudgeten
            i stort sett skall nå de volymer som beräknas i 1994 års budget.
            När jag ser till de arbetslöshetstal vi har vill jag fråga hur
            höga talen skall bli innan arbetsmarknadsministern vill ta finansfullmakten
            i anspråk.
          </note>
          <note>
            Utskottet säger att det finns förutsättningar för ökad sysselsättning.
            Jag vill fråga utskottsmajoriteten varför regeringspartierna då
            inte tar vara på dessa förutsättningar så att arbetslösheten kan
            pressas tillbaka?
          </note>
          <note>
            Utskottet säger att anslaget i finansfullmakten gör det möjligt
            att skapa en flexibilitet i arbetsmarknadspolitiken och anpassa
            volymerna så att de hamnar på bäst nivå när det gäller efterfrågan.
            Jag vill fråga utskottsmajoriteten vilka volymer det skall bli.
            Skall det blir fler än de
          </note>
          <note>
            130 000 ungdomar som kommer ut nu till våren?
          </note>
          <note>
            Skall de bli många fler än de 130 000
          </note>
          <note>
            långtidsarbetslösa som vi har innan man tar hela anslaget i anspråk?
          </note>
          <note>
            Herr talman! Den socialdemokratiska motionen innehåller konkreta
            förslag och åtgärder för att förbättra arbetsmarknaden och för
            att skapa förutsättningar för ett gott arbetsliv åt många människor
            i vårt land.
          </note>
          <note>
            Herr talman! Med detta yrkar jag bifall till reservationerna
            6, 9 och 11.
          </note>
          <note type="speaker">
            Anf. 128 HANS ANDERSSON (v):
          </note>
          <note>
            Herr talman! Låt mig börja med att yrka bifall till meningsyttringen
            under mom. 5, 7 och 9. Jag nöjer mig med det för att spara kammarens
            tid. Våra yrkanden avslås nästan rutinmässigt, trots att jag tycker
            att de är väl underbyggda, bygger på erfarenheter från den svenska
            arbetsmarknaden och de svenska arbetsmarknadsmyndigheterna och
            innebär en väsentligt höjd ambitionsnivå för arbetsmarknadspolitiken.
          </note>
          <note>
            Låt mig bara kort slå fast att arbetslösheten är bland det värsta
            vi har. Jag tror att alla är överens om det. Vi har en etablerad
            massarbetslöshet i
          </note>
          <note>
            Sverige i dag. Det är något som är illa för berörda människor,
            och det är något som är mycket illa för statsfinanserna. Ett av
            de allra viktigaste medlen för att ta sig ur de usla statsfinanserna
            är att få ner arbetslösheten.
          </note>
          <note>
            Vi brukar diskutera statistik. Jag skall inte göra det i dag.
            Arbetslösheten är oerhört hög. Den går upp och ner nu beroende
            på säsongsvariationer, men den har landat på ungefär 600 000 personer.
            Som också har sagts i senare analyser ökar den latenta arbetslösheten,
            dvs. de som inte finner det mödan lönt att söka jobb. Vi har drygt
            400 000 personer som har sjukbidrag eller förtidspension. 1,2
          </note>
          <note>
            miljoner människor i arbetsför ålder lever på bidrag i stället
            för på arbete.
          </note>
          <note>
            Riksdagens revisorer som granskade arbetsmarknadspolitiken hade
            en serie kritiska invändningar. Vi har lyft fram några av dem
            i våra kommentarer och i vår motion. Alla är klara över att det
            inte finns någon långsiktig strategi för arbetsmarknadspolitiken.
            Den har fått ta en för stor börda. Den ekonomiska politiken har
            fallerat.
          </note>
          <note>
            Det är en otydlig finansiering där både
          </note>
          <note>
            Arbetsmarknadsfond och budgetmedel används.
          </note>
          <note>
            Det finns kvalitetsbrister, incitamentbrister och gratis arbetskraft
            som en del i arbetsmarknadspolitiken, och det är illa. Genom förändringarna
            under senare år, t.ex. genom utbildningsbidragen, har man försämrat
            drivkraften att vara aktiv. Det är inte konstigt att vi därmed
            har fått ett större passivt beroende av arbetslöshetsförsäkringsmedel.
          </note>
          <note>
            Vår kritik är väl känd. Jag har haft många debatter här med Börje
            Hörnlund och med andra. Vi har varit mycket hårda i kritiken.
            Vi menar att regeringen faktiskt har utnyttjat arbetslösheten
            och marknadslösningar, drivit fram en avreglering, varit passiv
            i många avseenden, väntat med ROT-
          </note>
          <note>
            program och inte genomfört näringspolitiska initiativ. Man har
            ingen plan för kommunerna annat än att dra ner, som Nathalieplanen
            innebär.
          </note>
          <note>
            Man har inte genomfört någonting av energiomställningen. Den
            kunde ha gett många jobb, inte minst regionalt genom biobränslen
            osv.
          </note>
          <note>
            Jag har varit väldigt hård i kritiken. Vi anser att det är riktigt.
            Regeringen har riktat nästan alla lösningar mot löntagarna i vårt
            land.
          </note>
          <note>
            Därför har det vuxit fram en diskussion där man säger: ''hellre
            b-lag än a-kassa''. Det kommer en svallvåg efter alla försämringar,
            t.ex.
          </note>
          <note>
            försämringarna av a-kassesystemet. Man säger:
          </note>
          <note>
            ''Folk kan inte vara bidragstagare -- låt dem få mycket låga
            löner. Låt det få bli ett b-lag. Låt det få bli pigor och drängar.
            Låt det få bli ungdomar som inte kan klara sig.''
          </note>
          <note>
            Det problemet känner vi igen från t.ex. USA. Där finns det många
            miljoner människor som har jobb men som inte kan försörja sig
            på det. Det är något som även arbetsmarknadsminister Reich i USA
          </note>
          <note>
            tycker är ett mycket stort problem och ett misslyckande.
          </note>
          <note>
            Detta är väl känt, och jag skall inte återupprepa det. Jag har
            argumenterat i utskott och i kammare, och det har avslagits. Låt
            mig bara säga att vårt alternativ bygger på en del frågor som
            inte behandlas här. De kommer upp först till hösten. De anses
            vara arbetstidsfrågor och utbildningsfrågor.
          </note>
          <note>
            Vi har finansierat två fonder med 4,5 miljarder kronor.
          </note>
          <note>
            Den ena skulle användas för arbetstidsförsök. Vi vill driva fram
            försök med flexibilitet mellan olika branscher och skaffa erfarenheter
            av vad arbetstidsförkortning kan innebära produktivitetsmässigt,
            kostnadsmässigt och sysselsättningsmässigt i olika branscher.
            De flesta försök vi hittills har sett är från den offentliga sektorn.
          </note>
          <note>
            Det har gjorts studier och doktorsavhandlingar på flera av dem.
            Där har man funnit att det i vissa fall ger rejäla sysselsättningstillskott
            och i andra fall rejäla kostnadsminskningar fast lönen är densamma
            som tidigare. I alla undersökningar framvisas starka välfärdsökningar
            för individerna.
          </note>
          <note>
            Politikerna måste snart ta tag i arbetstidsfrågan.
          </note>
          <note>
            Ointresset här i riksdagen har varit magnifikt de gånger som
            jag har tagit upp frågan till diskussion.
          </note>
          <note>
            Det är en första rangens frihetsfråga, jämställdshetsfråga, sysselsättningsfråga
            och på sikt tror jag även en folkhälsofråga.
          </note>
          <note>
            I samband med det vill jag fråga Börje Hörnlund om det kommer
            något initiativ utöver den nästan patetiska vädjan som Börje Hörnlund
            riktar till industrin att anställa folk i stället för att låta
            personalen arbeta övertid. Övertiden är i dag nästan 5 % i verkstadsindustrin.
            Det är orimligt.
          </note>
          <note>
            Företagen säger nej, eftersom de vet att det går ändå. Då säger
            många att vi inte kan lagstifta om detta. Det har även socialdemokratin
            sagt tidigare.
          </note>
          <note>
            Visst kan vi det. I dag har vi en tvåhundratimmarsregel. Vi kan
            sänka den gränsen.
          </note>
          <note>
            Vi kan också ändra dispensreglerna om vi vill det.
          </note>
          <note>
            Vi kan göra övertidstimmar dyrare genom högre arbetsgivaravgifter.
            Det finns många metoder om man vill göra något annat än att vädja.
          </note>
          <note>
            En annan stor fråga gäller att på allvar få i gång miljö- och
            energisektorn för att skapa jobb.
          </note>
          <note>
            Internationellt sett är det helt klart att tillväxtpotentialen
            ligger inom miljöteknik och miljöprodukter. Vi gör inte mycket
            i dag. Ett skäl till det är att det inte kommer något energibeslut.
          </note>
          <note>
            Vi går inte vidare på skatteväxlingens område. Det är den mekanism
            som gör att vi kan driva fram en miljömässigt bra inriktning,
            och det skapar också väldigt många jobb, även med god förankring
            regionalt.
          </note>
          <note>
            Jag frågar återigen om kompetens. I två års tid har jag ställt
            frågor om kompentensutveckling i enlighet med Kompetensutredningens
            förslag. Det har inte hänt någonting. Nu kommer det en serie rapporter
            från Utbildningsdepartementet, men vi har missat tåget. Jag läser
            i tidningsartikel efter tidningsartikel om att vi nu har fått
            flaskhalsproblem. Jag tror inte att vi är riktigt där ännu, men
            det börjar synas när man pratar med personaldirektörerna på våra
            industrier.
          </note>
          <note>
            Jag läste i våra tekniska attachéers tidning där VD:n
          </note>
          <note>
            Bo Hedberg hänvisar till en SIFO-undersökning från 1992, Storföretagens
            syn på näringsklimatet.
          </note>
          <note>
            Där står det: Vilka förändringar har störst betydelse för att
            företagen skall öka investeringarna på fem--tio års sikt från
            1992?
          </note>
          <note>
            Företagen svarar så här: 40 % säger att räntan är det viktigaste.
            25 % ansåg att sänkta lönekostnader var viktigt. 5 % ansåg att
            tillgång på kapital var viktigt. 4 % ansåg att utbud av kvalificerad
            arbetskraft var viktigt.
          </note>
          <note>
            Så kan den politiska diskussionen och de ideologiska stormvindarna
            leda företagsledarna fel.
          </note>
          <note>
            Jag anser att den i särklass viktigaste flaskhalsen vi kommer
            att ha, och även den viktigaste resursen, är väl kvalificerad
            arbetskraft. Där har Sverige en stor skuld. Vi har missat decennier
            och backat i jämförelse med våra konkurrentländer. Det kan jag
            inte lasta Börje Hörnlund för. Men jag kan lasta
          </note>
          <note>
            Börje Hörnlund för att inte ha lagt fram ett förslag som handlar
            om kompetenshöjningar.
          </note>
          <note>
            Sedan har vi den gemensamma sektorn, vård och omsorg. Vi åker
            ju alla runt på omsorgsinrättningar och sjukhem. Vi ser att många
            far illa och att folk ligger i korridorerna. Jag ser Yrkesinspektionens
            föreläggande komma på våra lasarett och inte på våra tunga industrier.
            Det är en del i hur man svälter ut den kommunala sektorn. Sedan
            sägs det ibland att de har ett gott finansiellt netto. De har
            inte pengar. De vågar inte budgetera. De avskedar personal.
          </note>
          <note>
            Regeringen har i någon mån biträtt förslagen från oss och Socialdemokraterna
            om att gå in med utbildningsinsatser. Men det är inte tillräckligt.
          </note>
          <note>
            Mängder med människor har fått gå. 10 000-tals människor har
            fått gå från vård, omsorg och utbildning. Situationen blir sämre
            och välfärden går förlorad för barn och sjuka. Rehabiliteringen
            och företagshälsovården förfaller och arbetsmiljöerna försämras.
          </note>
          <note>
            Jag satt för någon timme sedan och läste rapporten till socialförsäkringsutskottet
            från professor Staffan
          </note>
          <note>
            Marklund vid Umeå universitet om förtidspensioneringen. Den slutar
            med ett varningsord om vad som nu händer i det svenska arbetslivet.
            Utstötningsmekanismerna ökar. Den restriktiva arbetslöshetsförsäkringen
            ökar utslagningen och restriktiviteten på sjukförsäkringssidan
            likaså.
          </note>
          <note>
            På punkt efter punkt tas de frågor upp som vi har drivit här
            i kammaren, som mekanismer som kommer att stöta ut människor i
            passivt förtidspensioneringsberoende. Det innebär minskad välfärd
            och kraftigt ökade kostnader.
          </note>
          <note>
            Därför har vi föreslagit en framtidsfond. Idén är att produktionen
            med en mycket liten arbetsgivaravgift, 0,5 %, och vinstdelning,
            så att vi kan ta hand om devalveringsvinsterna, skall bidra till
            kompetensutveckling, arbetsmiljöförbättring och rehabiliteringsinsatser.
            I dag går pengarna till kapitalägarnas fickor. Med skattesänkningar
            går de dit i allt stridare strömmar. Detta är inte rimligt, med
            alla de uppoffringar som löntagarna gör.
          </note>
          <note>
            Ändå är inte frågorna så enkla. Man kan inte säga att detta är
            Börje Hörnlunds fel eller Bildts fel. Det har varit en process
            från 1980-talet. Låt mig nämna kasinoekonomin, så slipper Börje
            Hörnlund göra det. Det är avregleringarna, skattereformen, den
            försämrade ekonomin, misskötseln av högre utbildning, misskötseln
            av kompetensutveckling, misskötseln av miljö- och energiteknisk
            utveckling -- många sådana frågor. Men det har ju förvärrats under
            denna regeringsperiod.
          </note>
          <note>
            Den nyliberala ledstjärnan har drivit regeringen att nästan enkom
            syssla med omvänd Robin Hoodpolitik i fördelningsfrågor. Man har
            inte bedrivit någon näringspolitik. De enda pengar som har satsat
            framåtsyftande är löntagarfondspengarna, de så förkättrade löntagarfonderna.
            Det är de enda resurser som har stått till buds.
          </note>
          <note>
            För framtiden är det inte en fråga om att en representant för
            regeringen och en representant för oppositionen i arbetsmarknadsfrågor
            strider och bråkar. Det är inte så enkelt. Det är oerhörda strukturförändringar
            som sker i vårt näringsliv. Det är oerhörda förändringar med avseende
            på globaliseringen av ekonomin. Det är starka förändringar i demografin
            när det gäller behovet av vård och omsorg. Produktiviteten ökar
            lavinartat.
          </note>
          <note>
            För den som har jobbat länge på en industri, som jag har gjort,
            är det ofattbart. I dag är det knappt en tredjedel kvar på mitt
            gamla bolag i Ludvika jämfört med för 25 år sedan, men man producerar
            oändligt mycket mer.
          </note>
          <note>
            Detta kräver nya ansatser. Det kräver mycket högre kompetens.
            Det kräver att vi förstår att förutsättningarna för jobb i grunden
            har förändrats. Men det kan inte bestå i att man försämrar trygghetssystemen
            och arbetsrätten och säger att det nog går bra. Man böjer knä
            för kapitalkrafter och marknadskrafter och säger: Gör vi inte
            som ni vill, då sticker ni med pengarna. Så kan det inte vara.
            Pengarna är våra. Överskottet skapas gemensamt. Jag säger inte
            att alla skall ha lika. Men resurserna skall fördelas så att de
            gynnar alla.
          </note>
          <note>
            En gång i tiden sade man att det var oljepriset som var orsaken,
            efter oljeprischocken på 70-talet. I dag är oljepriset lägre realt
            än vad det var före 1973.
          </note>
          <note>
            Man sade att reallönerna var höga. Reallönerna har sjunkit kraftigt
            i hela Europa sedan början av 70-
          </note>
          <note>
            talet.
          </note>
          <note>
            Man säger att Asiens produktion gör att vi importerar ihjäl oss.
            De slår ut oss. Det är inte sant.
          </note>
          <note>
            Inom OECD-området har importen från dessa s.k.
          </note>
          <note>
            tigrar ökat från 0,8 % till 1,3 %. Mycket av detta kommer nu
            fram i rapporter från OECD, EG osv.
          </note>
          <note>
            Men omedelbart ideologiseras allt. Och så kommer det att bli
            inte en svensk debatt utan en internationell debatt. Det blir
            kapitalägare och marknadskrafter å ena sidan och demokratiska
            rörelser å andra sidan. Låt mig bekänna att i den diskussionen
            ställer sig Vänsterpartiet på välfärdens och demokratins sida.
          </note>
          <note>
            Det kommer att vara oerhörda svårigheter att lyfta
          </note>
          <note>
            Sverige sysselsättningsmässigt. Jag hoppas att den diskussion
            som har kommit i gång om den nya teknologin, om distansarbetets
            möjligheter, möjligheterna till flexiblare och kortare arbetstid
            skall kunna ske inom ramen för en demokratisk utveckling. Annars
            ligger vi illa till, vi demokrater och vi som håller jämlikhet
            och delaktighet högt som värden för samhällsutvecklingen.
          </note>
          <note>
            Det är svåra frågor. Det kommer att krävas stort arbete. Det
            kommer att sättas i gång en stor utredning i Sverige. Men vi kan
            inte vänta på det.
          </note>
          <note>
            Det är viktigt att de steg som tas fr.o.m. nu tas i riktning
            mot högre kompetens, flera jobb, bättre omsorg, miljöteknikutveckling,
            kortare arbetstid, utvecklande och goda arbeten med större innehåll
            och inte mot starkare marknadskrafter, ökad makt för kapitalägare,
            en minskad trygghet för de anställda och krossade fackföreningar.
          </note>
          <note>
            Jag menar att regeringen har beträtt en fullständigt felaktig
            väg, som jag egentligen inte tror att Börje
          </note>
          <note>
            Hörnlund, med sin bakgrund, tycker om. Men han har hamnat på
            tåget. Jag hoppas att vi, tillsammans med svenska folket, skall
            plocka av honom från det tåget. Då skall också Sverige komma i
            ett bättre läge när det gäller sysselsättning och välfärd.
          </note>
          <note>
            (forts.)
          </note>
          <note>
            Ajournering
          </note>
          <note>
            Kammaren beslöt kl. 17.56 att ajournera förhandlingarna till
            kl. 19.30 för middagsuppehåll.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 19.30.
          </note>
          <note>
            4 § (forts.) Den ekonomiska politiken och slutlig budgetreglering
            för budgetåret 1994/95
          </note>
          <note>
            (forts. FiU20)
          </note>
          <note type="speaker">
            Anf. 129 ELVER JONSSON (fp):
          </note>
          <note>
            Herr talman! När vi nu diskuterar finansutskottets stora betänkande
            kan vi konstatera att arbetsmarknadspolitiken upptar ett rejält
            avsnitt, rent av dominerande jämfört med andra verksamhetsområden.
            Det är inte så underligt, därför att arbetsmarknadens roll är
            stor och tung för hela samhällsekonomin men också för enskilda
            och deras sociala funktion.
          </note>
          <note>
            Vi har kunnat konstatera i debatten att arbetslösheten är alldeles
            för hög. Ända sedan
          </note>
          <note>
            1990, då vi till följd av industrinedgång förlorade marknadsandelar
            med konkurser i spåren av 1980-
          </note>
          <note>
            talets vilda bank- och fastighetsspekulation, har det varit en
            kraftig nedgång i arbetslivet och en rejält stigande uppgång i
            arbetslöshetstal, en uppgång som har sträckt sig ända fram till
            denna vårvinter.
          </note>
          <note>
            När det gäller att få en fungerande arbetsmarknad behövs det,
            som jag nämnt någon gång tidigare, tre rejäla pelare. Den ena
            är den aktiva arbetsmarknadspolitiken. Den andra är det positiva
            näringsklimatet. Den tredje är sunda statsfinanser.
          </note>
          <note>
            Det behövs en sanering av statsfinanserna, ett fortsatt sparande
            och inkomstförstärkningar av skilda slag. Näringspolitikens område
            kan det erinras om de förbättringar som har skett för olika former
            av företagsamhet, de stödformer som finns för nyanställning, det
            generella anställningsstödet för dem som nyanställer under det
            här året, satsning på regionalpolitiken, på näringsverksamheter
            och på kvinnligt företagande.
          </note>
          <note>
            På den aktiva arbetsmarknadspolitikens område har det tillkommit
            en rejäl arsenal åtgärder som regeringen har föreslagit under
            den här perioden:
          </note>
          <note>
            ungdomspraktiken, akademikerpraktiken, det generella anställningsstödet,
            invandrarpraktiken, rekryteringsstödet som inte är något nytt
            men som aktualiserats mera, lönebidragen för handikappade och
            ROT-insatserna.
          </note>
          <note>
            När vår värderade ordförande i arbetsmarknadsutskottet talar
            om att socialdemokraterna har ett bra program, får man ändå erinra
            sig att socialdemokraterna har varit förvånansvärt konservativa
            och hållit sig till gamla regelverk, också sådana som inte visat
            sig särskilt framgångsrika. Därför kanske jag inte kan hålla med
            om omdömet att programmet är framåtsyftande och progressivt.
          </note>
          <note>
            När det gäller regionalpolitiken var socialdemokraterna negativa
            till både 800-
          </note>
          <note>
            miljonerssatsningen på näringspolitiken och det kvinnliga företagandet.
            Det stämmer inte riktigt med de höga betyg som Ingela Thalén satte
            på den socialdemokratiska arbetsmarknadspolitiken och de konkreta
            åtgärderna. Ingela Thalén beklagar att vi från regeringspartiernas
            sida inte har tagit till vara hela arsenalen, skulle jag vilja
            fråga vad för slags tulipanaros som vi missat.
          </note>
          <note>
            Det är också viktigt att säga att en grundläggande tanke som
            vi ofta för fram från liberalt håll är att arbetslöshet aldrig
            får bli ett medel i den ekonomiska politiken. Arbetslöshet är
            alltid slöseri med resurser. Det gäller såväl mänskliga som ekonomiska
            resurser.
          </note>
          <note>
            Erfarenheter från andra länder visar att det är svårt för långtidsarbetslösa
            att komma tillbaka till arbetsmarknaden. Hög arbetslöshet riskerar
            därför att bli bestående även i tider av högkonjunktur.
          </note>
          <note>
            Jag nämnde tidigare att arbetsmarknadspolitiken är det nödvändiga
            komplementet till den allmänna ekonomiska politiken. Dess huvuduppgift
            är att underlätta för de arbetssökande att snabbt hitta och ta
            arbete på den öppna arbetsmarknaden samt att hjälpa arbetsgivarna
            att fylla vakanser.
          </note>
          <note>
            För att en individ inte skall hamna i den återvändsgränd som
            långtidsarbetslöshet innebär måste alla aktiva åtgärder prövas.
            Passivt kontantstöd skall bara tillgripas som en sista utväg.
          </note>
          <note>
            Det är därför angeläget att varje person som blir arbetslös snabbt
            kan ges en chans att komma tillbaka till arbetslivet. Detta innebär
            att arbetslinjen måste hävdas i alla lägen.
          </note>
          <note>
            Herr talman! Under den gångna mandatperioden har regeringen tvingats
            föra en förhållandevis hård ekonomisk politik till följd av det
            svåra ekonomiska läget. Trots detta har insatserna på arbetsmarknadspolitikens
            område varit omfattande. Vi ser allt fler tecken på att en vändning
            i den svenska ekonomin är på gång. Den är tydlig. Trots att nedgången
            i sysselsättningen har varit dramatisk under den ekonomiska krisen
            kan vi i dagsläget se tydliga tecken på att utvecklingen även
            på arbetsmarknaden vänder.
          </note>
          <note>
            Antalet arbetslösa i april var för första gången sedan april
            1990 lägre än året innan. Inom tillverkningsindustrin ligger antalet
            nyanmälda platser på en betydligt högre nivå.
          </note>
          <note>
            Under de senaste månaderna har antalet arbetslösa och personer
            i åtgärder minskat med flera tusen personer.
          </note>
          <note>
            Den kanske mest glädjande noteringen är att antalet varsel dramatiskt
            har minskat. Man får gå tillbaka till 1975 för att finna lägre
            varseltal inom tillverkningsindustrin.
          </note>
          <note>
            Kraftfulla satsningar på arbetsmarknadspolitiken bidrar till
            att hålla nere den öppna arbetslösheten.
          </note>
          <note>
            Den öppna arbetslösheten har sjunkit under de senaste månaderna.
          </note>
          <note>
            Det är också värt att notera att regeringens åtgärd att underlätta
            anställning har rönt framgång. De justeringar som skedde i lagen
            om anställningsskydd, LAS, syftade till att underlätta tillfälliga
            anställningar. Det är därför glädjande att den kategorin jobb
            ökat mycket kraftigt, eller med ca 75 000 personer sedan december
            i fjol.
          </note>
          <note>
            Herr talman! Jag har också en förhoppning att förslagen i det
            betänkande som arbetsmarknadsutskottet för några minuter sedan
            justerade -- Förslag till arbetslöshetskassa -- kan förverkligas
            genom morgondagens kammarbehandling. Vi från Folkpartiet har varit
            med och drivit på för att få fram en allmän obligatorisk arbetslöshetsförsäkring.
            Det innebär bl.a. att många arbetslösa tidigare varit hänvisade
            till låga ersättningsnivåer, eftersom de har valt att inte vara
            med i någon etablerad a-kassa. Dessa arbetslösa kan nu få en i
            förhållande till sina inbetalningar via skattsedeln skälig ersättning.
          </note>
          <note>
            Därmed förbättas situationen för dem, samtidigt som trycket på
            kommunernas socialbidragskostnader minskar.
          </note>
          <note>
            Genom ungdomspraktiken och satsningar på utbildning av olika
            slag skapas också goda möjligheter för ungdomar att trots arbetslösheten
            undvika passivisering. Många unga har under de senaste åren kunnat
            förbättra sina möjligheter till inträde på den reguljära arbetsmarknaden
            när konjunkturen vänder.
          </note>
          <note>
            Jag tror att det är väldigt viktigt att rusta sig för en högkonjunktur.
            Det är oerhört angeläget. Därför är det bra att det görs så stora
            ansträngningar för att nå fram till höga utbildningstal och för
            att satsa på fortbildning.
          </note>
          <note>
            För de arbetslösa över 25 år har ALU varit, och är, ett kraftigt
            instrument för att få in människor i en meningsfull verksamhet,
            samtidigt som många arbetsuppgifter, som annars kanske inte hade
            blivit utförda, blir gjorda.
          </note>
          <note>
            Arbetslösa invandrares möjligheter att få kontakt med arbetsmarknaden
            kommer att förbättras då den nu beslutade invandrarpraktiken införs.
            Med ledsnad måste jag konstatera att vi fick driva igenom detta
            utan att Socialdemokraterna ställde sig bakom det förslaget.
          </note>
          <note>
            Herr talman! För att ytterligare påskynda den positiva utveckingen
            på arbetsmarknaden är det viktigt att även arbetsgivarna tar ett
            större ansvar.
          </note>
          <note>
            Speciellt oroväckande är den ökning av antalet övertidstimmar
            som har kunnat konstateras på senare tid. I mars var andelen övertidstimmar
            i industrin över 4 %. Det kan inte nog poängteras att arbetsgivarna
            i denna situation måste ta ett större ansvar för att minska arbetslösheten
            och ge fler arbetslösa riktiga jobb.
          </note>
          <note>
            Det borde vara mycket intressant för arbetsgivarna att nyanställa,
            då det aldrig har varit så förmånligt att utöka personalstyrkan
            som nu.
          </note>
          <note>
            Därför vill jag upprepa den fråga som jag ställde till arbetsmarknadsministern
            i går, vilken det inte gavs tillfälle att besvara. Vad gör regeringen
            för att ändra attityden hos företag och andra arbetsgivare, så
            att de engagerar sig i en mer aktiv nyrekrytering än vad som just
            nu är fallet?
          </note>
          <note>
            Regeringen har i och för sig medverkat till att skapa ett sunt
            klimat för företagen och företagarna genom en rad åtgärder och
            förändringar. I och med detta har staten serverat företagen en
            rad instrument för att underlätta nyrekryteringen. Men, herr arbetsmarknadsminister,
            jag tror att det behövs ett s.k. politiskt psykologiskt tryck
            för att de skall aktivera sig, eftersom varje nyanställning som
            kan tidigareläggas är en stor vinst för hela samhället.
          </note>
          <note>
            Herr talman! Med detta ber jag att få yrka bifall till utskottets
            hemställan i det betänkande som vi just nu behandlar.
          </note>
          <note type="speaker">
            Anf. 130 INGELA THALÉN (s) replik:
          </note>
          <note>
            Herr talman! Elver Jonsson tycker att det socialdemokratiska
            alternativet inte innehåller förslag som man kan satsa på. Han
            säger också att det är ett förslag som bygger på gamla tankar
            och idéer.
          </note>
          <note>
            Detta tyder ju på att Elver Jonsson inte har läst de socialdemokratiska
            förslagen, t.ex. det socialdemokratiska förslaget om ungdomsprogram
            som skulle ge 70 000 ungdomar arbetstillfällen och ytterligare
            ett tiotusental antal ungdomar möjlighet till fortsatt och fördjupad
            utbildning, möjligheter till utlandspraktik, möjligheter till
            särskilt anordnade arbeten och möjligheter till utvecklingsår
            hos kommunerna för de allra yngsta ungdomarna, dvs. de som just
            nu har det som svårast.
          </note>
          <note>
            Timmen är sen, och jag tror inte att jag kan övertyga Elver Jonsson
            just nu i elfte timmen eller fem i tolv, men han kan ju ändå läsa
            vårt förslag i efterhand. Det blir ju nya möjligheter att fortsätta
            debatten.
          </note>
          <note>
            Jag vill upprepa den fråga som jag ställde i mitt inledningsanförande.
            Utskottets majoritet har ju tillstyrkt regeringens förslag angående
            arbetsmarknadspolitiken, att hålla inne en mycket ansenlig summa
            pengar, dvs. att man har ökat finansfullmakten till 4 miljarder.
            Elver Jonsson och övriga i utskottets majoritet säger att det
            är bra att pengarna ligger där, därför att det gör det möjligt
            att ha en flexibel arbetsmarknadspolitik som gör att man kan öka
            volymerna när man behöver det.
          </note>
          <note>
            Jag frågar Elver Jonsson: Anser inte Elver Jonsson att man behöver
            dessa pengar för de 130 000
          </note>
          <note>
            ungdomar som nu är utan någon som helst form av aktivitet eller
            sysselsättning? Anser inte Elver
          </note>
          <note>
            Jonsson att man behöver pengarna till de 133 000
          </note>
          <note>
            långtidsarbetslösa som inte har någon möjlighet att få en tillräckligt
            god bas för att konkurrera på arbetsmarknaden?
          </note>
          <note>
            Hade jag varit Elver Jonsson, skulle jag ha vänt mig till Börje
            Hörnlund och sagt: Använd nu dessa pengar omedelbart!
          </note>
          <note>
            Det är nu de behövs. Det är nu, när det finns en möjlighet till
            uppgång, som man skall se till röja undan de flaskhalsar som bl.a.
            Hans Andersson berörde här tidigare.
          </note>
          <note type="speaker">
            Anf. 131 ELVER JONSSON (fp) replik:
          </note>
          <note>
            Herr talman! Jo, visst har jag läst den socialdemokratiska motionen.
            Även om det låter litet vanvördigt får jag säga att det till stora
            delar var gamla skivbekanta. De åtgärder som socialdemokraterna
            föreslår påminner ju mycket om flera tidigare åtgärder som inte
            har gett särskilt stort utbyte. Att upprepa dem tror jag inte
            löser de önskningar som i och för sig är högst legitima, att fler
            ungdomar skall få jobb. Erfarenheten säger att de inte har gett
            önskat resultat.
          </note>
          <note>
            Jag beklagar närmast att man från socialdemokratiskt håll har
            varit så oerhört rigid när det gäller att bromsa förslag från
            regeringen.
          </note>
          <note>
            Det gäller invandrarpraktiken och det gäller ungdomspraktiken,
            som man var emot och som man nu vill dra ner på. Det var till
            att börja med
          </note>
          <note>
            GAS, men där anslöt man sig så småningom.
          </note>
          <note>
            Akademikerpraktiken är ett annat exempel, där man från socialdemokratiskt
            håll har varit negativ.
          </note>
          <note>
            Vidare kan det gälla att göra en extra satsning på kvinnornas
            företagande, vilket föreslås i detta betänkande. Men Socialdemokraterna
            upprepar sitt motstånd mot sådant. Därför vidhåller jag att
          </note>
          <note>
            Socialdemokraterna inte har gått i bräschen för nya, intressanta
            och progressiva förslag som radikalt skulle kunna förbättra situationen.
          </note>
          <note>
            Sedan till frågan om det är rimligt att hålla inne medel. Det
            är klart att vi parlamentariker är litet otåliga. Särskilt gäller
            det om man tillhör oppositionen. Jag har många gånger upplevt
            liknande situationer där den socialdemokratiska regeringen har
            sagt: Ni får lugna er litet grand och avpassa det här över året
            så att det kommer vid rätt tidpunkt.
          </note>
          <note>
            Vi har ju erfararenhet av rejäla överskott på olika konton som
            har kunnat disponeras för andra saker men som inte fullt ut har
            kunnat användas.
          </note>
          <note>
            Självfallet får regeringen ta sitt ansvar när det gäller att
            hantera finansfullmakten.
          </note>
          <note>
            De långtidsarbetslösa apostroferas här. De är naturligtvis fortfarande
            för många. Men det är väldigt positivt att antalet långtidsarbetslösa
            nu har börjat krympa. Det här är den svåraste biten för oss.
          </note>
          <note type="speaker">
            Anf. 132 INGELA THALÉN (s) replik:
          </note>
          <note>
            Herr talman! När det gäller det senaste som Elver
          </note>
          <note>
            Jonsson sade skulle jag nog vilja att han talar om på vilket
            sätt andelen långtidsarbetslösa minskar. Det är ju tvärtom så
            att de blir fler.
          </note>
          <note>
            Elver Jonsson säger att Socialdemokraterna är motståndare till
            det som radikalt skulle förbättra situationen. Men på vilket sätt
            har arbetslivsutveckling, ungdomspraktik och en del andra förslag
            här som den borgerliga majoriteten ständigt har ändrat förutsättningarna
            för radikalt förbättrat situationen för de 500 000--600 000
          </note>
          <note>
            personer som är arbetslösa i Sverige?
          </note>
          <note>
            Problemet, Elver Jonsson, är att den borgerliga majoriteten har
            övergett de inslag i en aktiv arbetsmarknadspolitik som långsiktigt
            ger grundstommen. Vi har sagt att arbetslivsutveckling skall vara
            en sistahandsåtgärd. Regeringspartierna har fört över denna till
            området förstahandsåtgärd.
          </note>
          <note>
            Jag vill återigen fråga Elver Jonsson: Hur många ungdomsarbetslösa
            och hur många långtidsarbetslösa skall vi få innan Elver Jonsson
            anser att de pengar som finns reserverade används till åtgärder
            för dessa människor och för att de skall kunna komma tillbaka
            till arbetsmarknaden? Vi har 133 000 långtidsarbetslösa, och 133
            000
          </note>
          <note>
            ungdomar skall ut på arbetsmarknaden.
          </note>
          <note>
            Det socialdemokratiska ungdomsprogrammet,
          </note>
          <note>
            Elver Jonsson, är ett utomordentligt bra, konkret och finansierat
            program för att ge unga människor möjligheter till långsiktig
            utbildning och till en fast förankring på arbetsmarknaden.
          </note>
          <note type="speaker">
            Anf. 133 ELVER JONSSON (fp) replik:
          </note>
          <note>
            Herr talman! Ingela Thalén frågar: Vad har lösts med de åtgärder
            som nu finns? Jag skulle vilja vända på det hela och säga: Tänk
            bort ungdomspraktiken! Tänk bort ALU-insatserna!
          </note>
          <note>
            Tänk bort invandrarpraktik och akademikerpraktik, för att ge
            några exempel! Eller kom ihåg att Socialdemokraterna egentligen
            har gjort uträkningar beträffande nysatsning på kvinnligt företagande
            och att det nu lagts ut nästan
          </note>
          <note>
            1 miljard kronor på mindre företagsamhet ute i landsorten, också
            i södra delen av landet. Tänk bort vad jag här har nämnt! Situationen
            skulle då ha varit utomordentligt svårare. Det råder inget tvivel
            om att det alltså handlar om mycket bra insatser i ett exceptionellt
            svårt läge.
          </note>
          <note>
            När det gäller de långtidsarbetslösa har jag läst innantill i
            AMS pressmeddelande. Där står det att antalet långtidsarbetslösa
            minskade under maj månad jämfört med april och att det var 5 000
            färre arbetslösa jämfört med i april. Det är framför allt i åldersgruppen
            25--54-åringar som långtidsarbetslösheten minskade -- så långt
          </note>
          <note>
            Arbetsmarknadsstyrelsen.
          </note>
          <note>
            Till sist: Åtgärder är naturligtvis bra. De bägge andra bitarna
            har jag nämnt, dvs. den positiva näringspolitiken och sunda statsfinanser.
            Den bästa insatsen är ju fler jobb. Vi har den paradoxala situationen,
            herr talman, att arbetslöshet inte beror på brist på arbete. Det
            är andra saker vi har brist på: brist i organisationen, brist
            på lönsamhet, brist på offentliga kassors förmåga att köpa upp
            arbetskraft.
          </note>
          <note>
            Jag tror att 1990-talets stora bristvara om ett par år kommer
            att vara den utbildade arbetskraften.
          </note>
          <note>
            Därför är det så viktigt med fortbildning och utbildning.
          </note>
          <note>
            Fältropet, som jag hoppas att arbetsmarknadsministern kan instämma
            i, är att vi till företag och andra arbetsgivare säger: Nyanställ,
            och gör det nu!
          </note>
          <note type="speaker">
            Anf. 134 ROSE-MARIE FREBRAN (kds):
          </note>
          <note>
            Herr talman! Den ekonomiska kris Sverige varit inne i de senaste
            åren har givit dramatiska effekter, inte minst på sysselsättningen.
            Sedan 1990 har antalet sysselsatta minskat med flera hundra tusen
            personer.
          </note>
          <note>
            Få av oss kunde ens i våra mörkaste stunder föreställa oss denna
            utveckling för bara ett par år sedan. De mänskliga tragedier som
            döljer sig bakom dessa siffror är svåra för att inte säga omöjliga
            att till fullo förstå.
          </note>
          <note>
            Sifforna är samtidigt den definitiva bekräftelsen på att utvecklingen
            under 1980-talet inte var långsiktigt hållbar. Balansen i statsbudgeten
            i slutet av 1980-talet var skenbar och byggde på en kraftig överhettning
            av ekonomin. För varje intjänad hundralapp spenderade hushållen
            105 kronor.
          </note>
          <note>
            Vanligt sunt förnuft säger att en sådan utveckling inte är hållbar.
          </note>
          <note>
            Bank- och fastighetskrisen och den därpå följande skuldsaneringen
            i hushållen, som dessutom förstärktes av skattereformen, ledde
            till en minskad efterfrågan i ekonomin, vilket i kombination med
            den kraftig internationella lågkonjunkturen bidrog till den minskade
            sysselsättningen.
          </note>
          <note>
            Herr talman! Det var i detta läge som regeringen tillträdde på
            hösten 1991. En rad åtgärder har vidtagits för att få stopp på
            det fria fallet i ekonomin och för att vända utvecklingen.
          </note>
          <note>
            Ett centralt mål för regeringens ekonomiska politik har varit
            att skaffa nya, riktiga jobb. Men världens högsta skattetryck,
            enorma budgetunderskott och snabbt ökande statsskuld har det varit
            helt nödvändigt att inrikta den ekonomiska politiken på att skapa
            nya jobb i den privata sektorn. Sedan
          </note>
          <note>
            1950-talet har inte ett enda nytt jobb netto tillkommit i denna
            sektor.
          </note>
          <note>
            En av de mest centrala uppgifterna för att skapa förutsättningar
            för en ökad sysselsättning är att varaktigt få ned räntan. Det
            är en absolut nödvändighet för att få i gång investeringarna,
            tillväxten och därmed de nya jobben.
          </note>
          <note>
            Ett dramatiskt omslag i realräntenivån inträffade för några år
            sedan. Från att ha varit negativ under
          </note>
          <note>
            1970-talet och början av 1980-talet har vi nu under
          </note>
          <note>
            1990-talet ett läge med historiskt sett mycket hög realränta.
            Samtidigt har vi sett hur arbetsmarknadsläget förändrats lika
            dramatiskt.
          </note>
          <note>
            Den negativa realräntan missgynnade sparandet och gav upphov
            till den låneekonomi som kulminerade i 1980-talets spekulations-
            och inflationsekonomi. När omslaget till en hög positiv realränta
            kom sattes finans- och fastighetsmarknaden i gungning genom den
            alltför höga belåningsgraden på fastighetsmarknaden.
          </note>
          <note>
            Omslaget verkade också starkt hämmande på den ekonomiska aktiviteten
            i den reala sektorn av näringslivet och bidrog till en dramatisk
            försämring av statsfinanserna.
          </note>
          <note>
            Den höga realräntan fungerar som en broms för investeringar genom
            att det är färre möjliga investeringar som så att säga passerar
            lönsamhetströskeln. Detta gäller för investeringar i reala tillgångar,
            avsedda att användas i produktion, dvs. byggnader, anläggningar,
            maskiner och inventarier, transportmedel samt bostäder, men det
            gäller även investeringar i immateriella tillgångar, som forskning
            och utveckling och utbildning av personal.
          </note>
          <note>
            Därför finns ett negativt samband mellan realränta och sysselsättning.
            En sänkt realränta ökar den ekonomiska aktiviteten i näringslivet
            genom ökade investeringar, och detta skapar nya jobb, vilket i
            sin tur bidrar till att minska statens budgetunderskott.
          </note>
          <note>
            En fortsatt kraftfull sanering av de offentliga finanserna är
            därför helt nödvändig för att skapa förtroende för den svenska
            ekonomin. Vi kan nämligen inte besluta om den låga räntenivå vi
            behöver, men vi kan föra en politik som gör att vi förtjänar den
            räntan.
          </note>
          <note>
            Herr talman! Vi kan nu konstatera att regeringens politik har
            börjat ge resultat. Antalet varsel fortsätter att minska. Allt
            fler personer får arbete.
          </note>
          <note>
            Antalet platser som anmäls till arbetsförmedlingen fortsätter
            att öka.
          </note>
          <note>
            Precis som Elver Jonsson tidigare svarade Ingela
          </note>
          <note>
            Thalén i sin replik är det inte så att antalet långtidsarbetslösa
            ökar. Det är inte 133 000
          </note>
          <note>
            personer som är långtidsarbetslösa i dag, det är
          </note>
          <note>
            94 000. En av underrubrikerna i det senaste pressmeddelandet
            från Arbetsmarknadsstyrelsen är också ''Färre långtidsarbetslösa
            -- inte fler''.
          </note>
          <note>
            Trots detta är arbetslösheten naturligtvis fortfarande alarmerande
            hög -- att säga detta är inte på något sätt att ta till överord.
            I dagarna lämnar också som vi vet ca 100 000 ungdomar gymnasieoch
            högskolan. Det här kommer att ställa mycket stora krav på arbetsmarknadspolitiken
            under de närmaste månaderna.
          </note>
          <note>
            Herr talman! När trenden nu pekar mot en ökad sysselsättning
            är det viktigt att de arbetsmarknadspolitiska åtgärderna successivt
            växlas över från praktikplatser till utbildningsplatser. De långtgående
            rationaliseringarna inom främst industrin har gjort att kapacitetstaket
            snabbt kan komma att nås och att flaskhalsar kan uppstå. Behovet
            av en väl fungerande arbetsmarknadsutbildning, som i den pågågende
            konjunkturuppgången underlättar matchningen av de arbetssökande
            och de nya jobben, är tydligt.
          </note>
          <note>
            Regeringens ambitioner att hålla nere den öppna arbetslösheten
            och genom olika arbetsmarknadspolitiska åtgärder förbättra arbetsmarknadens
            funktionssätt är lovvärt. Även kommande budgetår finns beredskap
            för en volym på i genomsnitt ca 400 000 platser per månad.
          </note>
          <note>
            Regeringens förslag är utformat som ett flexibelt och justerbart
            åtgärdspaket, och det kan lätt expanderas. Det är bra i ett relativt
            osäkert läge.
          </note>
          <note>
            Som kristdemokrater hälsar vi med tillfredsställelse förslaget
            om överföring av medel till upprustning och underhåll av framför
            allt länsvägar. De 2,8
          </note>
          <note>
            miljarder kronor som nu satsas på detta beräknas resultera i
            ca 13 000 årsarbeten, samtidigt som de medverkar till en ökad
            trafiksäkerhet och förbättrad miljö.
          </note>
          <note>
            Också den nyligen antagna regionalpolitiska propositionen har
            stor betydelse för sysselsättningsutvecklingen. De nya satsningarna
            på det s.k. mikrostödet och på kvinnligt företagande är särskilt
            positiva och kan tillsammans med de gamla stödformerna ge hävstångseffekter
            av stor betydelse för att skapa sysselsättning i hela
          </note>
          <note>
            Sverige.
          </note>
          <note>
            Herr talman! Under senare tid har alla partier talat om småföretagens
            betydelse för tillkomsten av de nya jobben. I praktisk handling
            har dock
          </note>
          <note>
            Socialdemokraterna verkat i rakt motsatt riktning.
          </note>
          <note>
            I sina ekonomiska motioner förseslår man skattehöjningar på ca
            9 miljarder kronor på företag och på riskkapital som satsas i
            företag för att skapa nya jobb. Detta motsvarar kostnaden för
            45 000
          </note>
          <note>
            helårsjobb inom exempelvis industrin. Samtidigt lägger man fram
            förslag om investeringar m.m., som nästan uteslutande skall finansieras
            inom den offentliga sektorn. Enligt Finansdepartementets beräkningar
            kommer detta att leda till att antalet sysselsatta totalt sett
            minskar.
          </note>
          <note>
            Vi kristdemokrater menar att ett gynnsamt klimat för småföretag
            och nyföretagande är av största vikt inför kampen mot den höga
            arbetslösheten.
          </note>
          <note>
            Regeringen har vidtagit en rad åtgärder för ett bättre företagsklimat.
            Vi tror dock att man måste gå vidare för att ytterligare förbättra
            klimatet för småföretagen. Det handlar i stor utsträckning om
            att långsiktigt skapa positiva attityder och ge kunskap om företagande
            och företagandets villkor.
          </note>
          <note>
            Införande av företagarutbildning på gymnasienivå är en viktig
            komponent i detta och bör stimuleras.
          </note>
          <note>
            Herr talman! I debatten ställs ofta olika åtgärder för att öka
            sysselsättningen mot varandra. Vi kristdemokrater är av den uppfattningen
            att det inte finns någon patentmedicin som ensam kan lösa sysselsättningsproblemen.
            Dessa måste tvärtom angripas med en samlad strategi bestående
            av flera olika delar, Jag har tidigare berört några av dessa --
          </note>
          <note>
            behovet av en sanering av statsfinanserna för att uppnå varaktigt
            lägre räntor, ett förbättrat klimat för små- och nyföretagande
            och en effektiv arbetsmarknadspolitik som underlättar matchningen
            av de nya jobben oh arbetskraften.
          </note>
          <note>
            Utöver detta måste Sveriges långsiktiga utvecklingskraft stärkas
            genom en fortsatt satsning på utbyggnad och underhåll av infrastrukturen.
            För den långsiktiga ekonomiska utvecklingen är det också av största
            betydelse att utbildningsväsendet, särskilt den högre utbildningen,
            ges tillräckliga resurser. Det är nödvändigt om Sverige skall
            kunna möta den internationella konkurrensen och för att främja
            framväxten av kvalificerad tjänsteproduktion. Ett EU-medlemskap
            är enligt vår uppfattning en mycket viktig faktor för att kapitalet
            skall söka sig till och stanna inom landet.
          </note>
          <note>
            Herr talman! De nuvarande mycket stora skattekilarna för arbete
            främjar inte framväxten av nya jobb. De medför att man måste arbeta
            två och en halv dag för att t.ex. kunna betala en hantverkare
            för en dags arbete, så att han eller hon får ut samma inkomst
            som man själv har.
          </note>
          <note>
            Beskattningen bör så snabbt som möjligt omfördelas inom ramen
            för nuvarande skattetryck, från arbetskraft till miljöbelastande
            utsläpp, begränsade naturresurser och energi. Det är för miljöns
            och jobbens skull dags för en ny skattereform med en omfattande
            skatteväxling.
          </note>
          <note>
            De nuvarande skattekilarna för arbete försvårar inte minst tillkomsten
            av jobb inom den privata hushållssektorn. Marknaden för den typ
            av tjänster som kan utföras i egenregi är i stort sett utplånad.
          </note>
          <note>
            Kds förslag om ett införande av en s.k. uskattesedel skulle kortsiktigt
            kunna skapa många ungdomsjobb inom hushållssektorn.
          </note>
          <note>
            U-skattesedeln skulle självfallet inte lösa alla problem för
            ungdomar på arbetsmarknaden. Men, som även Kjell-Olof Feldt skriver
            i sin senaste bok, sänkt skatt på vissa tjänster skulle kunna
            lindra problemen.
          </note>
          <note>
            Herr talman! En viktig målsättning för kristdemokratisk ekonomisk
            politik är att skapa nya jobb och därmed öka sysselsättningen.
            I dag är detta den i särklass viktigaste fördelningspolitiska
            uppgiften. Regeringens politik har samma syfte.
          </note>
          <note>
            Jag yrkar därför bifall till hemställan i finansutskottets betänkande.
          </note>
          <note>
            I detta anförande instämde Harald Bergström,
          </note>
          <note>
            Harry Staaf och Stefan Attefall (alla kds).
          </note>
          <note type="speaker">
            Anf. 135 INGELA THALÉN (s) replik:
          </note>
          <note>
            Herr talman! Det var ett våldsamt anförande som
          </note>
          <note>
            Rose-Marie Frebran höll. Jag vill bara kommentera en punkt. Det
            gäller långtidsarbetslösheten.
          </note>
          <note>
            Långtidsarbetslösheten har ökat mycket kraftigt i relativa tal.
            I april var 43 % av alla arbetslösa långtidsarbetslösa. Det skall
            jämföras med förra året, då 29 % av de arbetslösa var långtidsarbetslösa.
          </note>
          <note>
            Man skall inte alltid bry sig om relativa tal. Men man skall
            sätta detta i relation till de övriga förändringarna på arbetsmarknaden,
            nämligen att antalet sysselsatta minskar, att andelen i arbetskraften
            har förändrats mycket dramatiskt under de gångna fyra åren, att
            de latent arbetssökande har ökat med nästan 60 000 jämfört med
            för ett år sedan och att de undersysselsatta har ökat med 38 000
            personer.
          </note>
          <note>
            När man för ihop hela denna bild är den fråga jag tidigare ställde,
            och som jag aldrig fick något svar på, fortfarande mycket relevant.
            Hur avser man att använda de medel som man enligt utskottsskrivningen
            säger sig vilja använda för att öka volymerna, eftersom det finns
            särskild anledning att göra detta?
          </note>
          <note>
            Man kan inte bara, som det gjordes i det tidigare anförandet,
            avfärda detta med dramatiska gester och säga att antalet personer
            har minskat från en månad till en annan. Detta är mycket oroväckande.
          </note>
          <note>
            Det är, som jag sade i en tidigare replik, en av de svåra frågorna
            i anslutning till
          </note>
          <note>
            ''flaskhalsproblematiken'' som vi ser framför oss.
          </note>
          <note>
            Den kan man definitivt inte bortse från i anslutning till det
            höga arbetslöshetstalet.
          </note>
          <note>
            Anf. 136 ROSE-MARIE FREBRAN (kds)
          </note>
          <note>
            replik:
          </note>
          <note>
            Herr talman! Om Ingela Thalén har rätt i procentsatsen för april
            månad, dvs. att 43 % då var långtidsarbetslösa, har vi sett en
            dramatisk förbättring. De långtidsarbetslösas antal var 28 % i
            maj månad. Tillåt mig att tvivla på siffran för april.
          </note>
          <note>
            Hur avser man nu att använda de pengar som man inte uttryckligen
            säger vad de skall gå till? Vi bifaller att finansfullmakten får
            utökas med ett betydande antal kronor. Hur avser man att använda
            dessa medel? Om det var klart i dagens läge, behövde de inte föras
            till finansfullmakten. Då kunde de anslås till specifikt angivna
            åtgärder.
          </note>
          <note>
            Finessen med detta är ju att det skall finnas flexibilitet. Regeringen
            skall kunna ta till finansfullmakten. Den skall kunna göra saker
            när den upptäcker vad man bör göra. Det är fråga om åtgärder som
            får en kraftig sysselsättningseffekt.
          </note>
          <note>
            Det är sådana åtgärder man vill ta till när man upptäcker vad
            man behöver göra. Det kan man inte säga i förväg.
          </note>
          <note type="speaker">
            Anf. 137 INGELA THALÉN (s) replik:
          </note>
          <note>
            Herr talman! Man skall åstadkomma en flexibilitet, säger Rose-Marie
            Frebran. Men min fråga kvarstår.
          </note>
          <note>
            Omfattar inte den flexibiliteten 130 000 ungdomar som nu går
            ut ur universitet, högskolor och gymnasieskolor?
          </note>
          <note>
            Omfattar inte flexibiliteten de långtidsarbetslösa, som inte
            får adekvat hjälp för att stärka sin ställning? De måste få möjligheten
            att komma in i arbetslivet, som jag påpekade i mitt inledningsanförande.
            Faktum är att det i dag finns ljusningar på arbetsmarknaden inom
            industrin.
          </note>
          <note>
            Varför vill inte regeringspartierna tillåta dessa personer att
            omfattas av denna s.k. flexibilitet?
          </note>
          <note>
            Flexibilitet är definitivt inte detsamma som kortsiktig ad hoc-politik.
            Regeringens politik och utskottsmajoritetens politik har de gångna
            åren just varit en ad hoc-politik, dvs. tillfällighetspolitik.
          </note>
          <note>
            Det är bl.a. detta som har bidragit till att vi fortfarande har
            13 à 14 % arbetslösa. Regeringen säger i sin proposition att vi
            kommer att fortsätta att ha 13 à 14 % arbetslösa 1994 och 1995,
            och att man inte tänker sig någon ljusning förrän långt in i slutet
            av detta århundrade. Ändå håller man inne medel. Varför vill man
            inte använda medlen för dessa sammanlagt 260 000 personer?
          </note>
          <note>
            Anf. 138 ROSE-MARIE FREBRAN (kds)
          </note>
          <note>
            replik:
          </note>
          <note>
            Herr talman! Man kommer naturligtvis att använda medlen när de
            behövs. Vi vet att alla de medel som är anslagna för innevarande
            budgetår inte har tagits i anspråk och inte kommer att tas i anspråk
            t.o.m.
          </note>
          <note>
            den sista juni. Redan där kommer det alltså att finnas överskjutande
            medel, och över 25 miljarder anslås.
          </note>
          <note>
            Givetvis kan det i slutet av kommande budgetår visa sig att det
            kan behövas mer medel. Det kan också någon gång under budgetåret
            visa sig att man behöver sätta in en åtgärd som man inte hade
            planerat tidigare.
          </note>
          <note>
            Ingela Thalén får alla möjligheter att diskutera detta vidare
            med den i regeringen ansvarige på detta område, Börje Hörnlund.
          </note>
          <note>
            Anf. 139 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Ärade riksdagsledamöter! Den tråkiga, nedbrytande
            och dyra arbetslösheten går inte att diskutera om man börjar tideräkningen
            den
          </note>
          <note>
            10 april, som Ingela Thalén och andra socialdemokrater mycket
            gärna gör.
          </note>
          <note>
            Hösten 1991 arbetade hälften av våra anställda i företag som
            gick med förlust. Då uppdagades också att våra banker och finansieringsinstitut
            var konkursfärdiga eller i det närmaste konkursfärdiga.
          </note>
          <note>
            Svensk industri utökade varje år från mitten av 80-
          </note>
          <note>
            talet fram till regeringsskiftet antalet jobb med
          </note>
          <note>
            30 000 -- i utlandet. Men i vårt land minskade antalet industrijobb
            med 86 000 mellan 1990--1991.
          </note>
          <note>
            Tänk om det hade förts en politik som hade gjort att ett par
            hundratusen industrijobb kommit till i
          </note>
          <note>
            Sverige, i stället för denna mycket kraftiga minskning!
          </note>
          <note>
            Varslen nådde rekordnivåer, 9 000 i månaden vissa månader 1991.
            Många av de varslade blev arbetslösa först efter regeringsskiftet.
            Skedde felet när de varslades eller när uppsägningstiden gick
            ut?
          </note>
          <note>
            Konkurserna blev jättemånga och jättestora.
          </note>
          <note>
            Kommunerna gick årligen under större delen av 80-
          </note>
          <note>
            talet och fram till 1990--1991 med mångmiljardförluster. 1992
            och 1993 har de haft jättelika överskott.
          </note>
          <note>
            1990--1991 trodde bara 3-5 % av befolkningen att det skulle bli
            bra på jobbsidan. I dag har cirka hälften av invånarna framtidshopp.
          </note>
          <note>
            Investeringarna i industrin minskade rekordartat.
          </note>
          <note>
            Sverige var prissatt på världsmarknaden.
          </note>
          <note>
            Bytesbalansen, affärerna med utlandet, visade 30--
          </note>
          <note>
            40 miljarder kronor i förlust per år.
          </note>
          <note>
            Vem regerade då, Ingela Thalén? Nu ställer jag två politiskt
            mycket allvarliga frågor: Anser Ingela
          </note>
          <note>
            Thalén att det är korrekt att mot denna bakgrund anklaga denna
            regering för den arbetslöshet som följde på grund av det som jag
            nyss har redogjort för? Känns det riktigt bra?
          </note>
          <note>
            Det andra är en följdfråga. Jag har många gånger läst i tidningarna:
            Börje Hörnlund har ordnat det som har hänt sedan regeringsskiftet.
            Men om det varslades 9 000 personer en höstmånad 1991 och de blev
            arbetslösa under min tid som arbetsmarknadsminister -- är det
            då verkligen rätt,
          </note>
          <note>
            Ingela Thalén, att så förenkla den politiska debatten att man
            påstår sådana saker?
          </note>
          <note>
            Jag tror inte att de LO-broschyrer som redovisar sådant och de
            ledande företrädare i denna kammare som säger sådant bidrar till
            att vi kan ta de breda tag som egentligen behövs för att vi skall
            kunna ta oss ur en ganska besvärlig situation.
          </note>
          <note>
            Jag vill gå vidare till nuläget. Vi måste med stor tillfredsställelse
            notera att vi aldrig har haft en sådan konkurrenskraft i vårt
            land som i dag. Detta irriterar vissa socialdemokrater. De säger
            att det beror på kronans fall. Men mer än hälften av förbättringen
            beror på produktivitetsökningar och sänkta arbetsgivaravgifter.
            Kronans fall bidrog också.
          </note>
          <note>
            I fjol hade vi en produktionsförbättring i näringslivet på hela
            9 procentenheter. Det är litet besvärligt att vara arbetsmarknadsminister
            då. Men vi kan se på bytesbalansen, som från stora förluster nu
            kommer att gå 30--40 miljarder plus och sedan gå ytterligare plus.
            Det behöver vi. De 300 största industriföretagen tänker öka investeringarna
            med
          </note>
          <note>
            30 %. Framtidstron stiger rakt uppåt i våra små och medelstora
            företag. Vi har gått om våra europeiska grannländer.
          </note>
          <note>
            Framtidstro är viktigt; då börjar man våga investera för framtiden,
            vilket vi och de anställda behöver.
          </note>
          <note>
            Hushållens framtidstro har inte varit så hög sedan man började
            mäta den 1973. Den låg på en bottennotering innan ni socialdemokrater
            lämnade över. Hushållen förstod läget.
          </note>
          <note>
            Konkurserna minskar dramatiskt totalt sett, både i storlek och
            antal. När det var som värst fick vi in 1
          </note>
          <note>
            miljard till lönegarantin medan det gick ut 6
          </note>
          <note>
            miljarder. Nästa budgetår kommer budgeten för lönegarantin att
            gå plus minus noll. Det är också ett bevis på tillfrisknande.
          </note>
          <note>
            Vi upplever nu en näringslivsledd, exportledd expansion. Det
            behöver vi. På den punkten är
          </note>
          <note>
            Ingela Thalén och jag tydligen överens om målet, dock icke om
            medlen. Vi behöver denna expansion eftersom näringslivsdelen är
            för liten för att orka med vår stora offentliga sektor. Den måste
            helt enkelt bli väsenligt större och gå före.
          </note>
          <note>
            Vi kan nämligen inte fortsätta att låna oss fram när det gäller
            vård, omsorg, skola och utbildning. Det går inte att skjuta hur
            mycket som helst på kommande generationer.
          </note>
          <note>
            Också Ingela Thalén berörde den kommunala sektorn. Antalet arbetstimmar
            i den kommunala sektorn har minskat med två procentenheter --
            inte mer. En del av de jobben har hamnat i den privata sektorn
            i och med att man köper tjänster i en annan omfattning i dag,
            både i socialistiskt och borgerligt styrda kommuner.
          </note>
          <note>
            Antalet anställda i kommunerna har dock minskat med 10 %. Vet
            Ingela Thalén varför? Jo, på grund av den ökade närvaron, eller
            den alltför stora frånvaron under 80-talets glada år. Men volymen
            arbete som utförs -- med hög kvalitet -- är i stort sett oförändrad.
          </note>
          <note>
            Herr talman! Vi har problem med statens budget och med Arbetsmarknadsfonden,
            som vi diskuterade i går. Dessa saker gör att räntan pressas uppåt.
            Men i det fallet kan verkligen inte socialdemokraterna slå sig
            för bröstet, eftersom deras alternativ hela tiden har präglats
            av större underskott och mera lån. Det är inte hållbart.
          </note>
          <note>
            Det är oroande att räntan har stigit ca 3,5 % på de senaste fyra
            månaderna. Det är utomordentligt allvarligt. Här behövs egentligen
            gemensamma förtroendeskapande åtgärder, om vi är måna om att inte
            bryta den starka uppgång som nu är på gång.
          </note>
          <note>
            Vår väg är smal, men den är framkomlig, om viljan finns.
          </note>
          <note>
            Låt oss nu se framåt. Nutek säger att utländska företag nu vill
            investera i Sverige igen. Attityden har svängt totalt, säger man
            i sitt pressmeddelande;
          </note>
          <note>
            dvs. den har sedan s-tiden svängt totalt. Då var
          </note>
          <note>
            Sverige inte ett intressant investeringsland.
          </note>
          <note>
            Utländska företag skydde oss. Svenska företag ordnade jobben
            utomlands. Det var det stora felet i den socialdemokratiska politiken,
            som nu har lett till den arbetsmarknad som vi har.
          </note>
          <note>
            Också svenska storföretag har ändrat attityd. De tar nu i stor
            omfattning hem de jobb som de flyttade ut under senare delen av
            80-talet. Det är bra, och jag välkomnar det verkligen. De planerar
            också för att investera i Sverige, och det är helt nödvändigt.
          </note>
          <note>
            Den privata tjänstesektorn, som tillhör näringslivet, genomgår
            nu en positiv utveckling, och även det är bra. Jag har redan nämnt
            småföretagens stora framtidstro. Man ser det också på starta-eget-frekvensen.
            År 1990--1991 startade
          </note>
          <note>
            900 personer eget företag via arbetsmarknadsåtgärder. I år blir
            det ca 17 000
          </note>
          <note>
            personer som startar eget. Vi behöver nya entreprenörer, men
            låt oss då behålla rimliga villkor, så att det blir lika intressant
            att sätta in pengarna i ett eget företag som att sätta dem på
            banken!
          </note>
          <note>
            Jag har nu kommit in på skattefrågorna, som är viktiga. Om Ingela
            Thalén har en miljon och sätter in den på banken, beskattas avkastningen
            med
          </note>
          <note>
            30 %. Hade hon varit egen företagare i handelsbolag, hade hon
            fått betala över 60 % i skatt, och då skall hon också ta risker.
            Vi får inte tillväxt i näringslivet om vi behandlar dem som tar
            risker på det sättet.
          </note>
          <note>
            Nu har vi chansen, och Nutek framhåller just det förhållandet
            att vi har utformat företagsbeskattningen med hänsyn till den
            internationella nivån som en tung anledning till att de utländska
            företagen när de skall välja att investera i Europa nu ser på
            Sverige. Bryt inte detta! Det skulle vara att gå emot våra ungdomars
            intressen.
          </note>
          <note>
            Socialdemokraterna bör tänka på detta när de nu förledande enkelt
            diskuterar det här ute på fältet, där många har det jobbigt och
            detta kan sticka i ögonen. Jag vill fråga: Varför avskaffade den
            socialdemokratiska regeringen i Norge dubbelbeskattningen ett
            år före Sverige? Det är en ganska viktig fråga. I och med att
            socialdemokraterna avreglerade kronan måste vi ha ungefär samma
            betingelser som man har ute i
          </note>
          <note>
            Europa i övrigt. Man kan tycka vad som helst om kronans värde,
            att det skall sänkas eller höjas, men den måste ligga ungefär
            där den ligger, om vi skall kunna fortsätta att utveckla vårt
            land.
          </note>
          <note>
            Det är alltså alldeles fel väg att, som socialdemokraterna vill,
            ta stora pengar från företag och investerare för att göda AMS-
          </note>
          <note>
            verksamheten. Först och främst har
          </note>
          <note>
            Arbetsmarknadsverket enligt samtliga länsarbetsdirektörer och
            AMS-ledningen alla de pengar som det behöver. Då skall vi inte
            ta medel från företagsamheten genom att beskatta den hårdare och
            föra över dem till AMS, där de egentligen inte behövs.
          </note>
          <note>
            En näringslivsledd uppgång är kanske allra viktigast för de offentliga
            jobben. Får vi inte stabilitet i ekonomin hotas skola, vård och
            omsorg, och det får inte ske. Vi måste nu våga låta näringslivet
            gå före i expansionen.
          </note>
          <note>
            Låt mig vidare ta upp en liten skrift som socialdemokraterna
            har utgivit och som handlar om ungdomar. Man har där ryckt loss
            ett citat av Bildt.
          </note>
          <note>
            Jag har hört honom säga detsamma många gånger.
          </note>
          <note>
            Bildt kan försvara sig själv, men jag tycker inte att detta är
            hederligt gjort. Man har gått till väga på samma sätt som den
            som rycker loss ett uttalande som man har hittat i någon tidning,
            så att det ger ett lögnaktigt intryck. Men vill man driva politik
            på det sättet må man göra det.
          </note>
          <note>
            Man säger i boken, som nu skall delas ut till ungdomarna, att
            man vill slopa ungdomspraktiken och ALU. Men ni har med detta
            i ert budgetförslag för nästa budgetår. Ni har där med mera ungdomspraktik
            än vad regeringen föreslår. Ni föreslår 50 000 platser i ungdomspraktik
            och 40 000
          </note>
          <note>
            platser i ungdomsintroduktion. Detta skall inledas med fyra månaders
            ungdomspraktik och därefter anställning med lönebidrag. Det är
            alltså egentligen mer än vad regeringen föreslår. Sedan går ni
            ut och säger: Herre Gud, ni ger ju gratis arbetskraft! Men så
            är det inte. Det är ni som vill ge den gratis.
          </note>
          <note>
            Ni är inte riktigt korrekta i er bok och i era förslag här i
            riksdagen. Jag tycker att ni gör rätt i riksdagen. De här stora
            åtgärderna kan vi inte avskaffa när så många står utanför den
            ordinarie arbetsmarknaden, men uppgifterna i boken är inte korrekta.
          </note>
          <note>
            Beträffande ungdomsintroduktionen finns nu ett antal förslag
            om 40 000 platser. Jag frågade länsarbetsdirektörerna och AMS-ledningen
            också om detta. De trodde att det fanns drygt 25 000
          </note>
          <note>
            platser. Era förslag är litet ihåliga. Kommer ni ihåg gymnasieskolan?
            Ni skulle ha 50 000 platser och släppte allting fritt. Det blev
            bara 25 000. Ni är bra på att stapla förslag, men innehållet är
            svagt.
          </note>
          <note>
            Därmed är inte sagt att ni inte vill väl, men ni väljer en del
            felaktiga metoder.
          </note>
          <note>
            Vi kommer nu att få en sommartopp i arbetslösheten. Tidigare
            har man inte haft dessa sommartoppar, men åren 1992 och 1993 gick
            arbetslösheten upp på detta sätt, och nu går den rakt upp. Arbetsförmedlingarna
            och yrkesvägledningarna säger till ungdomarna: Ni vet inte om
            ni kommer in på utbildning till hösten. Gå för säkerhets skull
            och anmäl er hos arbetsförmedlingen! Där kommer man att resonera
            med er osv.
          </note>
          <note>
            Detta är bakgrunden till dessa stora toppar. Men det är ingen
            tvekan om att utvecklingen nu rakt igenom går åt rätt håll. Det
            stora hotet mot våra ungdomar är att vi i den äldre generationen
            fortsätter att hejdlöst låna till en välfärd som vi inte själva
            producerar och skickar över notan för den till dem som samtidigt
            i stor utsträckning bär arbetslöshetsbördan i dag.
          </note>
          <note>
            Dra inte över pengarna från företag och investerare till AMS!
            Det är en hiskligt felaktig politik framför allt i en uppåtgående
            konjunktur, men den är över huvud taget alltid felaktig.
          </note>
          <note>
            Jag vill inför avslutningen av denna mandatperiod säga att jag
            är övertygad om att samtliga i denna kammare så snabbt som möjligt
            vill komma tillbaka till en fullgod och normal arbetsmarknad.
            Det gäller bara att välja de rätta instrumenten för detta.
          </note>
          <note>
            (Applåder)
          </note>
          <note type="speaker">
            Anf. 140 INGELA THALÉN (s) replik:
          </note>
          <note>
            Herr talman! Först ber jag att få tacka Börje
          </note>
          <note>
            Hörnlund för den gångna mandatperioden och för ett antal intensiva,
            hårda och faktiskt mycket stimulerande debatter. Det är mycket
            sällan som vi är överens, men jag tror ändå att dessa debatter
            för många har klargjort socialdemokraternas respektive regeringens
            olika alternativ, och det är det som dessa debatter syftar till.
            Jag hoppas att
          </note>
          <note>
            Börje Hörnlund får en trivsam sommar och därefter en lång och
            härlig ledighet.
          </note>
          <note>
            Jag vill också säga till Börje Hörnlund att han när det gäller
            inledningen till den borgerliga mandatperioden glömmer att det
            under de sista ett och ett halvt åren av den socialdemokratiska
            regeringstiden genomfördes en skattereform, ett utomordentligt
            stabiliserande avtal under ledning av samhället på avtalsmarknaden.
            Det var mycket låg inflation. Det hade tagits fram en energiöverenskommelse,
            och det hade genomförts en jordbruksöverenskommelse.
          </note>
          <note>
            Av det som handhas i politiken finns det inte särskilt mycket
            kvar, Börje Hörnlund. Den borgerliga regeringen startade omedelbart
            med att riva upp det som var basen för möjligheten till en stabiliserande
            period.
          </note>
          <note>
            Börje Hörnlund talar om investeringar. Mellan åren 1982 och 1991
            ökade investeringarna med
          </note>
          <note>
            3,6 % per år. Under åren 1991--1993 minskade de med 13,7 % per
            år. Industriinvesteringarna ökade varje år under 80-talet med
            4,9 %, och de minskade under de senare åren med 8,6 %.
          </note>
          <note>
            När det gäller det Börje Hörnlund säger om att vi inte skall
            lyfta över statsskulden till nästa generation är vi helt överens.
            Men är det någon som lyfter över till ungdomarna är det den borgerliga
            regeringen! Statsskulden, räknad i procent av BNP, minskade tidigare
            med 4,2 %
          </note>
          <note>
            mellan varje år, och den ökade med 38 % mellan varje år 1991--1993.
            Tala om att lyfta över till nästa generation, Börje Hörnlund!
          </note>
          <note>
            Börje Hörnlund kan inte alls lastas för allting. Jag har i tidigare
            debatter sagt att det finns en internationell konjunktur och att
            det finns ansvar från tidigare. Där har också vi socialdemokrater
            ett ansvar. Det har jag påpekat ett antal gånger.
          </note>
          <note>
            Nu vill jag fråga Börje Hörnlund följande: Kommer man att använda
            pengarna när de behövs? Varför vill inte Börje Hörnlund nyttja
            pengarna till de
          </note>
          <note>
            260 000 som så väl behöver dem? Jag har inte fått svar tidigare.
            Kanske får jag det nu av Börje
          </note>
          <note>
            Hörnlund.
          </note>
          <note>
            Anf. 141 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Nu i april hade
          </note>
          <note>
            Arbetsmarknadsverket 6,5 % av arbetskraften i olika åtgärder.
            Det är ett väldigt högt tal. I det förslag som snart skall klubbas
            igenom får verket pengar till ytterligare åtgärder. Men jag är
            inte riktigt säker på att vi får olika anordnare att gå så mycket
            längre. Därför är det en klok linje att hos regeringen ha 4 miljarder
            kronor som kanske skall sättas in på annat än ett arbetsmarknadsverk
            som inte når att göra av med sin budget. Då kan vi diskutera hur
            vi skall använda pengarna på bästa sätt.
          </note>
          <note>
            Det är klart att investeringarna minskade när det fanns massor
            av tomma kontorshus överallt, 55 000
          </note>
          <note>
            tomma bostäder, massor av lediga industrilokaler och internationell
            lågkonjunktur. När hälften av företagen går med förlust och nästan
            håller på att gå i konkurs investerar man naturligtvis inte. Det
            positiva nu när lönsamheten har återvänt är att man vågar investera
            framåt. Det är nödvändigt.
          </note>
          <note>
            Nu får Ingela Thalén passa på mig. Jag tänker inte ta fler repliker.
            Förlåt! Jag vill avsluta med att önska en trivsam sommar inte
            bara till Ingela Thalén utan till hela riksdagen.
          </note>
          <note>
            Jag glömde att svara Elver Jonsson: Den 27 juni kommer jag att
            kalla parter och tunga industriföreträdare för att diskutera jobb,
            investeringar och övertid. Det är klart. Jag kallar ett tjugofemtal
            personer.
          </note>
          <note>
            Jag önskar också Ingela Thalén en lång ljus framtid i Sveriges
            riksdag.
          </note>
          <note type="speaker">
            Anf. 142 HANS ANDERSSON (v) replik:
          </note>
          <note>
            Herr talman! Jag tror att jag skall vara ganska kort, jag med.
          </note>
          <note>
            Jag höll ett anförande och ställde en serie frågor.
          </note>
          <note>
            Jag försökte också föra upp diskussionen något över de partipolitiska
            fotknölarna och det käbbel vi alltför ofta hör. Men det finns
            ingen reaktion. Det finns självgodhet i ett läge med 600 000 arbetslösa
            och många fler utslagna.
          </note>
          <note>
            Det finns åberopande av kurvor som går uppåt. Jag kan dem också.
            Kurvor går upp, och kurvor går ned. Mycket beror på konjunkturer.
            Annat beror på valutaförändringar. Annat beror på produktivitetsförbättringar.
            Regeringens bidrag till de här förändringarna är ju nästan noll.
          </note>
          <note>
            Jag tog upp revisorernas mycket kraftfulla kritik av arbetsmarknadspolitiken.
            En kommentar hade varit på sin plats. Ta industriutvecklingen
            och enkäten till de 300 största företagen!
          </note>
          <note>
            Kapacitetsutnyttjandet är 95 %. Det är inte långt kvar att gå.
            Redan nu lägger man underleverantörsbeställningar utomlands. Många
            underleverantörer slogs ut i industridöden när de
          </note>
          <note>
            250 000--300 000 jobben försvann.
          </note>
          <note>
            En positiv uppskattning är att den här oerhört kraftiga industrikonjunkturökningen
            ger 20 000--
          </note>
          <note>
            25 000 jobb. Det är ungefär hälften av vad vi hade kunnat få
            ut med en restriktivare övertidspolitik i landet. Det var ett
            problem. Det hade jag gärna velat ha svar på.
          </note>
          <note>
            Arbetstidsförkortningsfrågan är en stor framtidsfråga. Det är
            en frihetsfråga. Det är en fråga som växer sig starkare i fackliga
            led. Det är en fråga att ta på stort allvar ur många synvinklar.
          </note>
          <note>
            Svenskt näringsliv backar vad gäller kompetensutveckling. Det
            borde intressera arbetsmarknadsministern. Näringsministern visar
            ju inget intresse, tycker jag.
          </note>
          <note>
            Var och en kan se vad sysselsättningsminskningen i kommunerna
            innebär av välfärdsförluster och vad det betyder för jobb för
            kvinnor.
          </note>
          <note>
            Jag har oerhört många frågor -- både litet mer kortsiktiga och
            strukturellt långsiktiga. Det är frågor som också har lyfts fram
            i internationella utredningar under senare tid. Men det känns
            som om Börje Hörnlund är oförmögen att göra något annat än att
            småfightas litet med sossarna. Det är väl vad han har gjort hela
            sitt liv.
          </note>
          <note>
            Jag nöjer mig med den här repliken.
          </note>
          <note>
            Anf. 143 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Hans Andersson nämnde arbetsmarknadsminister Reich
            i USA. Jag träffade honom. Han har många goda idéer. Han har 1
            % av de arbetslösa i åtgärder och har blivit berömd ute i världen
            för att han vill ha folk i åtgärder. Jag har nära 50 % och får
            kompakt skäll från halva riksdagen.
          </note>
          <note>
            Jag ser gärna försök med förkortad arbetstid. Det har hänt också
            i industrin att man har haft ett skift och gått över till två
            gånger sju timmar med bibehållen produktivitet och trivsel. Just
            i denna situation kan det vara intressant att pröva sådana lösningar.
            Hans Andersson kan sätta i gång en diskussion bland sina många
            fackliga kontakter.
          </note>
          <note>
            Jag är helt övertygad om att energijobben är viktiga och kommer
            att betyda mycket. Händer det faktiskt inte en hel del på energi-
            och miljöområdet? Men det är klart att jag, med tanke på den inriktning
            jag har med regionalt ansvar och annat, gärna skulle se att det
            gick att ta snabbare steg.
          </note>
          <note>
            Hans Andersson nämnde kompetensutveckling. På
          </note>
          <note>
            80-talet gick 5 % av nittonåringarna in i högskolan.
          </note>
          <note>
            Nu går 15 % av de ungdomar som är 19 år in i högskolan. Det är
            ingen liten insats på ett par år.
          </note>
          <note>
            Det är en mycket stor insats. Också på alla andra områden har
            det satsats på utbildning och forskning som aldrig förr. Men Rom
            byggdes inte på en dag.
          </note>
          <note>
            Det vet Hans Andersson.
          </note>
          <note>
            Det finns flaskhalsproblem. Ordern till AMS är stenhård: Ni måste
            specialutbilda överallt när ni ser att problemen riskerar att
            uppstå! Det är viktigt att utvecklingen inte bryts nu, när vi
            så väl behöver all uppgång.
          </note>
          <note>
            Jag är helt övertygad om att man måste specialbehandla små företag
            vad gäller arbetsrätten för att skapa framtidstro och utveckling.
            Det är inte
          </note>
          <note>
            Hans Andersson.
          </note>
          <note>
            EU-planen, som det är litet av Allan Larsson i, och
          </note>
          <note>
            OECD-planen är stora verk. De svär ganska mycket emot varandra.
            Jag tror att det finns någon bra sak i vardera. Egentligen stryker
            man Sverige litet grand över ryggen i båda planerna. Jag är också
            övertygad att vi är så speciella att vi bör göra det mesta hemmavid,
            men i internationellt samarbete.
          </note>
          <note>
            Tack för säsongen, Hans Andersson!
          </note>
          <note type="speaker">
            Anf. 144 LAHJA EXNER (s):
          </note>
          <note>
            Herr talman! Dagens debatt har berört många viktiga politikområden
            och den har varit lång. Mitt syfte är inte att förlänga den i
            onödan. Skälet till att jag deltar är att jag fortfarande, efter
            15 års riksdagsarbete, tycker att människors rätt till arbete
            är den viktigaste politiska frågan som vi politiker har att handlägga
            med stort allvar och frambringande av all vår kunskap och uppfinningsrikedom.
          </note>
          <note>
            Sverige har förändrats snabbt från ett samhälle med full sysselsättning
            till ett land med massarbetslöshet. Ca 600 000 människor saknar
            i dag ett riktigt arbete att försörja sig på. De saknar arbetsgemenskap
            och möjligheter till personlig utveckling. De saknar en av människans
            viktigaste rättigheter, nämligen rätten att göra rätt för sig
            och att vara med om byggandet av morgondagens samhälle -- våra
            barns och barnbarns samhälle.
          </note>
          <note>
            Det värsta är att de arbetslösa ungdomarnas skara växer för varje
            dag som går. Antalet långtidsarbetslösa ligger på omkring 100
            000.
          </note>
          <note>
            Ungdomarnas kunskaper är ju en färskvara som snabbt förstörs
            av sysslolösheten. De långtidsarbetslösa sjunker allt djupare
            i hopplöshetens kvicksand.
          </note>
          <note>
            Jag och vi i arbetsmarknadsutskottets socialdemokratiska grupp
            känner ofta en djup oro för den kallsinniga behandlingen av alla
            socialdemokratiska förslag som syftar till att ge
          </note>
          <note>
            10 000-tals människor rätten till arbete och utbildning och hjälpa
            dem på traven för att återfå sin plats i arbetslivet.
          </note>
          <note>
            Att höja utbildningsnivån är en viktig investering för att utveckla
            jobben, uppnå teknisk förnyelse, förädla produkterna, bygga upp
            ny industriell kapacitet och finna nya marknader. Nu när arbetslösheten
            ligger ofattbart högt kommer det redan rapporter om flaskhalsar,
            bl.a. i industrin.
          </note>
          <note>
            Därför är det obegripligt att den borgerliga majoriteten gång
            på gång avvisar alla våra förslag som syftar till kompetenshöjning
            för de grupper som finns på våra arbetsplatser och utbildning
            för dem som befinner i den skara som lever på arbetslöshetsstöd
            och socialbidrag.
          </note>
          <note>
            Detta är en katastrofalt dålig ekonomisk politik.
          </note>
          <note>
            Min uppmaning är helt enkel: Släpp era ideologisk bojor och lyssna
            för en gångs skull till ert sunda förnuft! Jag påstår inte att
            regeringen inte ställer upp alls, men den kunde göra mycket mera.
            Vi får inte slå oss till ro när nästan 600 000 människor behöver
            insatser.
          </note>
          <note>
            Låt mig till sist säga några ord om våra arbetslösa ungdomar.
            Under mina riksdagsår har jag upplevt olika perioder och olika
            situationer. Jag minns i början av 1980-talet, när jag var ganska
            ny i riksdagen, hur många ungdomar fick ställa sig i arbetslöshetskön.
            Redan då kunde man snabbt se hur det gick utför för många av dem.
            Tyvärr måste vi konstatera att många av dem inte ens i dag har
            fått fast fotfäste på arbetsmarknaden.
          </note>
          <note>
            Regeringspartiernas företrädare talar vackert om ungdomar, men
            verkar inte riktigt tro på framtidsfolkets kunskaper, kapacitet
            och förmåga.
          </note>
          <note>
            Med tal om sänkta ungdomslöners välsignelse och försämringar
            av anställningsvillkor motsäger de sig själva i försöken i att
            fria till arbetsgivarna.
          </note>
          <note>
            Avtalens ingångslöner i Sverige ligger inte alls högt vid en
            internationell jämförelse. Om arbetsgivarna frivilligt är beredda
            att betala utöver vad avtalen stipulerar kan det inte tas som
            intäkt för att angripa ungdomslöner.
          </note>
          <note>
            Vi socialdemokrater har lagt fram ett förslag om utbildning för
            ungdomar med kort utbildning, utvecklingsår t.o.m. vårterminen
            det året då ungdomarna fyller 20 år och ungdomsintroduktion.
          </note>
          <note>
            Utbildningsvikariaten skall enligt förslaget i första hand användas
            för vidareutbildning av ungdomar.
          </note>
          <note>
            Dessutom menar vi att arbetsmarknaden behöver välutbildade akademiker
            och andra med lång och gedigen utbildning. En särskild garanti
            bör därför skapas för arbetslösa akademiker. Garantin bör ge rätt
            till en praktiktjänstgöring under ett års tid, i första hand i
            företag med mindre än 200 anställda.
          </note>
          <note>
            Det är det stora flertalet av Sveriges företag.
          </note>
          <note>
            Utvecklingsbolagen bör också ges ytterligare resurser för att
            de skall kunna ge ungdomar riskvilligt kapital på rimliga villkor.
            Jag menar, precis som utskottets värderade ordförande, att
          </note>
          <note>
            Sverige inte har råd att förlora sina ungdomar.
          </note>
          <note>
            Risken är uppenbar att vi förlorar våra bäst utbildade till den
            internationella arbetsmarknaden.
          </note>
          <note>
            Andra välutbildade ungdomar tappar snabbt sin framtidstro och
            attraktionskraft i arbetslöshetens tröstlösa armé.
          </note>
          <note>
            De som har valt fel eller saknar yrkesutbildning tappar sin tro
            på oss vuxna som samhällsorganisatörer. Ungdomarna väntar sig
            att vi vuxna släpper allt prestigetänkande och gör en investering
            till. Gör vi inte det är 20--25 års investeringar under ungdomarnas
            uppväxt helt förgäves. Detta har vi helt enkelt inte råd med,
            herr talman.
          </note>
          <note>
            Jag vill avsluta med att tacka mina utskottskamrater för många
            innehållsrika arbetsår tillsammans. Tack!
          </note>
          <note>
            I detta anförande instämde Lena Hjelm-Wallén,
          </note>
          <note>
            Berit Andnor, Georg Andersson, Arne
          </note>
          <note>
            Kjörnsberg, Johnny Ahlqvist, Ingela Thalén och
          </note>
          <note>
            Sten Östlund (alla s).
          </note>
          <note type="speaker">
            Anf. 145 ELVER JONSSON (fp) replik:
          </note>
          <note>
            Herr talman! Lahja Exner sade att vi skall släppa våra ideologier
            i något slags hopp om att det skulle bli bättre då. Jag är inte
            så säker på att det är lösningen, herr talman. Jag tror tvärtom
            att det kan finnas en konstruktiv korsbefruktning när ideologierna
            får mötas och brytas mot varandra.
          </note>
          <note>
            Där kan vi ta ut det bästa som går.
          </note>
          <note>
            Lahja Exner pekade här på att det är oerhört angeläget att våra
            barn och ungdomar kommer in i arbetslivet och får ett fotfäste.
            Om man kommer vid sidan är det utomordentligt svårt att komma
            tillbaka igen. Lahja Exner sade också att det finns anledning
            att ta bättre fasta på de socialdemokratiska förslagen. Jag tror
            att det delvis har gjorts.
          </note>
          <note>
            Oppositionspartiernas roll är naturligtvis att vara pådrivare
            och förnyare. I sina bästa stunder tror jag att såväl Socialdemokraterna
            som andra spelar den rollen nog så väl. Jag ville markera det
            här med anledning av det inlägg som jag samtidigt kände så stor
            sympati för.
          </note>
          <note>
            Jag vill returnera Lahja Exners vänliga ord til utskottskamraterna,
            nu när hon deltar i sin sista debatt här i riksdagen, och säga
            att hon under de 15
          </note>
          <note>
            år som hon har hållit till i det svenska parlamentet har tillfört
            utskott och kammare både kunniga och positiva arbetsinsatser.
          </note>
          <note>
            Som invandrare, fackligt förtroendevald och politiskt verksam
            har Lahja Exner varit en tillgång för våra gemensamma strävanden.
            Som en liten personlig reflexion vill jag säga att om Sveriges
            riksdag hade fler ledamöter med de mänskliga kvaliteter som Lahja
            Exner representerar, skulle vi ha en bättre och vänligare riksdag.
          </note>
          <note>
            I detta anförande instämde Isa Halvarsson (fp).
          </note>
          <note type="speaker">
            Anf. 146 LAHJA EXNER (s) replik:
          </note>
          <note>
            Herr talman! Jag tackar för de vänliga orden från utskottets
            vice ordförande. Det har många gånger känts tungt i opposition.
            Men det är inte första gången. Det var ju i oppositionsställning
            jag fick börja mitt riksdagsarbete, så jag känner till villkoren.
            Men det är säkert viktigt att vi politiker lyssnar på varandra.
            Ibland borde man kunna reagera litet snabbare och ansluta sig
            till oppositionens förslag redan från början, så att förslaget
            inte behöver föras fram på nytt efter en eller två månader och
            fördröja de positiva effekterna.
          </note>
          <note type="speaker">
            Anf. 147 BERIT OSCARSSON (s):
          </note>
          <note>
            Herr talman! Folkbildningen, som vi nu skall tala om, är en betydelsefull
            resurs, inte minst i dagens krissamhälle. Debatten har ju nu handlat
            om krisen. Det är därför en klok politik att bättre ta vara på
            och också utnyttja de unika möjligheter och den oförlösta kapacitet
            som finns i den svenska folkbildningen. Folkbildningen får inte
            tryckas tillbaka.
          </note>
          <note>
            Vi socialdemokrater har givetvis stor förståelse för och vill
            medverka till att, i det samhällsekonomiskt ansträngda läge som
            Sverige befinner sig i, alla kostnader noga granskas. Men det
            är inte en framsynt politik att nu hålla folkbildningsanslaget
            nere.
          </note>
          <note>
            Inte minst i en tid då tron på demokratin sviktar, främlingsfientligheten
            ökar och när samhället behöver aktiva medborgare som är beredda
            att ta ett ansvar för både sig själva och för andra behövs en
            stark och effektiv folkbildning.
          </note>
          <note>
            Vad har då skett under den borgerliga regeringsperioden?
          </note>
          <note>
            Den borgerliga regeringen har drastiskt dragit ner det ordinarie
            anslaget till folkbildningen med närmare en halv miljard kronor.
          </note>
          <note>
            Ändå har regeringen tidigare sagt att
          </note>
          <note>
            Folkbildningsrådets redovisning i den fördjupade anslagsframställningen
            stämmer väl överens med syftena med statsbidragsgivningen. Detta
            är positivt.
          </note>
          <note>
            Regeringen har också sagt att folkbildningen gjort betydande
            insatser med hjälp av de särskilda medel som anvisats av arbetsmarknadspolitiska
            skäl.
          </note>
          <note>
            Såväl folkhögskolor som studieförbund har visat att de genom
            flexibla organisationer och arbetssätt snabbt kunnat erbjuda utbildningsaktiviteter
            som samlat ett stort antal deltagare. Det är bra.
          </note>
          <note>
            Trots detta har riksdagen tidigare i år på förslag av regeringen
            beslutat att statsbidraget till folkbildningen skall dras ned
            med 100 miljoner kronor.
          </note>
          <note>
            Sammantaget har under den borgerliga regeringens tid det ordinarie
            anslaget, som jag sade tidigare, reducerats med närmare en halv
            miljard kronor. Så gick det med treårsramen, indexering och den
            långsiktiga stabiliteten, som riksdagen tidigare beslutat om.
          </note>
          <note>
            Även kommunerna har dragit ner anslagen till folkbildningen.
            Under samma tidsperiod har drygt
          </note>
          <note>
            150 miljoner skurits bort. Detta motsvarar ca 23 %
          </note>
          <note>
            lägre anslag. Det har framför allt drabbat studieförbunden som
            är mycket beroende av de kommunala anslagen.
          </note>
          <note>
            Naturligtvis har de särskilda anslag som tillkommit av arbetsmarknadspolitiska
            skäl till viss del mildrat det minskade grundbidraget, men det
            är oerhört viktigt att vi slår vakt om det fria och frivilliga
            folkbildningsarbetet och att staten inte styr.
          </note>
          <note>
            Därför har vi socialdemokrater varje år lagt fram förslag om
            ökat stöd till folkbildningen. I dag behandlas vårt förslag om
            ytterligare 100 miljoner kronor till ordinarie verksamhet utöver
            vad den borgerliga regeringen föreslagit.
          </note>
          <note>
            De särskilda medel som av arbetsmarknadspolitiska skäl anslagits
            har haft stor betydelse för många arbetslösa. Exempelvis har folkhögskolorna
            40 000 elever på de långa kurserna, och studieförbunden räknar
            med att över
          </note>
          <note>
            100 000 har deltagit i deras verksamhet.
          </note>
          <note>
            Tänk så många människor med tidigare kort utbildning som därmed
            fått ökat självförtroende, mera kunskaper och kanske också lust
            att läsa vidare.
          </note>
          <note>
            Vi socialdemokrater tar fasta på en rad av undersökningar som
            visar att ett ökande antal människor känner vanmakt inför möjligheterna
            att kunna påverka sin livssituation och samhällsutvecklingen via
            de traditionella demokratiska vägarna. Många söker därför andra
            former för påverkan, medverkan och delaktighet.
          </note>
          <note>
            De starkt antidemokratiska tendenser som alltmer kommer fram
            i samhället är mycket oroande.
          </note>
          <note>
            Folkbildningen kan medverka till att bryta denna skrämmande utveckling.
          </note>
          <note>
            Folkbildningen och föreningslivet behövs för att motverka främlingsfientlighet
            och rasism.
          </note>
          <note>
            Folkbildningens nätverk kommer här mycket väl till pass. Därför
            har vi socialdemokrater i vår motion föreslagit 3 miljoner kronor
            till kulturprojekt mot främlingsfientlighet och rasism och för
            ett mångkulturellt samhälle.
          </note>
          <note>
            Folkhögskolor och studieförbund betyder oerhört mycket för att
            svenskar och invandrare skall få kontakt och lära känna varandra.
            Det är genom personliga kontakter som det skapas förståelse och
            tolerans.
          </note>
          <note>
            Uppgivenheten måste också brytas. Här har folkbildningen en given
            plats. Där möter den en av sina stora utmaningar. Det är en tydlig
            förstahandsuppgift för folkbildningen att exempelvis ta vara på
            de möjligheter som många mötesplatser ger.
          </note>
          <note>
            Där människor möts kan det demokratiska eller det politiska samtalet,
            dialogen mellan medborgare och mellan medborgare och valda representanter
            i de politiska församlingarna, återupprättas och utvecklas genom
            olika folkbildningsaktiviteter.
          </note>
          <note>
            Vem tar t.ex. i praktiken ansvar för den
          </note>
          <note>
            Europainformation som vi alla ropar efter?
          </note>
          <note>
            För allt detta behövs det nu ett ökat stöd, ett stöd som inte
            minst skall ses som en investering för stärkt demokrati.
          </note>
          <note>
            Vi socialdemokrater står fast vid att det är nödvändigt att långsiktigt
            förstärka det ordinarie folkbildningsanslaget. Det är nu resurserna
            behövs.
          </note>
          <note>
            Det är en befogad utgift för att människor skall kunna stärka
            sin självkänsla, höja sin utbildningsnivå, höja sin kompetens
            på arbetsmarknaden, ge bättre utrymme för kulturen och kulturarbetarna
            i folkbildningen. Man kan se utgiften som en investering som snabbt
            skulle förränta sig.
          </note>
          <note>
            Jag vill därför med instämmande i motiveringarna i reservation
            21 och den bakomliggande socialdemokratiska motionen yrka bifall
            till reservation 21.
          </note>
          <note type="speaker">
            Anf. 148 CARL-JOHAN WILSON (fp):
          </note>
          <note>
            Värderade talman! I många avseenden kan jag instämma med Berit
            Oscarsson i den oro som hon känner för folkbildningens möjligheter.
            Det vet
          </note>
          <note>
            Berit Oscarsson. Vi som arbetar med folkbildningsfrågor i politiken
            och på annat sätt har under många år, ända sedan socialdemokrater
            ledde regering, varit oroliga för att man undan för undan skall
            urgröpa folkbildningens konkurrenskraft. Det har vi haft anledning
            att diskutera även under tidigare regeringar.
          </note>
          <note>
            Folkbildningens organisation har fått vänja sig vid att få sina
            resurser neddragna.
          </note>
          <note>
            Vi får beklaga att ekonomin fortfarande i Sveriges land är sådan
            att man inte kan göra de satsningar som man skulle önska. Det
            skulle vara roligt för mig att kunna stå här och tillstyrka förslag
            till belopp som också Berit Oscarsson skulle kunna vara nöjd med.
          </note>
          <note>
            Nu är det inget dåligt utbyte som folkbildningen får i alla fall.
            390 710 000 kr anslås extra för åtgärder mot arbetslöshet i folkbildningens
            regi. Det är ingen dålig resurs för folkhögskolorna. De kommer
            att få fullt jobb med att göra sig av med pengarna för att genom
            goda insatser minska arbetslösheten.
          </note>
          <note>
            För studieförbundens del är 100 miljoner anslagna.
          </note>
          <note>
            Det är inte heller några dåliga resurser med tanke på de möjligheter
            som vi har att få fram mer pengar i statskassan.
          </note>
          <note>
            När det gäller åtgärder för att motverka rasism har regeringen
            och riksdagen anslagit ganska stora belopp. Det finns mycket pengar
            anslagna för dessa viktiga åtgärder.
          </note>
          <note>
            Trots att jag måste beklaga att vi inte kan anslå mer pengar
            är jag nöjd med regeringens insats i det här ärendet och tycker
            att man har gjort en mycket god insats för att med folkbildningens
            hjälp minska problemen med arbetslöshet och rasism.
          </note>
          <note>
            Jag yrkar bifall till utskottets hemställan.
          </note>
          <note type="speaker">
            Anf. 149 BERIT OSCARSSON (s) replik:
          </note>
          <note>
            Herr talman! Jag delar Carl-Johan Wilsons uppfattning om betydelsen
            av att arbetsmarknadspengar kommit både folkhögskolor och studieförbund
            till del. Vi kan se vilket fint resultat både folkhögskolorna
            och studieförbunden har kunnat nå med de ökade resurser som de
            har fått.
          </note>
          <note>
            Det som vi socialdemokrater ängslas över är det ordinarie anslaget.
            Det beror på att man under de tre senaste åren fått så dramatiskt
            minskade anslag just till den ordinarie verksamheten. Lägg därtill
            de stora nedskärningarna ute i kommunerna.
          </note>
          <note>
            Carl-Johan Wilson vet att studieförbunden är speciellt beroende
            av de kommunala bidragen. Blir det nu ytterligare neddragningar
            med 100 miljoner kronor är smärtgränsen nådd. Vi kan se hur det
            ser ut i studieförbund. Deltagaravgifterna i dag är så höga att
            det finns ett motstånd. Man känner att den höga avgiften förhindrar
            att delta i folkbildningen eller en aktivitet som man är mest
            engagerad i. Så får det inte vara.
          </note>
          <note>
            Därför är vi mycket ängsliga över att taket kommer att förhindra
            att den som mest behöver och mest vill kan delta.
          </note>
          <note>
            Jag har tittat på följderna för mitt eget studieförbund ABF.
            100 miljoner kronor neddragna skulle innebära 13 miljoner kronor
            mindre, om man gör samma omfördelning som tidigare i Folkbildningsrådet.
            Det är inga småpengar. Av den anledningen är det rätt att kräva
            att det ordinarie bidraget ökas så att vi långsiktigt kan se till
            att vi får en folkbildning som är unik inte bara i Norden utan
            kanske i världen med många folkrörelser och många engagerade människor.
            Därmed är vi ett föredöme. Det kanske behövs i dessa tider.
          </note>
          <note>
            Därför tycker jag att vi borde ha kunnat komma överens, Carl-Johan
            Wilson, i fråga om dessa 100
          </note>
          <note>
            miljoner kronor.
          </note>
          <note>
            Anf. 150 CARL-JOHAN WILSON (fp)
          </note>
          <note>
            replik:
          </note>
          <note>
            Värderade talman! Berit Oscarsson och jag är överens om nästan
            allting. Det känns litet konstigt att diskutera frågan då vi vet
            vilka villkor som gäller för Sveriges ekonomi. Jag skulle alltså
            önska att de stora neddragningar som socialdemokratiska regeringar
            gjort på folkbildningens område skulle ha varit tillräckliga,
            så att vi efter den här regeringens tillträde hade kunnat behålla
            balansen.
          </note>
          <note>
            Det som har skett på folkbildningens område när det gäller ekonomiska
            bidrag är bl.a. att den kompensation för förändringar i kostnadsutvecklingen
            i landet som andra utbildningsanordnare har fått har inte folkbildningen
            fått under många år. Den kritiken har vi riktat mot socialdemokratiska
            regeringar. Jag är ledsen över att jag inte med stolthet kan säga
            att vi har brutit den trenden. Även den här regeringen har varit
            tvungen att låta de ekonomiska problemen gå ut över folkbildningen.
          </note>
          <note>
            Det är sant, som Berit Oscarsson antydde, att svensk folkbildning
            är den främsta folkbildningen i världen, delvis beroende på att
            det inte finns folkbildning annat än i Norden. Vi har försökt
            att exportera den till länder på andra håll. Det har säkert gjorts
            goda insatser på andra håll för att sprida folkbildning. Vi kan
            också räkna med att svensk folkbildning har möjligheter att anpassa
            sig.
          </note>
          <note>
            Det har hänt tidigare. Att svensk högskola har gjort underverk
            med de pengar den har fått vet vi. Det är vi stolta över.
          </note>
          <note>
            Nu är det ekonomiska läget som det är. De positioner som vi har
            att bevaka i det politiska spelet är sådana att den här gången
            är det jag som får försvara regeringens politik. Andra gånger
            har det varit Berit Oscarsson. Märkligt nog har argumenten varit
            nästan desamma, fastän i ombytta roller. Så är det. Vi får lita
            på att folkbildningen gör det bästa av den situation som uppstått.
          </note>
          <note type="speaker">
            Anf. 151 BERIT OSCARSSON (s) replik:
          </note>
          <note>
            Herr talman! Vi är överens om mycket, och vi har debatterat den
            här frågan många gånger. Just nu är det det ordinarie anslaget
            som vi diskuterar. Jag är allvarligt oroad för att man drar ner
            på det ordinarie anslaget i dag. Det kommer att bli dyrt i längden.
            När smärtgränsen är nådd och om man inte når de grupper som vi
            är överens skall delta --
          </note>
          <note>
            korttidsutbildade, handikappade, invandrare -- blir det dyrt
            att bygga upp en ny folkbildning. Därför vill jag slå vakt om
            folkbildningen, framför allt det ordinarie anslaget.
          </note>
          <note>
            Jag hoppas, Carl-Johan Wilson, att vi får fortsätta att debattera
            folkbildningen, om inte i denna kammare så på andra ställen. Tack,
            Carl-Johan
          </note>
          <note>
            Wilson!
          </note>
          <note type="speaker">
            Anf. 152 LENA HJELM-WALLÉN (s):
          </note>
          <note>
            Herr talman! Liksom alla andra länder har Sverige under senare
            år ökat sin utbildningsvolym.
          </note>
          <note>
            Bakgrunden till ökningen på högskolans område är beslut som fattades
            våren 1991, alltså innan den nuvarande regeringen trädde till.
            Då fattades det beslut om att högskolan skulle få drygt 12 000
            nya platser framöver. Vi lät oss inte nöja oss med det, utan vi
            såg att ytterligare platser behövdes. Många slog larm sommaren
            1992. Alla minns vi hur utbildningsministern stretade emot. Beslutet
            om fler platser i högskolan kunde fattas först långt in på höstterminen.
          </note>
          <note>
            Så här har det fortsatt. Först efter kritik och krav på fler
            platser i högskolan har regeringen accepterat att öka utbildningsvolymen,
            ofta som extra påslag i samband med kompletteringspropositioner.
          </note>
          <note>
            Nu står vi inför hösten 1994. Trots den starka expansionen av
            högskolan under senare år är situationen inför hösten den att
            tiotusentals behöriga och utbildningsintresserade ungdomar måste
            avvisas från högre utbildning.
          </note>
          <note>
            Vi socialdemokrater har verkligen försökt driva på för att komma
            i kapp det ständigt ökade behovet av högskoleutbildning. Vi har
            vid varje möjligt tillfälle efter kontakt med högskolor runt om
            i landet lagt fram förslag om ökat platsantal som vi förvissat
            oss om också skulle kunna förverkligas.
          </note>
          <note>
            Vi beklagar att dessa förslag i allmänhet har avvisats av den
            borgerliga majoriteten. Detta kommer förmodligen att ske också
            med de förslag som vi i dag skall ta ställning till, dvs. drygt
            4 000
          </note>
          <note>
            fler högskoleplatser än vad regeringen har föreslagit riksdagen.
          </note>
          <note>
            Förutom att vi vill ha denna ökning av antalet högskoleplatser,
            som jag nyss talade om, vill vi inte gå med på regeringens förslag
            om en drastisk nedskärning av läkarutbildningen. Vi vill få till
            stånd en halvering och avvisar därmed förslaget om att minska
            läkarutbildningen i Göteborg.
          </note>
          <note>
            Herr talman! Det är inte bara på högskolans område som regeringens
            och socialdemokraternas ambitionsnivåer skiljer sig. Det gäller
            i hög grad också möjligheten att erbjuda vuxna och ungdomar utbildning.
            Vi föreslår att sammanlagt 30 000 extra platser bereds för ett
            tredje gymnasieår och att
          </note>
          <note>
            40 000 extra platser bereds inom komvux.
          </note>
          <note>
            Trots de enorma behoven av kompetenshöjning inom produktionen
            är vuxenutbildningen ett vanskött område för denna regering.
          </note>
          <note>
            Handlingsförmågan har styrts av moderaternas ideologiska skygglappar
            mot vuxenutbildning, och då blir det som det blir.
          </note>
          <note>
            Det började redan i budgetpropositionen 1992, då man riktade
            ett dråpslag mot komvux genom att dra in 350 miljoner kronor,
            dvs. en fjärdedel av de statliga medel som då gick till komvux.
            Riksdagen mildrade beslutet något, och regeringen har sedan fått
            finna sig i att t.o.m. öka komvuxutbildningen, i varje fall som
            en arbetsmarknadsåtgärd.
          </note>
          <note>
            Vi socialdemokrater har en annan syn på vuxenutbildning än vad
            den borgerliga riksdagsmajoriteten har. I motioner har vi åtskilliga
            gånger framfört krav på ett brett kompetens- och kunskapslyft
            för vuxna. I åldersgruppen 25--50 år har ca 700 000 människor
            endast grundskola, och ca
          </note>
          <note>
            1 700 000 människor har högst tvåårig gymnasieutbildning.
          </note>
          <note>
            Det är i denna grupp som den stora kompetenshöjningen och de
            stora resurserna måste sättas in. Här måste hela utbildningssektorn
            mobiliseras. Det gäller komvux, högskola, studieförbund, folkhögskolor
            men även privata utbildningsanordnare, inte minst som upphandlad
            arbetsmarknadsutbildning och inom personalutbildning.
          </note>
          <note>
            Om kompetenshöjningen uteblir riskerar många människor att få
            det svårt i arbetslivet, ett arbetsliv som ställer allt högre
            krav på den enskilde. Tyvärr har inte regeringen insett vidden
            av detta behov, och man har inte brytt sig om att vidta verkliga
            åtgärder för en bred kompetensutveckling för de många vuxna.
          </note>
          <note>
            Herr talman! På troligen inget annat område har konsekvenserna
            av systemskiftet i svensk politik blivit så tydliga som inom utbildningsområdet.
            Här har privatiseringens kalla stjärna varit riktmärket för förändringar
            av färdriktningen. Moderaterna har visat vägen, och de övriga
            partierna har snällt lunkat med och undertryckt varje tidigare
            formulerad egen uppfattning.
          </note>
          <note>
            I det betänkande som vi i dag behandlar finns det ett nytt privatiseringsinslag
            i form av s.k.
          </note>
          <note>
            utbildningscheckar. Vad denna check skall användas till och av
            vem är inte så noga, huvudsaken är att moderaterna kan bocka av
            ytterligare en punkt på listan över åtgärder som skall hinnas
            med.
          </note>
          <note>
            Förslaget om utbildningscheck har egentligen väldigt litet med
            utbildningspolitik att göra.
          </note>
          <note>
            Däremot platsar det väl som en innovation i moderat näringspolitik.
            Det väsentliga med utbildningschecken tycks vara att se till att
            de kommunala utbildningsanordnarna inte får komma ifråga. Här
            är parallellen till regeringens tidigare förslag om entreprenadförhållande
            inom gymnasieskolan klar. Arbetsplatser ägda av kommun eller landsting
            förväntades inte ha någon kompetens att erbjuda vid mer arbetsplatsnära
            utbildning. Endast det privata näringslivet dög. Det förhåller
            sig på samma sätt med utbildningscheckar.
          </note>
          <note>
            Andra inslag i privatiseringskampanjen är det nyliberala och
            internationellt unika påfundet att omvandla två väl fungerande
            statliga högskolor till privata stiftelser där staten likväl fortsättningsvis
            skall svara för finansieringen av verksamheten.
          </note>
          <note>
            Vidare har en mängd forskningsstiftelser bildats av
          </note>
          <note>
            AP-fondens löntagarfondsmedel.
          </note>
          <note>
            Pensionssystemet har därigenom dränerats på omkring 30 miljarder
            i en situation där det torde vara bekant för alla att pensionssystemet
            är i stort behov av medel för att garantera framtida pensioner.
          </note>
          <note>
            Så har utbildningsministern försökt bygga monument över sig själv
            genom allehanda stiftelsebildningar som fråntar kommande riksdagar
            möjligheten att ha något som helst inflytande över mycket stora
            resurser till forskningen.
          </note>
          <note>
            Syftet med de nytillkommande forskningsstiftelserna hade mycket
            väl kunnat förverkligas med budgetmedel om denna och kommande
            riksdagar ansett just dessa ändamål värda att satsa på.
          </note>
          <note>
            Det är uppenbart att om regeringen inte hade haft löntagarfondsmedlen
            att tillgå, hade den stått helt naken i sitt myckna ordande om
            forskningens betydelse. Vi socialdemokrater visade vår insikt
            om forskningens betydelse genom att föreslå omfattande forskningssatsningar
            den normala budgetvägen när riksdagen tog ställning till det treåriga
            forskningsprogrammet.
          </note>
          <note>
            Ytterligare en aspekt på den moderata privatiseringskampanjen
            gäller en förödande marknadsorientering på skolans område. Där
            har politiken redan hunnit få allvarliga konsekvenser i form av
            ökad segregering.
          </note>
          <note>
            Vi socialdemokrater såg tidigt vad privatiseringspolitiken skulle
            leda till, genom skolpeng och överkompensation av privata skolor.
          </note>
          <note>
            I dag kan man konstatera att vi alls icke är ensamma om den insikten.
          </note>
          <note>
            Föräldrar, elever, lärare och annan skolpersonal upplever påtagligt
            försämringarna, alltmedan skolministern och de borgerliga regeringsförsvararna
            förnekar verkligheten.
          </note>
          <note>
            Lika stor som min oro är för det som händer i privatiseringens
            och marknadsorienteringens spår på utbildningens område är min
            förvåning över hur mittenpartierna under de gångna tre åren så
            fullständigt utplånat sig själva och helt överlåtit samhällets
            kanske viktigaste framtidsfråga, skolan och utbildningen, till
            moderaterna. Jag har dock fortfarande en förhoppning om att dessa
            partier snart skall ta sig ur sin dvala och åter stå upp för de
            grundläggande idéer inom utbildningspolitikens och skolpolitikens
            områden som vi tidigare var så eniga om. Därigenom har Sverige
            skaffat sig en vuxenutbildning i världsklass och en skola som
            alltid hävdat sig mycket väl internationellt, och som i god mening
            har varit en skola för alla barn.
          </note>
          <note>
            Den politiska enighet som byggde upp detta utbildningsväsende
            skall vi vara rädda om. Vi skall inte låta det förödas i det privatiseringsrus
            som nu råkar vara på modet i nyliberalismens släptåg.
          </note>
          <note>
            Herr talman! Jag yrkar bifall till reservationerna 20,
          </note>
          <note>
            22, 24 och 26.
          </note>
          <note type="speaker">
            Anf. 153 RUNE RYDÉN (m):
          </note>
          <note>
            Herr talman! Lena Hjelm-Wallén gjorde en utbildningspolitisk
            exposé över den socialdemokratiska oppositionen under den senaste
            treårsperioden. Det kan vara nog så intressant.
          </note>
          <note>
            Det är i så fall ännu intressantare att gå tillbaka ytterligare
            några år när socialdemokraterna själva hade hand om politiken
            och göra en jämförelse.
          </note>
          <note>
            Den kritik som Lena Hjelm-Wallén här framför är en kritik som
            i ännu högre grad framfördes av de borgerliga representanterna
            mot den dåvarande socialdemokratiska regeringen.
          </note>
          <note>
            Kritiken var att den socialdemokratiska regeringen i många avseenden
            var visligen trög men sen till handling. Detta gällde speciellt
            dimensioneringsökningar. Socialdemokraterna hade det yttersta
            ansvaret för att dimensioneringsökningarna kom i gång så sent
            och inledningsvis blev av så ringa omfattning. Den borgerliga
            regeringen har sedan ökat dimensioneringen i en utsträckning som
            var otänkbar under den socialdemokratiska regeringstiden.
          </note>
          <note>
            Att sedan Socialdemokraterna snabbt byter fot i oppositionsställning
            och försöker att överträffa regeringen är i och för sig ingenting
            förvånande.
          </note>
          <note>
            Det hör till normal oppositionspolitik, och jag hade väl knappast
            förväntat mig någonting annat.
          </note>
          <note>
            Däremot hade jag nog förväntat mig att
          </note>
          <note>
            Socialdemokraterna kände ett något större samhällsekonomiskt
            ansvar i dessa sammanhang.
          </note>
          <note>
            Man har inte tänkt på hur man disponerar sina medel.
          </note>
          <note>
            Lena Hjelm-Wallén har talat mycket vältaligt om behovet av att
            öka exempelvis antalet platser för dem som läser ett tredje gymnasieår
            eller läser på komvux. Men då överträffar man regeringen med åtskilliga
            miljoner kronor -- hundratals miljoner kronor. När det gäller
            komvux föreslår man hela
          </note>
          <note>
            12 000 platser. Sedan konstaterar man i det betänkande som vi
            båda har undertecknat att ungefär så många platser som har föreslagits
            av regeringen, har man också lyckats fylla. Hur socialdemokraterna
            hade tänkt sig att disponera det överblivna antalet platser framgick
            inte av Lena
          </note>
          <note>
            Hjelm-Walléns inlägg.
          </note>
          <note>
            Lika illa är det när det gäller antalet platser till det tredje
            gymnasieåret. Där har socialdemokraterna föreslagit 40 000 platser.
            Enligt propositionen har man funnit 26 000 platser utnyttjade
            och föreslår
          </note>
          <note>
            26 100 platser. Man har alltså funnit en lämplig avvägning i
            detta avseende.
          </note>
          <note>
            Men jag kan förstå att socialdemokraterna tycker om att, om man
            får använda uttrycket, brassa på ute i buskarna litet grand och
            tala om hur duktig man är. Men det borde, enligt min uppfattning,
            vara bättre samhällsekonomiskt och utbildningspolitiskt dimensionerat.
          </note>
          <note>
            Lena Hjelm-Wallén tog också upp frågan om läkarutbildningen.
            Det skall villigt erkännas att valet av den nivå som man skall
            välja är en knepig fråga. Utbildningen är lång. Den är svår att
            dimensionera. Det är svårt att beräkna efterfrågan på läkare,
            eftersom det tar ett styvt decennium efter att intaget har skett
            tills de kommer ut på arbetsmarknaden.
          </note>
          <note>
            Därför tillsatte regeringen en arbetsgrupp i januari månad som
            skulle bedöma efterfrågan på läkare vid olika antaganden om hälso-
            och sjukvårdens volymutveckling. Utredningen arbetade snabbt.
          </note>
          <note>
            Redan i april var den färdig med sitt resultat och konstaterade
            att det skulle vara en kontinuerlig ökning av antalet utexaminerade
            läkare fram till år
          </note>
          <note>
            2010. Men man sade samtidigt att bedömningen var vansklig.
          </note>
          <note>
            Regeringen har analyserat frågan vidare. Man har konstaterat
            att det är rimligt att nu göra en något annorlunda dimensionering
            än den tidigare och föreslår en viss minskning. Man får med de
            olika fakulteterna förhandla fram en fördelning som är rimlig
            ur många olika aspekter. Det innebär 40
          </note>
          <note>
            platser mindre i Lund, 40 platser mindre vid
          </note>
          <note>
            Karolinska institutet i Stockholm, 20 platser mindre i Uppsala
            och Göteborg.
          </note>
          <note>
            Socialdemokraterna lägger sig på nivån halva denna minskning.
            De föreslår minskningar av antalet platser i Lund och vid Karolinska
            institutet och undantar i detta avseende Göteborg och
          </note>
          <note>
            Uppsala. Vad som egentligen ligger bakom socialdemokraternas
            bedömning går inte riktigt att utläsa av vare sig deras motion
            eller av Lena Hjelm-
          </note>
          <note>
            Walléns inlägg.
          </note>
          <note>
            Jag tycker att den bedömning som framkom vid uppvaktningar i
            utskottet och av propositionens text visar att regeringens bedömning
            troligen är den rimligaste. En minskning med ungefär 120 platser
            är en nivå som vi i dagsläget bör utgå från.
          </note>
          <note>
            Därmed yrkar jag avslag på socialdemokraternas förslag till dimensioneringsminskning.
          </note>
          <note>
            Lena Hjelm-Wallén uppehöll sig också en lång stund vid de s.k.
            ideologiska skygglappar som regeringen skulle ha och att regeringen
            var styrd av moderaternas ideologi, medan de andra partierna bara
            var släpvagnar i sammanhanget. Jag förstår inte riktigt Lena Hjelm-Walléns
            argumentation.
          </note>
          <note>
            Hon konkretiserade inte i något avseende. Jag uppfattade hennes
            litet exposéartade anförande som ett slags valmanifest att användas
            i annnat sammanhang utanför denna kammare. Det må så vara.
          </note>
          <note>
            Jag vill bara ta upp ytterligare en fråga i Lena
          </note>
          <note>
            Hjelm-Walléns anförande, nämligen frågan om stiftelser. Jag är
            frestad att hänvisa till den debatt som Lena Hjelm-Wallén och
            jag hade med varandra för ungefär ett år sedan, då vi utredde
            frågan ganska noggrant. Hon talade nu om att stiftelserna finansierades
            med AP-fondsmedel eller medel som skulle gå till pensionärerna.
            Den frågan, Lena
          </note>
          <note>
            Hjelm-Wallén, har vi utrett en gång för alla. Jag hänvisar till
            finansutskottets betänkande från januari i år osv. Det finns många
            bevis från denna kammares debatter för att Lena Hjelm-Wallén har
            fel på den här punkten. Vidare säger hon att vi i stället borde
            ha finansierat stiftelserna via budgeten. Man får det klara intrycket
            att socialdemokraterna egentligen inte alls vill göra denna forskningssatsning.
          </note>
          <note>
            Anf. 154 LENA HJELM-WALLÉN (s)
          </note>
          <note>
            replik:
          </note>
          <note>
            Herr talman! Vi socialdemokrater kommer att fortsätta att envisas
            med att det faktiskt är bättre att människor får utlopp för sitt
            utbildningsinstresse i stället för att stå i arbetslöshetskön.
            Det därför som vi vill satsa på vuxenutbildning. Det är därför
            som vi också satsar ännu mer på det tredje gymnasieåret än vad
            regeringen gör.
          </note>
          <note>
            När det gäller högskolans dimensionering är skillnaden mellan
            oss socialdemokrater och de borgerliga ledamöterna av denna riksdag
            samt regeringarna, då och nu, att när vi socialdemokrater var
            i regeringsställning, lyssnade vi på den borgerliga oppositionen.
            Men det fanns en kritik 1990--1991 mot att dimensioneringen var
            för låg. Vi lyssnade och tog intryck. Därför fattade riksdagen
            ett ganska enhälligt beslut våren 1991 om att kraftigt öka dimensioneringen.
            Det var ett trendbrott. Sedan dess har ökningen blivit avsevärd,
            vilket är viktigt och bra.
          </note>
          <note>
            Jag förstår att frågan om läkarutbildningen, särskilt när det
            gäller Göteborgs utsatta situation, är något knepig för Rune Rydén,
            eftersom han och den borgerliga majoriteten tog intryck av uppvaktningar
            i utbildningsutskottet etc. som ansåg att en så stor nedskärning
            icke skulle ske. Sedan blev man överkörd av finansutskottet.
          </note>
          <note>
            Jag tycker att Rune Rydén skall stå på sig och också här i kammaren
            i dag hävda den åsikt som han hade i utbildningsutskottet, så
            kan vi ordna så att
          </note>
          <note>
            Göteborg får sina platser. Det gäller bara att stödja vår reservation
            så kan man klara det. Det är en alltför drastisk minskning som
            regeringen har föreslagit. I dimensioneringsfrågor är det alltid
            fråga om bedömningar, eftersom ingen vet säkert.
          </note>
          <note>
            Men detta är vår och många andras bedömning.
          </note>
          <note>
            Vi föreslog ett forskningsprogram som väl motsvarade det som
            regeringen kom fram till, när man gick in och tog medel som man
            egentligen inte alls hade rätt till i detta sammanhang, nämligen
            AP-
          </note>
          <note>
            fondsmedlen.
          </note>
          <note>
            Det är litet konstigt att Rune Rydén, efter så pass många debatter,
            ännu inte har förstått att AP-
          </note>
          <note>
            fonderna faktiskt har något med pensioner att göra.
          </note>
          <note>
            Löntagarfondsmedlen var en del i AP-fonderna och ingen separat
            del.
          </note>
          <note type="speaker">
            Anf. 155 RUNE RYDÉN (m) replik:
          </note>
          <note>
            Herr talman! Låt mig börja med att säga till Lena
          </note>
          <note>
            Hjelm-Wallén att hon ingenting har läst och ingenting förstått
            av den debatt som vi har fört om löntagarfondsmedlen.
          </note>
          <note>
            Jag har hänvisat till tidigare debatter, och jag ber henne att
            gå tillbaka och läsa dem. Ta del av de betänkanden som finns från
            finansutskottet, även från den debatt som vi två hade för ungefär
            ett år sedan! Då kommer Lena Hjelm-Wallén att få klart för sig
            hur sakernas tillstånd verkligen är. Låt oss därmed avföra denna
            fråga från dagordningen.
          </note>
          <note>
            Lena Hjelm-Wallén sade ungefär så här: På vår tid lyssnade vi
            på den borgerliga oppositionen. Våren
          </note>
          <note>
            1991 skedde det minsann ett trendbrott. Då ökade vi utbildningsvolymen
            rejält. Ja, det är alldeles korrekt, och det var ett enhälligt
            utskottsbetänkande. I annat fall hade man nämligen blivit överkörd.
            Således passade man på att följa majoriteten, och det må så vara.
            Det är kanske en riktig åtgärd att göra på det sättet.
          </note>
          <note>
            Vad som skiljer när det gäller den politik som då fördes av den
            dåvarande oppositionen och den politik som förs av den nuvarande
            oppositionen är att de socialdemokratiska förslagen med anledning
            av kompletteringspropositionen den här gången så att säga har
            lyft sig från verklighetens ram. Det handlar om en ökning, och
            det är fråga om så stora volymer att man inte klarar av att ta
            hand om de här platserna ute på fältet vare sig när det gäller
            antalet lärare eller när det gäller antalet elever. Det senare
            är inte det minst viktiga. Om utbildning skall ske bör det väl
            finnas någon på plats. Det har man inte kunnat visa, så det är
            något som Lena Hjelm-Wallén borde tänka på i den här debatten.
          </note>
          <note>
            I fråga om läkarutbildningen konstaterar Lena
          </note>
          <note>
            Hjelm-Wallén vad jag har sagt, nämligen att detta är en bedömningsfråga.
            Det är svårt att exakt veta vilken nivå man skall lägga sig på.
            Personligen tycker jag att det som framförs i propositionen och
            det som man stannat för i finansutskottet är en rimlig bedömning,
            och den står jag bakom.
          </note>
          <note>
            Anf. 156 LENA HJELM-WALLÉN (s)
          </note>
          <note>
            replik:
          </note>
          <note>
            Herr talman! Rune Rydén rekommenderar mig att läsa vad moderata
            företrädare tidigare har sagt om
          </note>
          <note>
            Löntagarfonderna. Men det hjälper väl inte att läsa det som man
            uppfattar som förvanskningar av verkligheten. Varför skulle regeringen
            annars föreslå att reglementet för AP-fonderna är det som skulle
            förändras för att Per Unckel över huvud taget skulle komma åt
            de här pengarna, som han sedan placerade i forskningsstiftelser?
          </note>
          <note>
            Löntagarfondsmedel har varit en del av AP-
          </note>
          <note>
            fonderna. Därmed har de varit en del av det som skall garantera
            våra framtida pensioner. Det är inte precis överskott när det
            gäller sådana pengar, Rune
          </note>
          <note>
            Rydén!
          </note>
          <note>
            Rune Rydén säger att det inte är möjligt att öka utbildningsvolymen
            ytterligare i högskolan. Men det har vi hört varje gång vi har
            kommit med sådana förslag. I alla fall har regeringen i allmänhet
            en tid senare sjösatt sådana här ökningar. Vi tackar för det.
            Men det är litet konstiga anklagelser som riktas mot oss, särskilt
            som vi har varit så noga med att ha kontakt med högskolorna ute
            på fältet innan vi har lagt fram våra förslag. Och de förslag
            som vi har lagt fram är realistiska!
          </note>
          <note>
            Herr talman! Åsikterna skiljer kraftigt när det gäller utbildningspolitiken,
            och det är klart att det gäller starka värderingar. Dessa skall
            tydliggöras i debatten.
          </note>
          <note>
            Jag vill tacka Rune Rydén för den debatt som vi nu haft inför
            sommaravslutningen här. Jag vill också tacka alla ledamöter i
            utbildningsutskottet med vår värderade ordförande Hans Nyhage
            i spetsen för både heta debatter och ett mycket gott kamratskap
            under den här mandatperioden.
          </note>
          <note type="speaker">
            Anf. 157 RUNE RYDÉN (m) replik:
          </note>
          <note>
            Herr talman! Låt mig få returnera tacket till Lena
          </note>
          <note>
            Hjelm-Wallén och säga att fru vice ordföranden i utbildningsutskottet
            alltid har varit en mycket trevlig meddebattör. Jag ser fram emot
            ytterligare debatter med Lena Hjelm-Wallén i olika sammanhang.
            Jag vill också instämma i tacket till övriga ledamöter och suppleanter
            i utskottet liksom till kansliet och önska alla en trevlig och
            glad sommar.
          </note>
          <note>
            Så till saken igen. Låt oss bara konstatera att vi har olika
            uppfattningar i AP-fondsfrågan och i löntagarfondsfrågan. Det
            verkar vara omöjligt att få socialdemokraterna att förstå att
            det finns klara skillnader i sak här. Men jag tycker att vi denna
            sena timme inte skall föra en djupare debatt om det. Här föreligger
            dock en klar skiljelinje mellan våra uppfattningar.
          </note>
          <note>
            Lena Hjelm-Wallén tog upp en fråga som hon inte berörde i det
            förra inlägget, nämligen frågan om en ökad volym beträffande högskolan.
            Däremot togs den saken upp i Lena Hjelm-Walléns huvudanförande.
            Det är helt klart att vi på denna punkt har olika uppfattningar.
            Vad jag talade om i min första replik var ökningen av komvuxplatser
            och platser avseende det tredje gymnasieåret.
          </note>
          <note>
            Den som ringer runt till mindre och medelstora högskolor får
            mycket riktigt höra: Ja visst, vi kan öka. Man ser nämligen en
            chans att öka sina volymer till nästan vilket pris som helst.
            Det förekommer en fight om större volymer för att man sedan skall
            kunna säga: Hurra, vad vi är bra! Vi är duktiga. Eller också kan
            man säga: Vi är bäst.
          </note>
          <note>
            Problemet, Lena Hjelm-Wallén, är att det saknas kompetenta lärare.
            Om det inte finns kompetenta lärare påverkar det undervisningens
            kvalitet. Något av det värsta för eleverna är just att de får
            en dålig undervisning, därför att då gör man både högskolan och
            eleverna en riktig björntjänst. Det är skälet till att vi inte
            har kunnat öka antagningsvolymen beträffande de mindre och medelstora
            högskolorna mer än vad som har skett.
          </note>
          <note>
            Det kan finnas olika uppfattningar om hur snabbt man i det här
            fallet skall gå fram. Man har i alla fall ansträngt sig till den
            gräns som det för närvarande finns förutsättningar för.
          </note>
          <note type="speaker">
            Anf. 158 DORIS HÅVIK (s):
          </note>
          <note>
            Herr talman! Jag hade tänkt uppehålla mig vid ett antal motioner
            väckta av ledamöter från
          </note>
          <note>
            Västsverige i anledning av propositionen om den ekonomiska politiken.
            Det gäller utbildningen av läkare och tandläkare.
          </note>
          <note>
            Vi som har skrivit under motionerna representerar
          </note>
          <note>
            Göteborg, Skaraborg, Älvsborg, Södra Älvsborg, norra Halland
            och Bohuslän. Det gäller i första hand medicinsk utbildning och
            forskning vid
          </note>
          <note>
            Göteborgs universitet. Medicinsk utbildning och forskning är
            av naturliga skäl avgörande för sjukvårdens kvalitet och utvecklingsmöjligheter.
          </note>
          <note>
            Men lika betydelsefulla, särskilt i ett längre perspektiv, är
            förutsättningarna för den biomedicinska utvecklingen. Det gäller
            både framtida behandlingsmöjligheter och industriell utveckling.
          </note>
          <note>
            Kvalificerade analyser hävdar att den industriekonomiska potentialen
            inom biomedicin är minst lika stor som elektronikindustrins.
          </note>
          <note>
            Göteborg och Västsverige har hittills hävdat sig väl i alla dessa
            avseenden.
          </note>
          <note>
            En förutsättning för fortsatt utveckling, och för en positiv
            utveckling, är att den medicinska fakulteten får tillräckliga
            resurser till grundutbildningen. Det är viktigt av flera skäl.
            Den västsvenska regionen måste på samma villkor som andra regioner
            kunna erbjuda sina ungdomar utbildningsmöjligheter inom viktiga
            områden. Så är inte fallet i dag, vilket framgår.
          </note>
          <note>
            Grundutbildningen utgör en rekryteringsbas för forskarutbildningen.
            En låg, och dessutom sjunkande, nivå innebär sämre förutsättningar
            att leva upp till regeringens ambitioner att öka antalet disputerade
            forskare. Detta innebär redan i dag svårigheter när det gäller
            att svara upp mot industrins önskemål om kvalificerade medarbetare.
          </note>
          <note>
            Jag tycker att det förtjänar att nämnas hur det ser ut när det
            gäller antalet platser per miljon invånare i de olika regionerna.
          </note>
          <note>
            1993 hade man i Göteborg 74,8 platser per miljon invånare. Där
            föreslås en neddragning till 62,8
          </note>
          <note>
            platser. Låt mig redan nu slå fast att det är absolut lägsta
            siffran bland alla universitetsområden.
          </note>
          <note>
            Linköping ligger högre -- 81 platser per miljon invånare -- och
            får behålla sina platser. Lund med
          </note>
          <note>
            128,8 platser stannar nu på 101,7 platser.
          </note>
          <note>
            Stockholm och Uppsala har 117,6 platser och stannar på 99,5.
            Umeå har 135,1 platser och stannar på samma antal 1994.
          </note>
          <note>
            Göteborg har alltså vidkänts en betydande neddragning i detta
            sammanhang. Ytterst är det fråga om den västsvenska regionens
            utveckling inom kunskapsområdet. Men som anförts kommer det att
            kunna bli svårigheter för den biomedicinska industrins utvecklingsmöjligheter
            framöver. Den mångåriga och jag vill påstå framgångsrika satsningen
            på medicinsk forskning vid Göteborgs universitet har lett till
            ett väl utvecklat samarbete med industrin. Totalt sysselsätts
            i Västsverige mer än 10 000 personer inom områdena medicinsk teknik
            och läkemedel.
          </note>
          <note>
            Regeringen har anfört skäl för att reducera utbildningsuppdragen
            inom läkarutbildningen. Det är tveksamt om dessa har bärighet
            ens om man ser enbart till sjukvårdens behov. Fortfarande är
          </note>
          <note>
            12,5 % av läkartjänsterna i Norrland obesatta.
          </note>
          <note>
            Långsiktiga behovsprognoser pekar på en läkarbrist i början på
            2000-talet, främst till följd av stor pensionsavgång i slutet
            på detta sekel.
          </note>
          <note>
            De lärarkandidater som påbörjar sin läkarutbildning till hösten
            kommer att vara färdiga med sin specialistutbildning år 2007.
            Lägger man dessutom till den forskningstunga industrins behov
            av läkarutbildad personal är volymen snarast för låg.
          </note>
          <note>
            Jag skulle vilja till detta foga, utanför det skrivna materialet,
            att intagningspoängen i Göteborg är utomordentligt hög. Man kan
            inte ta in alla sökande. Dessa brukar i stället söka sig till
            Umeå.
          </note>
          <note>
            Därigenom fyller man platserna där uppe. Men de studenterna kommer
            icke att stanna där uppe för att täcka läkarbristen. De återkommer,
            enligt nyligen ihämtade uppgifter från universitetet, till
          </note>
          <note>
            Göteborg efter några års studier. Den kliniska möjligheten för
            dem är icke så stor i Umeå som i
          </note>
          <note>
            Göteborg.
          </note>
          <note>
            Det betyder att dels kan de få ett års längre studier, beroende
            på att de släpar efter, dels har de fått resa runt ett tag.
          </note>
          <note>
            Den medicinska fakulteten har utvecklat en utbildning med en
            verklig naturvetenskaplig profil.
          </note>
          <note>
            Genom samarbete med pedagogisk forskning vid universitetet har
            nya inlärningsmetoder genomförts. Målsättningen är att studenten
            skall tillägna sig kunskaper på djupet. En direkt anknytning till
            forskningen innebär att studenten också tillägnar sig kunskap
            om hur ny kunskap genereras.
          </note>
          <note>
            Visionen bakom dessa förändringar är att kunskapsutvecklingen
            inom medicinen är så snabb att den enskilde läkaren måste förändra
            och fördjupa sina kunskaper kontinuerligt under yrkesutövningen.
          </note>
          <note>
            En annan vision med den naturvetenskapligt inriktade läkarutbildningen
            är att den kan utgöra en bättre bas för forsknings- och utvecklingsarbete
            inom biomedicin och därmed även utgöra en starkare bas för den
            biomedicinska industrins behov.
          </note>
          <note>
            Det är också viktigt att framhålla den stora betydelse medicinska
            fakulteten har i tvärvetenskapliga projekt inom universitetet.
          </note>
          <note>
            Viktig forskning pågår i tvärsnitten medicin--kemi och medicin--fysik.
            Även dessa har industriella applikationsmöjligheter av stor potential.
            Mot denna bakgrund anser vi att utbildningsuppdraget inom läkarutbildningen
            i Göteborg skall ökas till att omfatta 145 studenter per år.
          </note>
          <note>
            Jag har haft goda kontakter med universitetets rektor och med
            den person som leder denna utbildning, liksom med Anders Welin,
            som är djupt bekymrad över utvecklingen. Han påstår att han har
            möjligheter att anställa betydligt fler, men han har icke möjligheter
            att vänta alltför länge om han ser att trenden går ner. Han är
            beredd att skaffa studenter från de länder som har samma utbildning
            som vi erbjuder i Göteborg.
          </note>
          <note>
            Det är kanske inte med sorg men med förvåning från Anders Welins
            sida som han konstaterar att den utvecklingen pågår. Jag trodde
            faktiskt att samma regler gällde som för Chalmers: Om nationen
            behöver utbildning så kommer regeringen att ställa upp. En ledamot
            här i kammaren har uttalat detta vid ett besök på Chalmers. När
            det gäller den utomordentliga och för landet värdefulla utbildning
            som man har också här trodde jag att det också var ett nationellt
            behov.
          </note>
          <note>
            Läkemedelsindustrin betyder oerhört mycket.
          </note>
          <note>
            Jag har för mig att det var Rune Rydén som yttrade detta nästan
            nationella uttryck: ''Om nationen kräver det kommer vi att ställa
            upp.'' Kan det möjligen bero på att det är en annan konstruktion
            på Chalmers nu än det var tidigare?
          </note>
          <note>
            Jag skall bara kort, herr talman, med tanke på at timmen är sen,
            beröra den odontologiska fakulteten.
          </note>
          <note>
            Jag har upplevt Rune Rydén som en trivsam person, men han var
            ganska besk i sina kommentarer om att man ställer krav osv. och
            att den socialdemokratiska regeringen minsann inte ställde upp.
          </note>
          <note>
            Låt mig då erinra om att man var beredd att lägga ner tandläkarhögskolan
            helt och hållet -- årtalet var nog 1982. Socialdemokratiska ledamöter,
            med precis samma sammansättning från olika län bland undertecknarna
            på motionerna som nu, motionerade om detta, gick till botten av
            hela frågan. Den odontologiska utbildningen finns fortfarande
            kvar. Det tycker jag faktiskt är en framgång för oss och en fjäder
            i hatten för den socialdemokratiska regeringen, som på detta sätt
            ställde upp när nationen så krävde.
          </note>
          <note>
            Nu är man i bekymmer på den odontologiska fakulteten. Man kräver
            en alldeles för stor minskning av antalet platser för att faktulteten
            skall se möjligheter att kunna överleva och bedriva den utomordentliga
            forskning som också den odontologiska fakulteten i Göteborg är
            väl känd för.
          </note>
          <note>
            Vi har nyligen varit där på besök och fått en bra information.
            Vi ställer oss bakom kraven på en utbildningspotential som möjliggör
            en fortsatt utbildning och ger fortsatt möjlighet att överleva.
          </note>
          <note>
            Den är nämligen en fråga om överlevnad för den odontologiska
            kliniken att ha ett tillräckligt utbildningsunderlag.
          </note>
          <note>
            Man har goda möjligheter att möta framtidens behov, men det kräver
            en tillräckligt stor volym av tandläkarstuderande.
          </note>
          <note>
            Jag vill sluta med att uttrycka min förvåning över att inte utbildningsministern
            är här och deltar i denna debatt. Han är så intresserad av forskning
            och utveckling att jag ibland har tänkt: Han har ett nästan brinnande
            intresse för forskning. Men jag hoppas att få ett positivt svar
            från Rune Rydén i stället.
          </note>
          <note>
            I detta anförande instämde Rune Evensson, Ingvar
          </note>
          <note>
            Johnsson, Britt Bohlin, Torgny Larsson, Marianne
          </note>
          <note>
            Carlström, Lisbet Calner, Inga-Britt Johansson,
          </note>
          <note>
            Sten Östlund, Ingegerd Sahlström, Alf Eriksson,
          </note>
          <note>
            Ingvar Björk (samtliga s), samt Stefan Kihlberg
          </note>
          <note>
            (nyd).
          </note>
          <note type="speaker">
            Anf. 159 RUNE RYDÉN (m) replik:
          </note>
          <note>
            Herr talman! Jag vill till Doris Håvik säga att det var intressant
            att hon ville lägga i min mun ett så viktigt yttrande som att
            Chalmers skulle räddas ''i nationens intresse''. Med bästa vilja
            i världen kan jag inte erinra mig att jag har sagt detta. Jag
            har inte på den senaste tiden varit i Göteborg. Men jag skall
            gärna för Doris Håvik och för andra göteborgare här i församlingen
            bekänna att jag har en klockarkärlek till Chalmers.
          </note>
          <note>
            Jag gjorde alla mina datakörningar för min avhandling på Chalmers,
            eftersom det inte fanns något annat ställe i Sverige där man hade
            en datamaskin av motsvarande kapacitet på den tiden.
          </note>
          <note>
            Jag står därför fortfarande i viss tacksamhetsskuld till Chalmers
            för den stora hjälp som jag fick där under några år.
          </note>
          <note>
            Doris Håvik tog upp exemplet med vad som kunde ha hänt med Odontologiska
            fakulteten i Göteborg i början på 80-talet. Det är litet synd
            om henne, för om hon tänker efter ett varv -- och det tror jag
            att hon kommer att göra -- kommer hon att komma på att det var
            en socialdemokratisk regering som lade fram en proposition om
            att hela Odontologiska fakulteten skulle läggas ner och att den
            medicinska fakulteten vid Malmö allmänna sjukhus dessutom skulle
            svepas med. Det var drastiska tag det! Det redde ju upp sig, som
            vi alla vet.
          </note>
          <note>
            Doris Håvik talar nu varmt för en ökning av tandläkarutbildningen
            vid Odontologiska fakulteten i Göteborg. Jag måste då göra henne
            besviken. Hon har nämligen inte något stöd alls i utskottet, inte
            ens av sina egna partivänner, för detta, utan utskottets betänkande
            är enigt när det gäller tandläkarutbildningen i landet. Det måste
            väl kännas litet bittert.
          </note>
          <note>
            Doris Håvik talade också varmt om läkarutbildningen och ville
            inte bara stöda den nuvarande volymen utan också öka den litet
            grand.
          </note>
          <note>
            Som jag har sagt tidigare i kammaren har vi föreslagit att utbildningen
            skulle minska med 20
          </note>
          <note>
            platser. Jag tycker att det är rimligt, med tanke på antalet
            platser vid Göteborgs universitets medicinska fakultet. Dessutom
            finns det ett förhandlat och väl genomarbetat förslag från departementet.
          </note>
          <note>
            Jag har väldigt svårt att förstå att 20
          </note>
          <note>
            utbildningsplatser vid Medicinska fakulteten vid
          </note>
          <note>
            Göteborgs universitet skall vara avgörande för hur
          </note>
          <note>
            Hässle lyckas med sin medicinska forskning inom sina nog så viktiga
            områden. Rekryteringen till
          </note>
          <note>
            Hässle sker nämligen ingalunda enbart från
          </note>
          <note>
            Medicinska fakulteten vid Göteborgs universitet, utan den sker
            naturligtvis från samtliga medicinska fakulteter vid Sveriges
            universitet. Man letar efter de mest kompetenta forskarna inom
            respektive områden, var än i Sverige -- och för den delen inte
            bara i Sverige utan även utomlands -- de har skaffat sig den utbildningen.
          </note>
          <note>
            Det är självklart att forskningschefen vid Hässle säger att han
            skulle kunna öka antalet nyantagna till sin verksamhet. Han talar
            ju i egen sak.
          </note>
          <note type="speaker">
            Anf. 160 DORIS HÅVIK (s) replik:
          </note>
          <note>
            Herr talman! Jag gjorde inte någon hemlighet av att det var en
            socialdemokratisk regering som ville lägga ner Odontologen i Göteborg.
            Vi från
          </note>
          <note>
            Västsverige var emellertid precis lika indignerade då som vi
            är nu. Odontologen är kvar, och det beror på att vi hade sakliga
            argument för vår sak. Inte minst skall vi väl alla vara glada
            för den internationellt kända forskning som sker där, med väldigt
            många utländska studenter som vill ta del av implantationsmetoden
            och Brånemarksmetoden.
          </note>
          <note>
            Dessa metoder har betytt oerhört mycket för patienter som har
            råkat ut för svåra skador. Jag följer denna utveckling mycket
            noggrant.
          </note>
          <note>
            Tycker Rune Rydén att det är rimligt att Göteborg har fått antalet
            platser sänkt från 74,8 per miljon invånare till 62,8, medan Linköping
            ligger kvar på
          </note>
          <note>
            81? Jag är inte ute efter Linköping eller de andra högskoleorterna,
            utan jag vill bara se till att det skall finnas en rimlig proportion
            när det gäller utbildningen. Är det rimligt att man får den kraftiga
            neddragningen? Jag har icke på något sätt fått se motivet, och
            det har inte heller någon annan i
          </note>
          <note>
            Göteborg eller i de olika regionerna fått göra.
          </note>
          <note>
            Det har till partigrupperna kommit fax undertecknade av Rune
            Rydéns partivän, kommunstyrelsens ordförande Johnny Magnusson.
          </note>
          <note>
            Han vänder sig mycket kraftigt emot de här neddragningarna, såväl
            den inom läkarutbildningen som den på Odontologen.
          </note>
          <note>
            Det har också kommit skrivelser från övriga landsting, från Jan
            Hallberg, också han partivän till
          </note>
          <note>
            Rune Rydén och ordförande i Göteborgs sjukvårdsstyrelse, från
            Verna Rydén, ordförande i landstingsstyrelsen i Bohus läns landsting,
            från
          </note>
          <note>
            Sven Skoglund, ordförande i landstingsstyrelsen i
          </note>
          <note>
            Halland, från Gösta Davidsson, ordförande i landstingsstyrelsen
            i Älvsborgs län, och från Birger
          </note>
          <note>
            Landahl, ordförande i landstingsstyrelsen i
          </note>
          <note>
            Skaraborgs läns landsting. De skriver exakt vad jag har sagt
            här i kammaren -- man vänder sig emot förslaget. Landstingsföreträdarna
            har också tagit upp precis samma tabell som jag redovisade tidigare,
            den om läkarutbildningen och universitetet.
          </note>
          <note>
            Det kan väl inte vara så att alla dessa människor är lika dumma
            som Rune Rydén anser att jag är? Jag har stött mig på människor
            som jag trodde Rune
          </note>
          <note>
            Rydén tyckte var förnuftiga, kloka, förutseende människor, som
            inte skulle sätta sina namn under dessa dokument och faxa dem
            upp till oss och till samtliga partigrupper om det inte fanns
            allvar bakom.
          </note>
          <note type="speaker">
            Anf. 161 RUNE RYDÉN (m) replik:
          </note>
          <note>
            Herr talman! Jag tror inte alls att dessa människor är dumma.
            De talar naturligtvis i egen sak. De känner för Göteborgs intressen.
            Det är ett legitimt intresse för deras del. Det är också legitimt
            att
          </note>
          <note>
            Doris Håvik arbetar för detta. Hon kommer från
          </note>
          <note>
            Göteborg och har alltid på ett trevligt och intressant sätt här
            i kammaren drivit inte bara Göteborgs frågor utan också andra
            politiska frågor.
          </note>
          <note>
            Jag har tidigare i ett inlägg sagt att det är utomordentligt
            svårt att hitta den optimala dimensioneringen i det här sammanhanget.
            En utredning har arbetat med den här frågan, och den föreslog
            en minskning. Regeringen har följt upp utredningens förslag och
            föreslagit en minskning med 40 platser i Lund, 40 på Karolinska
            institutet och 20 i Uppsala respektive i Göteborg. Jag kan inte
            finna att Göteborg i och med detta proportionellt sett skulle
            bli hårdare drabbat.
          </note>
          <note>
            Jag delar inte heller den uppfattningen att
          </note>
          <note>
            Göteborg skulle ha så mycket mindre läkarutbildning än andra
            orter. Man kan inte föra det resonemanget, eftersom det här är
            en rikstäckande utbildning, som finns utlokaliserad på olika platser
            -- det må vara Lund, Malmö,
          </note>
          <note>
            Göteborg, Stockholm, Uppsala eller Umeå. Att man skall ta befolkningen
            i närområdet som ett underlag för exakt hur stor utbildningen
            på en viss plats skall vara, är en uppfattning som jag inte riktigt
            delar.
          </note>
          <note>
            Herr talman! Med stor sannolikhet har Doris Håvik nu hållit sitt
            sista anförande här i kammaren. Nej, jag hör nu att hon tänker
            begära replik. Jag har emellertid inte möjlighet att komma igen.
            Jag vill därför nu rikta ett varmt tack till Doris Håvik för det
            arbete hon har lagt ner under de här åren. Jag har alltid satt
            stort värde på att debattera med henne och diskutera med henne
            i olika sammanhang. Jag önskar henne all lycka i framtiden.
          </note>
          <note type="speaker">
            Anf. 162 DORIS HÅVIK (s) replik:
          </note>
          <note>
            Herr talman! Tack, Rune Rydén, för de vänliga orden!
          </note>
          <note>
            Jag fick emellertid inte svar på min fråga om Rune
          </note>
          <note>
            Rydén tycker att det är rimligt att Göteborg, som från början
            hade 74,8 utbildningsplatser per miljon invånare, efter neddragningen
            kommer att ha 62,8
          </note>
          <note>
            platser. Linköping har då 81. Är den här neddragningen just nu
            rimlig? Jag ser att Rune
          </note>
          <note>
            Rydén skakar på huvudet. Frågan får förbli obesvarad, eftersom
            jag inte fick något svar när jag ställde den första gången --
            man kan ju fråga sig varför. Nu ställer jag frågan en gång till.
            Låt frågan få stå obesvarad. Det är inget fel att så sker i protokollet.
          </note>
          <note type="speaker">
            Anf. 163 LENNART FRIDÉN (m):
          </note>
          <note>
            Herr talman! Det här skulle kunna bli en kort berättelse med
            paralleller till uttrycket ''den som gapar över mycket mister
            ofta hela stycket''. Den motion jag hade tänkt plädera för har
            fått ett positivt utlåtande av utbildningsutskottet, men finansutskottet
            har dess värre konstaterat att jag inte kan yrka bifall till den
            i dess nuvarande utformning. Jag skulle annars ha gjort det. Det
            rör sig om motion 1993/94:Fi46.
          </note>
          <note>
            Jag kan bara beklaga att så är fallet. Den fråga det bl.a. rör
            sig om är utbildningen vid Göteborgs universitet. Den har diskuterats
            så pass ingående alldeles nyligen i replikväxlingen att jag inte
            finner anledning att göra ytterligare inlägg i den frågan.
          </note>
          <note type="speaker">
            Anf. 164 STEFAN KIHLBERG (nyd):
          </note>
          <note>
            Herr talman! Också jag tänkte använda några minuter till att
            tala om läkar- och tandläkarutbildningen. Av någon för mig outgrundlig
            anledning anser regeringen att för just läkar- och tandläkarutbildningen
            bör man använda mer eller mindre planekonomiska teorier för att
            söka detaljplanera.
          </note>
          <note>
            Rune Rydén säger att det är svårt att bedöma. Nej,
          </note>
          <note>
            Rune Rydén, det är enligt min mening omöjligt att bedöma. Alla
            tidigare prognoser över tillgång och efterfrågan på välutbildad
            arbetskraft har en sak gemensamt. De slår alltid fel, och ändå
            försöker man.
          </note>
          <note>
            Varför just läkare och tandläkare? Det finns inte någon arbetslöshet
            bland läkare, nationellt sett.
          </note>
          <note>
            Men det går bra många tusen arkitekter arbetslösa och bra många
            tusen civilekonomer, men där skär man inte ned. Det är en mycket
            märklig ordning.
          </note>
          <note>
            Jag har ännu inte fått någon vettig förklaring.
          </note>
          <note>
            Det enda som bär någon slags rimlighet är att man har fallit
            undan för skråväsendets sista utpost, nämligen Läkarförbundet
            och
          </note>
          <note>
            Tandläkarförbundet. De har alltid propagerat för och vill ha
            en liten bristsituation. Det är bra för löneutvecklingen.
          </note>
          <note>
            Det kan inte vara samhällsekonomiska skäl bakom detta. I så fall
            är det fullständigt orimligt. Det handlar om några futtiga miljoner
            i detta sammanhang. Argumentet att bara sjuk- och hälsovården
            är arbetsplatsen är också falskt. Det har vi fått höra tidigare,
            bl.a. av Doris Håvik.
          </note>
          <note>
            Den stora expansionen kommer utanför sjuk- och hälsovården --
            biomedicinsk industri och liknande.
          </note>
          <note>
            Vi vet redan att de efterfrågar många fler läkare och tvingas
            ta det näst bästa, nämligen naturvetare, när de helst vill ha
            läkare.
          </note>
          <note>
            Vi tycker att det är fel. Ny demokrati har som grundprincip att
            detta inte skall styras från denna kammare. Det skall styras av
            de studerandes ambitioner. Vi har grundprincipen att det skall
            vara fritt tillträde för behöriga sökande. Den grundprincipen
            är viktig att värna i ett samhälle som hyllar utbildning och människors
            möjligheter att utveckla sig.
          </note>
          <note>
            Mycket riktigt har samtliga medicinska dekaner vid samtliga medicinska
            fakulteter protesterat kraftfullt och med goda argument. Men dess
            värre har det inte lyckats, även om utbildningsutskottet faktiskt
            gjorde ett seriöst försök. Man lyckades i utskottet rätta till
            det värsta. Bl.a. fanns det mycket goda skäl att rätta till missförhållanden
            i Göteborg.
          </note>
          <note>
            Herr talman! Av någon underlig och för mig outgrundlig anledning
            kör finansutskottet fullständigt över sina egna i regeringskretsen.
            Det är för mig fullständigt obegripligt. Litar inte regeringsföreträdarna
            i finansutskottet på sina kolleger i utbildningsutskottet i den
            här frågan?
          </note>
          <note>
            Odontologiska fakulteten i Göteborg skall år 1994
          </note>
          <note>
            straffas för ett fel som man gjorde år 1977. Förra året var frågan
            uppe till diskussion. Det gäller fakultetsanslaget. Detta är ett
            fel som tidigare var betydelselöst, men som genom det nya resursfördelningssystemet
            faktiskt får betydelse.
          </note>
          <note>
            Det har visat sig på ett mycket allvarligt sätt drabba dess forskning,
            eller riskerar att göra det.
          </note>
          <note>
            När utbildningsutskottet förra året diskuterade detta hänvisades
            till den utredning som departementet tillsatte för att ta reda
            på orsaken.
          </note>
          <note>
            Av det skälet ville vi inte göra någonting. När nu utredningen
            bekräftar detta och säger att det är ett fel, säger utbildningsutskottet:
            Goddag, yxskaft!, och vill inte göra någonting åt det.
          </note>
          <note>
            Jag lyckades inte heller i utskottet att få en förklaring. Det
            skulle vara roligt att få den sakliga förklaringen här i kammaren.
            I avvaktan på att jag får den, finns det bara en förklaring som
            har något slags bärkraft, och det är att det inte handlar om sakargument.
          </note>
          <note>
            Det handlar om något slags personliga vendettor mellan odontologen
            i Göteborg och departementet, eller vad det nu är. Jag har inte
            lyckats spåra det, men allt tyder på att det är så. Det vilar
            en unken lukt av akademiska vendettor över detta.
          </note>
          <note>
            Herr talman! Jag yrkar bifall till vår reservation nr
          </note>
          <note>
            23 beträffande mom. 31 och 33. Risken är ganska stor att den
            faller. I andra hand har jag uppmanat min riksdagsgrupp att stödja
            socialdemokraternas reservation nr 22, eftersom det är det näst
            bästa alternativet. Vi kan då åtminstone begränsa nedskärningen
            till hälften av det regeringen föreslagit.
          </note>
          <note>
            Herr talman! Eftersom detta sannolikt är mitt sista anförande
            från denna talarstol vill jag framföra ett tack till talmannen,
            alla kolleger i utskottet och i kammaren samt inte minst alla
            hjälpsamma medarbetare inom riksdagen som arbetar i det tysta
            och gör det möjligt för alla oss andra att stå här.
          </note>
          <note>
            Tack för en mycket stimulerande och lärorik tid!
          </note>
          <note type="speaker">
            Anf. 165 RUNE RYDÉN (m) replik:
          </note>
          <note>
            Herr talman! Jag vill till Stefan Kihlberg säga att det är svårt
            att göra en riktig dimensionering när det gäller läkar- och tandläkarutbildningarna.
          </note>
          <note>
            Man har efter utredningen gjort den bedömningen att examinationen
            vid läkarutbildningen kommer att öka fram till 2010. Det vet man
            ganska väl, för att inte säga mycket väl. Det vet man helt enkelt
            därför att det tar 12 år från det att en läkarstuderande tas in
            tills han kommer ut på arbetsfältet som specialistutbildad läkare.
          </note>
          <note>
            I det perspektivet tror jag att man rör sig på mycket fast mark.
            Jag kan möjligen acceptera det argument som Stefan Kihlberg förde
            fram, nämligen: Varför har man inte diskuterat andra utbildningar?
            Skälet till att man inte har gjort det är att universiteten och
            högskolorna numera har rätt att själva dimensionera. Man har gjort
            ett undantag för dessa mycket dyra utbildningar som är direkt
            kopplade till den stora vårdapparat som vi har i Sverige.
          </note>
          <note>
            Stefan Kihlberg tog också upp ytterligare ett exempel. Det gällde
            anslaget till den odontologiska fakulteten vid Göteborgs universitet.
            Jag skall gärna erkänna att det är en lång och knepig historia
            i den här frågan. Den har från tid till annan behandlats i utskottet.
          </note>
          <note>
            Jag tycker att frågan fick en utmärkt behandling vid detta tillfälle.
            Jag vill hänvisa Stefan Kihlberg, om han inte har lyckats läsa
            in det, till utskottets text.
          </note>
          <note>
            Den texten redogör på ett utmärkt sätt för ärendets gång under
            tiden och varför vi kommit till det ställningstagande som vi gjorde.
          </note>
          <note>
            Herr talman! Låt mig också rikta ett tack till Stefan
          </note>
          <note>
            Kihlberg för det trevliga samarbete som vi haft i utskottet under
            dessa tre år. Tack!
          </note>
          <note type="speaker">
            Anf. 166 STEFAN KIHLBERG (nyd)
          </note>
          <note>
            replik:
          </note>
          <note>
            Herr talman! Jag vänder mig emot att Rune Rydén säger att man
            befinner sig på fast mark. Han sade tidigare att detta är mycket
            svårt att avgöra. Vi vet att Läkarförbundet har gjort många prognoser
            tidigare och spått arbetslöshet, och det är fortfarande en lika
            stor efterfrågan.
          </note>
          <note>
            Jag tror att de flesta är överens om att det är omöjligt att
            göra den här typen av prognoser. Det blir alldeles extra svårt
            i den tid vi nu befinner oss i med rörlig arbetskraft och en allt
            snabbare utveckling.
          </note>
          <note>
            Rune Rydén säger att detta är en nationell fråga.
          </note>
          <note>
            Men vi vet, Rune Rydén, att man kan utbilda sig i
          </note>
          <note>
            Umeå och sedan flytta till Göteborg. Jag förstår att man väljer
            alternativet att hellre bo i Göteborg, inget ont om Umeå i och
            för sig.
          </note>
          <note>
            Vi vet i dag att det finns vissa utländska universitet som specialiserat
            sig på att utbilda svenskar och som har gjort det till en affärsidé,
            eftersom det är en trång sektor i Sverige. Många fler vill bli
            läkare.
          </note>
          <note>
            Man skaffar sig bl.a. utbildning på Irland.
          </note>
          <note>
            Man skulle kunna säga: Vi kan lägga ner vår medicinska utbildning
            i Sverige. Det blir billigare på det sättet, och så köper vi hem
            utbildningen och låter andra stå för den. Men fortfarande har
            svensk medicinsk utbildning rykte som en av de förnämsta i världen.
            Jag tycker att vi på något vis måste ta detta nationella ansvar.
          </note>
          <note type="speaker">
            Anf. 167 RUNE RYDÉN (m) replik:
          </note>
          <note>
            Herr talman! Låt mig bara säga till Stefan Kihlberg att jag tycker
            att det skulle har varit lämpligt om nydemokraterna hade tagit
            sitt ansvar på detta område. Det är inte särskilt socialt ansvarsfullt
            att argumentera för att det skulle vara fritt intag till dessa
            dyra utbildningar, där man för många miljoner kronor skulle utbilda
            människor som sedan inte skulle finna en adekvat arbetsmarknad.
          </note>
          <note type="speaker">
            Anf. 168 STEFAN KIHLBERG (nyd)
          </note>
          <note>
            replik:
          </note>
          <note>
            Herr talman! Nej, om det hade blivit så hade jag haft förståelse
            för den synpunkten, men det blir ju inte så. I Sverige har vi
            aldrig sett en arbetslöshet bland läkare som har varit något att
            tala om.
          </note>
          <note>
            Men skulle en sådan arbetslöshet uppstå råder det en skriande
            brist internationellt. Det vore väl en förträfflig form av u-hjälp
            att erbjuda hälso- och sjukvård och tandvård till länder som har
            en skriande brist på detta. Det vore en utmärkt och praktisk form
            av bistånd.
          </note>
          <note>
            Utbildningarna är dyra, javisst. Men jämför dem med t.ex. vissa
            yrkesinriktade gymnasieutbildningar! De är mycket dyrare, men
            när det gäller dem för man inte alls samma resonemang. Det argumentet
            håller inte. Dessutom är det trångsynt att mena att läkare bara
            skall jobba inom sjukvården. Fråga Astra och Hässle! Se på expansionen
            inom läkemedelsindustrin och hur mycket den industrin betyder
            för svensk ekonomi.
          </note>
          <note>
            Då ser man också vilken kolossal potential som finns i framtiden
            för läkare.
          </note>
          <note>
            Göteborgs medicinska fakultet har ju specialiserat sig i just
            denna riktning för att skapa läkare som har en bredare kompetens
            och som har en mycket bredare arbetsmarknad än bara sjukvården.
          </note>
          <note type="speaker">
            Anf. 169 BENGT DALSTRÖM (nyd):
          </note>
          <note>
            Herr talman! Mitt ämnesområde platsar kanske egentligen inte
            i detta sammanhang. Jag skulle kanske varit inne tidigare i debatten,
            men genom vissa omständigheter blev det inte så.
          </note>
          <note>
            Jag vill emellertid ta upp en angelägen fråga med anknytning
            till den finanspolitik som förs, och den gäller framför allt förutsättningarna
            och problemen kring småföretagens verksamhet.
          </note>
          <note>
            Vi vet alla att det är de 400 000 småföretagen som är avgörande
            för landets ekonomiska utveckling.
          </note>
          <note>
            Det är främst de som skapar nya jobb. Vi vet också att ungdomsarbetslösheten
            är extremt hög och att den nu späds på med en ny årskull om 150
            000
          </note>
          <note>
            ungdomar, som till största delen blir arbetslösa.
          </note>
          <note>
            Ungdomspraktikplatserna räcker inte alls till, och de är för
            övrigt en temporär lösning i arbetsmarknadskrisen.
          </note>
          <note>
            Här krävs ett nytänkande som på ett bättre sätt kan föra ut fler
            ungdomar på arbetsmarknaden. Ny demokrati har under två år lagt
            fram förslag till inrättande av ett lärlingssystem, baserat på
            goda erfarenheter från bl.a. Tyskland. Vi har även motionerat
            om nya former av industriskolor. Mot bakgrund av den stora bristen
            på ungdomsjobb är det förvånande att såväl regeringspartierna
            som
          </note>
          <note>
            Socialdemokraterna har avslagit dessa sysselsättningsfrämjande
            förslag.
          </note>
          <note>
            Vidare skapar de nuvarande arbetsrättsliga reglerna en onödig
            byråkrati, och de kan avhålla småföretag från att nyanställa medarbetare.
            Ny demokrati föreslog en förlängning av provanställningstiden
            till 18 månader och att alla företag med mindre än 25 anställda
            skulle undantas från LAS. Det är förslag som skulle skapa tiotusentals
            nya jobb. Också detta är Ny demokrati-förslag som riksdagen har
            avslagit.
          </note>
          <note>
            Kapitalförsörjningen är fortfarande ett stort problem för småföretagen,
            som inte har kunnat tillgodogöra sig de lösningar som vi erbjuder
            med riskkapitalbolag, typ Atle och Bure. Däremot har
          </note>
          <note>
            Industri- och nyföretagarfonden i och för sig fungerat bättre.
            Förhoppningsvis kommer även de reorganiserade utvecklingsfonderna
            i form av bolag att förbättra möjligheterna för småföretagen att
            få mer riskkapital.
          </note>
          <note>
            Med Ny demokrati som pådrivande kraft kommer nu äntligen situationen
            för uppfinnare och innovatörer att förbättras genom stiftelsen
          </note>
          <note>
            Idécentrum, men inte i tillräcklig utsträckning --
          </note>
          <note>
            långt därifrån. Fler nya jobb skulle skapas om vi satsade ännu
            mer på uppfinnar- och innovationsföretagen.
          </note>
          <note>
            Varför säger riksdagen nej till skattebefriade royaltyintäkter
            för nya produkter under exempelvis en 5--10-årsperiod? Varför
            säger riksdagen nej till avdragsgilla patentkostnader för enskilda
            uppfinnare, till riskkapitalavdrag för satsningar på innovationsprojekt
            och till nya innovationsfonder för kapitalplacerare?
          </note>
          <note>
            Det är alla förslag från Ny demokrati som har avslagits här i
            kammaren. Men som vanligt är vi litet för tidigt ute. Våra förslag
            dyker säkert upp på annat håll under nästa mandatperiod.
          </note>
          <note>
            Vi vet att bankerna fortfarande är mycket obenägna kreditgivare.
            Ny demokrati föreslog också därför att en garatifond på 2 miljarder
            skulle inrättas med anknytning till just Industri- och nyföretagarfondens
            verksamhet.
          </note>
          <note>
            Företagarna, vars projekt eller idé har bedömts av denna fond
            får ju i dagens läge ställa upp med 10 %
          </note>
          <note>
            av kapitalbehovet. Fonden ställer upp med 30 %
          </note>
          <note>
            och banken med 60 %. Men även om fonden gör en positiv utvärdering
            av projektet händer det alltför ofta att bankerna inte ställer
            upp med sin kredit efter bedömning av risknivå och säkerheter.
            I det här läget skulle den statliga garantifonden kunna utnyttjas,
            och banken skulle då inte kunna neka till att bevilja krediten
            i fråga.
          </note>
          <note>
            Vår tänkta finansiering av denna garantifond med pengar från
            Fond 92--94 gick tyvärr snett. Förslaget avslogs i utskott och
            kammare. I andra hand yrkade vi på en utredning om tanken på en
            statlig lånegaranti, en uppläggning som skulle förbättra kreditsituationen
            på marknaden. Tyvärr ansågs inte heller detta som intressant.
          </note>
          <note>
            Så skall jag gå över till ett annat problem. Även om takten i
            företagskonkurserna minskar, kvarstår fortfarande en otidsenlig
            konkurslagstiftning. Jag tänker då främst på prioriteringen av
            leverantörsskulder i samband med konkurs. Det är för mig obegripligt
            att regeringen ännu inte kommit till skott i denna fråga. Fortfarande
            gäller dominoeffekten -- en konkurs drar många leverantörer med
            sig i fallet, och därmed försvinner många till synes trygga arbetstillfällen.
          </note>
          <note>
            Herr talman! Jag har med detta korta spontana inlägg bara velat
            föra fram och belysa några av Ny demokratis insatser och synpunkter
            vad gäller just småföretagen och deras situation på marknaden
            och i politiken.
          </note>
          <note>
            Jag vill avslutningsvis framföra en hälsning till kammarens ledamöter.
            Sälj inte skinnet innan björnen är skjuten! Ny demokrati är inte
            uträknat.
          </note>
          <note>
            Väljarna vill har oss kvar i politiken. En skön sommar, herr
            talman!
          </note>
          <note type="speaker">
            Anf. 170 LEIF BERGDAHL (nyd):
          </note>
          <note>
            Herr talman! Jag skall tala om läkarutbildningen och tandläkarutbildningen.
            Eftersom jag kommer att gå emot mitt partis deklarerade åsikt
            i frågan om antalet läkarutbildningsplatser tror jag att mitt
            anförande kan ha ett visst värde. Jag vet nämligen att flera av
            mina kolleger i Ny demokrati ännu inte har tagit ställning i denna
            fråga. Jag skall som vanligt försöka vara tydlig, och jag kommer
            inte att vara rädd för att trampa på några ömma tår.
          </note>
          <note>
            Vi har för många läkare och tandläkare i Sverige.
          </note>
          <note>
            Man har beräknat tandläkaröverskottet till minst
          </note>
          <note>
            2 000. En del av överskottet kommer säkerligen att uppslukas
            genom det enligt min och vetenskapens mening galna beslutet att
            förbjuda amalgam. Det finns alltså inget vetenskapligt stöd för
            förbudet, och Sverige är det första land som har begått denna
            dumhet.
          </note>
          <note>
            Jag kan lova att detta kommer att kosta mycket pengar. Så kostar
            t.ex. en fyllning i en hörntand som utförs som en amalgamkrona
            ungefär 300 kr.
          </note>
          <note>
            Den får nu utföras i kompositmaterial, som kostar ungefär fem
            gånger så mycket. Så är det rakt igenom. En plastfyllning håller
            bara ungefär en fjärdedel av den tid i kroppen som en amalgamfyllning
            håller.
          </note>
          <note>
            Det kommer att behövas många tandläkartjänster för att klara
            de nya bestämmelserna. Hur många är inte lätt att säga. Socialstyrelsen
            beräknar att det blir ungefär 500 tjänster, men det är en osäker
            beräkning.
          </note>
          <note>
            Läkaröverskottet är svårt att uppskatta. Det finns visserligen
            ett antal arbetslösa läkare, men det är inte hela sanningen. Min
            personliga kvalificerade gissning är att vi har minst lika många
            läkare för mycket som övertaliga tandläkare, dvs minst 2 000
          </note>
          <note>
            övertaliga läkare.
          </note>
          <note>
            Distriktsläkarna i Sverige i dag behandlar ungefär tio patienter
            per dag. Före 1970, när de hade prestationsersättning, behandlade
            de 20 patienter om dagen. Så är också fallet med utländska läkare.
          </note>
          <note>
            Om man fick upp farten på distriktsläkarna, så att de arbetade
            lika hårt som läkarna utomlands, kunde man därigenom spara in
            2 000 tjänster. Jag tycker därför att man skall dra ned antalet
            medicinska utbildningsplatser med 120.
          </note>
          <note>
            Det har här talats mycket om Göteborg. Det finns många som inte
            vill att läkarutbildningen där skall minska. I Dagens Nyheter
            för någon månad sedan fanns det dock en artikel om oegentligheter
            vid medicinska fakulteten. Dåvarande dekanus och en av de mera
            framträdande professorerna sålde där utbildningstjänster privat
            till Mellanöstern. Är det ont om läkarutbildningsplatser när personalen
            kan ägna sig åt sådana här affärer på egen hand?
          </note>
          <note>
            En fråga som hänger ihop med detta är följande.
          </note>
          <note>
            Sverige tar varje år emot nästan 300 läkare med utländsk utbildning.
            Vi dränerar därigenom tyvärr många u-länder på läkare. En läkare
            har exempelvis i många öststater en månadslön på ca
          </note>
          <note>
            300 kr. Man kan då förstå att Sverige lockar. Man kan själv tänka
            sig att en svensk läkare utomlands skulle erbjudas en hundra gånger
            större lön än här, dvs. ungefär 3 miljoner kronor i månaden. Det
            är klart att den läkaren skulle överväga att flytta utomlands.
          </note>
          <note>
            Jag tror att det i detta sammanhang inte räcker med att minska
            antalet läkarutbildningsplatser. Man måste också införa strängare
            krav och försöka förhindra att läkare kommer till Sverige, främst
            läkare från u-länderna. De behövs så väl där borta.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            FiU20 Den ekonomiska politiken och slutlig budgetreglering för
            budgetåret 1994/95 (prop.
          </note>
          <note>
            1993/94:150)
          </note>
          <note>
            Mom. 1 (allmänna riktlinjer för den ekonomiska politiken)
          </note>
          <note>
            1. utskottet
          </note>
          <note>
            2. res. 1 (s)
          </note>
          <note>
            3. res. 2 (nyd)
          </note>
          <note>
            4. men. i motsvarande del (v)
          </note>
          <note>
            Förberedande votering 1:
          </note>
          <note>
            18 för res. 2
          </note>
          <note>
            11 för men.
          </note>
          <note>
            273 avstod
          </note>
          <note>
            47 frånvarande
          </note>
          <note>
            Kammaren biträdde res. 2.
          </note>
          <note>
            Förberedande votering 2:
          </note>
          <note>
            141 för res. 1
          </note>
          <note>
            15 för res. 2
          </note>
          <note>
            146 avstod
          </note>
          <note>
            47 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            153 för utskottet
          </note>
          <note>
            126 för res. 1
          </note>
          <note>
            23 avstod
          </note>
          <note>
            47 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            72 m, 28 fp, 28 c, 24 kds, 1 -
          </note>
          <note>
            För res. 1:
          </note>
          <note>
            124 s, 1 v, 1 -
          </note>
          <note>
            Avstod:
          </note>
          <note>
            15 nyd, 7 v, 1 -
          </note>
          <note>
            Frånvarande:
          </note>
          <note>
            14 s, 8 m, 5 fp, 3 c, 2 kds, 8 nyd, 6 v, 1 -
          </note>
          <note>
            Mom. 2 (penningpolitiken)
          </note>
          <note>
            1. utskottet
          </note>
          <note>
            2. res. 3 (s)
          </note>
          <note>
            3. res. 4 (nyd)
          </note>
          <note>
            Förberedande votering:
          </note>
          <note>
            Res. 4 ställdes mot res. 3 som biträddes med acklamation.
          </note>
          <note>
            Huvudvotering:
          </note>
          <note>
            153 för utskottet
          </note>
          <note>
            126 för res. 3
          </note>
          <note>
            23 avstod
          </note>
          <note>
            47 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            72 m, 28 fp, 28 c, 24 kds, 1 -
          </note>
          <note>
            För res. 3:
          </note>
          <note>
            124 s, 1 v, 1 -
          </note>
          <note>
            Avstod:
          </note>
          <note>
            15 nyd, 7 v, 1 -
          </note>
          <note>
            Frånvarande:
          </note>
          <note>
            14 s, 8 m, 5 fp, 3 c, 2 kds, 8 nyd, 6 v, 1 -
          </note>
          <note>
            Mom. 4 (den ekonomiska politiken och EU:s konvergenskrav)
          </note>
          <note>
            1. utskottet
          </note>
          <note>
            2. res. 5 (nyd)
          </note>
          <note>
            Votering:
          </note>
          <note>
            280 för utskottet
          </note>
          <note>
            15 för res. 5
          </note>
          <note>
            8 avstod
          </note>
          <note>
            46 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            125 s, 72 m, 28 fp, 28 c, 24 kds, 1 v, 2 -
          </note>
          <note>
            För res. 5:
          </note>
          <note>
            15 nyd
          </note>
          <note>
            Avstod:
          </note>
          <note>
            7 v, 1 -
          </note>
          <note>
            Frånvarande:
          </note>
          <note>
            13 s, 8 m, 5 fp, 3 c, 2 kds, 8 nyd, 6 v, 1 -
          </note>
          <note>
            Mom. 5 (arbetsmarknadspolitikens inriktning och omfattning)
          </note>
          <note>
            1. utskottet
          </note>
          <note>
            2. res. 6 (s)
          </note>
          <note>
            3. men. i motsvarande del (v)
          </note>
          <note>
            Förberedande votering:
          </note>
          <note>
            Men. ställdes mot res. 6 som biträddes med acklamation.
          </note>
          <note>
            Huvudvotering:
          </note>
          <note>
            151 för utskottet
          </note>
          <note>
            131 för res. 6
          </note>
          <note>
            18 avstod
          </note>
          <note>
            49 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            1 s, 71 m, 28 fp, 27 c, 23 kds, 1 -
          </note>
          <note>
            För res. 6:
          </note>
          <note>
            123 s, 7 v, 1 -
          </note>
          <note>
            Avstod:
          </note>
          <note>
            1 m, 15 nyd, 1 v, 1 -
          </note>
          <note>
            Frånvarande:
          </note>
          <note>
            14 s, 8 m, 5 fp, 4 c, 3 kds, 8 nyd, 6 v, 1 -
          </note>
          <note>
            Mom. 6 (Arbetsmarknadsverkets förvaltningskostnader)
          </note>
          <note>
            1. utskottet
          </note>
          <note>
            2. res. 8 (s)
          </note>
          <note>
            Kammaren biföll utskottets hemställan med acklamation.
          </note>
          <note>
            Mom. 7 (de arbetsmarknadspolitiska åtgärdernas inriktning)
          </note>
          <note>
            1. utskottet
          </note>
          <note>
            2. res. 9 (s)
          </note>
          <note>
            3. men. i motsvarande del (v)
          </note>
          <note>
            Förberedande votering:
          </note>
          <note>
            Men. ställdes mot res. 9 som biträddes med acklamation.
          </note>
          <note>
            Huvudvotering:
          </note>
          <note>
            165 för utskottet
          </note>
          <note>
            134 för res. 9
          </note>
          <note>
            3 avstod
          </note>
          <note>
            47 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            72 m, 28 fp, 28 c, 24 kds, 12 nyd, 1 -
          </note>
          <note>
            För res. 9:
          </note>
          <note>
            124 s, 8 v, 2 -
          </note>
          <note>
            Avstod:
          </note>
          <note>
            3 nyd
          </note>
          <note>
            Frånvarande:
          </note>
          <note>
            14 s, 8 m, 5 fp, 3 c, 2 kds, 8 nyd, 6 v, 1 -
          </note>
          <note>
            Mom. 8 (främjande av kvinnligt företagande)
          </note>
          <note>
            1. utskottet
          </note>
          <note>
            2. res. 10 (s)
          </note>
          <note>
            Kammaren biföll utskottets hemställan med acklamation.
          </note>
          <note>
            Mom. 9 (ungdomsarbetslöshet)
          </note>
          <note>
            1. utskottet
          </note>
          <note>
            2. res. 11 (s)
          </note>
          <note>
            3. men. i motsvarande del (v)
          </note>
          <note>
            Förberedande votering:
          </note>
          <note>
            126 för res. 11
          </note>
          <note>
            8 för men.
          </note>
          <note>
            168 avstod
          </note>
          <note>
            47 frånvarande
          </note>
          <note>
            Kammaren biträdde res. 11.
          </note>
          <note>
            Huvudvotering:
          </note>
          <note>
            166 för utskottet
          </note>
          <note>
            135 för res. 11
          </note>
          <note>
            1 avstod
          </note>
          <note>
            47 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            71 m, 28 fp, 28 c, 24 kds, 14 nyd, 1 -
          </note>
          <note>
            För res. 11:
          </note>
          <note>
            124 s, 1 m, 8 v, 2 -
          </note>
          <note>
            Avstod:
          </note>
          <note>
            1 nyd
          </note>
          <note>
            Frånvarande:
          </note>
          <note>
            14 s, 8 m, 5 fp, 3 c, 2 kds, 8 nyd, 6 v, 1 -
          </note>
          <note>
            Mom. 11 (förstärkning av arbetsförmedlingen)
          </note>
          <note>
            1. utskottet
          </note>
          <note>
            2. res. 12 (s)
          </note>
          <note>
            Kammaren biföll utskottets hemställan med acklamation.
          </note>
          <note>
            Mom. 12 (extra informationsinsatser)
          </note>
          <note>
            1. utskottet
          </note>
          <note>
            2. res. 13 (s)
          </note>
          <note>
            Kammaren biföll utskottets hemställan med acklamation.
          </note>
          <note>
            Mom. 15 (akademikerparktik)
          </note>
          <note>
            1. utskottet
          </note>
          <note>
            2. res. 14 (s)
          </note>
          <note>
            Kammaren biföll utskottets hemställan med acklamation.
          </note>
          <note>
            Mom. 22 (lönebidrag)
          </note>
          <note>
            1. utskottet
          </note>
          <note>
            2. res. 17 (s)
          </note>
          <note>
            Kammaren biföll utskottets hemställan med acklamation.
          </note>
          <note>
            Mom. 27 (skolväsendet)
          </note>
          <note>
            1. utskottet
          </note>
          <note>
            2. res. 20 (s)
          </note>
          <note>
            Votering:
          </note>
          <note>
            167 för utskottet
          </note>
          <note>
            135 för res. 20
          </note>
          <note>
            47 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            72 m, 27 fp, 28 c, 24 kds, 15 nyd, 1 -
          </note>
          <note>
            För res. 20:
          </note>
          <note>
            124 s, 1 fp, 8 v, 2 -
          </note>
          <note>
            Frånvarande:
          </note>
          <note>
            14 s, 8 m, 5 fp, 3 c, 2 kds, 8 nyd, 6 v, 1 -
          </note>
          <note>
            Mom. 28 (folkbildningen)
          </note>
          <note>
            1. utskottet
          </note>
          <note>
            2. res. 21 (s)
          </note>
          <note>
            Votering:
          </note>
          <note>
            167 för utskottet
          </note>
          <note>
            133 för res. 21
          </note>
          <note>
            49 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            72 m, 28 fp, 27 c, 24 kds, 15 nyd, 1 -
          </note>
          <note>
            För res. 21:
          </note>
          <note>
            123 s, 8 v, 2 -
          </note>
          <note>
            Frånvarande:
          </note>
          <note>
            15 s, 8 m, 5 fp, 4 c, 2 kds, 8 nyd, 6 v, 1 -
          </note>
          <note>
            Mom. 31 -- 33 (dimensioneringen av läkar- och tandläkarutbildningen
            samt motsvarande anslag)
          </note>
          <note>
            1. utskottet
          </note>
          <note>
            2. res. 22 i motsvarande del (s)
          </note>
          <note>
            3. res. 23 i motsvarande del (nyd)
          </note>
          <note>
            4. utskottets hemställan med den ändring däri som föranleddes
            av bifall till mot. Fi32. yrk. 45 (v)
          </note>
          <note>
            Förberedande votering 1:
          </note>
          <note>
            16 för res. 23
          </note>
          <note>
            11 för mot.
          </note>
          <note>
            274 avstod
          </note>
          <note>
            48 frånvarande
          </note>
          <note>
            Kammaren biträdde res. 23.
          </note>
          <note>
            Förberedande votering 2:
          </note>
          <note>
            132 för res. 22
          </note>
          <note>
            15 för res. 23
          </note>
          <note>
            156 avstod
          </note>
          <note>
            46 frånvarande
          </note>
          <note>
            Kammaren biträdde res. 22.
          </note>
          <note>
            Votering:
          </note>
          <note>
            149 för utskottet
          </note>
          <note>
            140 för res. 22
          </note>
          <note>
            8 avstod
          </note>
          <note>
            52 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            70 m, 22 fp, 28 c, 22 kds, 6 nyd, 1 -
          </note>
          <note>
            För res. 22:
          </note>
          <note>
            123 s, 7 nyd, 8 v, 2 -
          </note>
          <note>
            Avstod:
          </note>
          <note>
            4 fp, 2 kds, 2 nyd
          </note>
          <note>
            Frånvarande:
          </note>
          <note>
            15 s, 10 m, 7 fp, 3 c, 2 kds, 8 nyd, 6 v, 1 -
          </note>
          <note>
            Claus Zaar (nyd) anmälde att han avsett att avstå från att rösta
            men markerats ha röstat nej.
          </note>
          <note>
            Mom. 37 (anslag till Vissa särskilda utgifter inom universitet
            och högskolor m.m.)
          </note>
          <note>
            1. utskottet
          </note>
          <note>
            2. res. 24 (s)
          </note>
          <note>
            Votering:
          </note>
          <note>
            168 för utskottet
          </note>
          <note>
            133 för res. 24
          </note>
          <note>
            48 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            72 m, 28 fp, 28 c, 24 kds, 15 nyd, 1 -
          </note>
          <note>
            För res. 24:
          </note>
          <note>
            123 s, 8 v, 2 -
          </note>
          <note>
            Frånvarande:
          </note>
          <note>
            15 s, 8 m, 5 fp, 3 c, 2 kds, 8 nyd, 6 v, 1 -
          </note>
          <note>
            Mom. 39 (trainee-utbildning)
          </note>
          <note>
            1. utskottet
          </note>
          <note>
            2. res. 25 (s)
          </note>
          <note>
            Kammaren biföll utskottets hemställan med acklamation.
          </note>
          <note>
            Mom. 43 (ränta på studielån under värnpliktstjänstgöring)
          </note>
          <note>
            1. utskottet
          </note>
          <note>
            2. res. 27 (s)
          </note>
          <note>
            Kammaren biföll utskottets hemställan med acklamation.
          </note>
          <note>
            Mom. 54 (allmänna riktlinjer för budgetregleringen)
          </note>
          <note>
            1. utskottet
          </note>
          <note>
            2. res. 30 (s)
          </note>
          <note>
            3. res. 31 (nyd)
          </note>
          <note>
            Förberedande votering:
          </note>
          <note>
            134 för res. 30
          </note>
          <note>
            15 för res. 31
          </note>
          <note>
            154 avstod
          </note>
          <note>
            46 frånvarande
          </note>
          <note>
            Kammaren biträdde res. 30.
          </note>
          <note>
            Huvudvotering:
          </note>
          <note>
            152 för utskottet
          </note>
          <note>
            126 för res. 30
          </note>
          <note>
            23 avstod
          </note>
          <note>
            48 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            72 m, 28 fp, 28 c, 23 kds, 1 -
          </note>
          <note>
            För res. 30:
          </note>
          <note>
            123 s, 2 v, 1 -
          </note>
          <note>
            Avstod:
          </note>
          <note>
            1 kds, 15 nyd, 6 v, 1 -
          </note>
          <note>
            Frånvarande:
          </note>
          <note>
            15 s, 8 m, 5 fp, 3 c, 2 kds, 8 nyd, 6 v, 1 -
          </note>
          <note>
            Tuve Skånberg (kds) anmälde att han avsett att rösta ja men markerats
            ha avstått från att rösta.
          </note>
          <note>
            Mom. 55 (avyttring av Atle och Bure)
          </note>
          <note>
            1. utskottet
          </note>
          <note>
            2. res. 32 (s)
          </note>
          <note>
            Votering:
          </note>
          <note>
            168 för utskottet
          </note>
          <note>
            134 för res. 32
          </note>
          <note>
            47 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            72 m, 28 fp, 28 c, 24 kds, 15 nyd, 1 -
          </note>
          <note>
            För res. 32:
          </note>
          <note>
            124 s, 8 v, 2 -
          </note>
          <note>
            Frånvarande:
          </note>
          <note>
            14 s, 8 m, 5 fp, 3 c, 2 kds, 8 nyd, 6 v, 1 -
          </note>
          <note>
            Mom. 58 (finansiering av EU-avgift)
          </note>
          <note>
            1. utskottet
          </note>
          <note>
            2. men. i motsvarande del (v)
          </note>
          <note>
            Votering:
          </note>
          <note>
            291 för utskottet
          </note>
          <note>
            11 för men.
          </note>
          <note>
            47 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            125 s, 72 m, 28 fp, 26 c, 24 kds, 14 nyd, 2 -
          </note>
          <note>
            För men.:
          </note>
          <note>
            1 c, 1 nyd, 8 v, 1 -
          </note>
          <note>
            Frånvarande:
          </note>
          <note>
            13 s, 8 m, 5 fp, 4 c, 2 kds, 8 nyd, 6 v, 1 -
          </note>
          <note>
            Mom. 62 (motionsfrågor från Socialdemokraterna som behandlats
            tidigare)
          </note>
          <note>
            1. utskottet
          </note>
          <note>
            2. res. 33 (s)
          </note>
          <note>
            Votering:
          </note>
          <note>
            168 för utskottet
          </note>
          <note>
            132 för res. 33
          </note>
          <note>
            1 avstod
          </note>
          <note>
            48 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            72 m, 28 fp, 28 c, 24 kds, 15 nyd, 1 -
          </note>
          <note>
            För res. 33:
          </note>
          <note>
            124 s, 7 v, 1 -
          </note>
          <note>
            Avstod:
          </note>
          <note>
            1
          </note>
          <note>
            Frånvarande:
          </note>
          <note>
            14 s, 8 m, 5 fp, 3 c, 2 kds, 8 nyd, 7 v, 1 -
          </note>
          <note>
            Mom. 63 (motionsfrågor från Ny demokrati som behandlats tidigare)
          </note>
          <note>
            1. utskottet
          </note>
          <note>
            2. res. 34 (nyd)
          </note>
          <note>
            Votering:
          </note>
          <note>
            285 för utskottet
          </note>
          <note>
            17 för res. 34
          </note>
          <note>
            1 avstod
          </note>
          <note>
            46 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            123 s, 72 m, 28 fp, 28 c, 24 kds, 8 v, 2 -
          </note>
          <note>
            För res. 34:
          </note>
          <note>
            2 s, 15 nyd
          </note>
          <note>
            Avstod:
          </note>
          <note>
            1 -
          </note>
          <note>
            Frånvarande:
          </note>
          <note>
            13 s, 8 m, 5 fp, 3 c, 2 kds, 8 nyd, 6 v, 1 -
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            5 § Meddelande om kammarens sammanträden lördagen den 11 juni
          </note>
          <note type="speaker">
            Anf. 171 TREDJE VICE TALMANNEN:
          </note>
          <note>
            Jag får meddela att i morgon hålls bordläggningsplenum kl. 7.30.
          </note>
          <note>
            Vidare äger arbetsplenum rum kl. 8.00 varvid behandlas arbetsmarknadsutskottets
            betänkande
          </note>
          <note>
            AU26 Förnyad behandling av den fortsatta reformeringen av arbetslöshetsförsäkringen
            samt finansutskottets betänkanden.
          </note>
          <note>
            Partiledardebatten börjar kl. 9.00.
          </note>
          <note>
            Vidare får jag meddela att statsminister Carl Bildt ca 20 minuter
            efter partiledardebattens slut lämnar information om Öresundsbron.
          </note>
          <note>
            Efter informationen och 5 -- 10 minuters ajournering följer riksmötets
            avslutning.
          </note>
          <note>
            6 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1993/94:251 Förmynderskapslagstiftningen
          </note>
          <note>
            1993/94:253 Ekonomisk reglering för år 1995
          </note>
          <note>
            mellan landsting och kommuner med anledning av ökat kommunalt
            ansvar för psykiskt störda
          </note>
          <note>
            Förslag
          </note>
          <note>
            1993/94:RR11 Riksdagens revisorers förslag angående tillsyn av
            skolan
          </note>
          <note>
            Motionerna
          </note>
          <note>
            med anledning av skriv. 1993/94:247 Investera i hälsa Prioritera
            för hälsa
          </note>
          <note>
            1993/94:So67 av Eva Zetterberg m.fl. (v)
          </note>
          <note>
            1993/94:So68 av Bo Holmberg (s)
          </note>
          <note>
            7 § Kammaren åtskildes kl. 23.02.
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m. 4
          </note>
          <note>
            § anf. 26 (delvis),
          </note>
          <note>
            av förste vice talmannen därefter t.o.m. anf. 86
          </note>
          <note>
            (delvis),
          </note>
          <note>
            av tredje vice talmannen därefter t.o.m. anf. 99
          </note>
          <note>
            (delvis),
          </note>
          <note>
            av talmannen därefter t.o.m. anf. 113 (delvis),
          </note>
          <note>
            av tredje vice talmannen därefter t.o.m.
          </note>
          <note>
            ajourneringen kl. 17.56,
          </note>
          <note>
            av förste vice talmannen därefter t.o.m. anf. 147
          </note>
          <note>
            (delvis) och
          </note>
          <note>
            av tredje vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
