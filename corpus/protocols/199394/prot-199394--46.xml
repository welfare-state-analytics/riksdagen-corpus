<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199394</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199394</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199394--46</head>
          <docDate when="1993-12-17">1993-12-17</docDate>
        </div>
      </front>
      <body>
        <div>
          <note type="speaker">
            Anf. 1 INGVAR CARLSSON (s):
          </note>
          <note>
            Fru talman! Två gånger tidigare under detta århundrade har vår
            världsdel drabbats av ofattbar människoslakt, under första och
            andra världskriget. Intolerans och arbetslöshet drog för ett halvsekel
            sedan ner våra länder i obeskrivligt barbari.
          </note>
          <note>
            Den gången brast någonting i våra samhällen. I dag har på nytt
            uppstått en spricka i samhällenas grund.
          </note>
          <note>
            På olika håll kan vi se hur rörelser ur Europas mörka historia
            dyker upp igen, tar form, vinner gehör, hyllar och utnyttjar våld.
            Fascistsymboler tas i bruk. Högerextremister anlägger mordbränder.
          </note>
          <note>
            Också i vårt land sker detta.
          </note>
          <note>
            Det är många som har tappat framtidstron i Sverige och i Europa
            i dag. Det jubel som hördes efter kommunismens fall har tystnat.
            Intresset för demokratin är alltför svalt och fyllt av växande
            misstro.
          </note>
          <note>
            På kort sikt är det förmodligen till fördel att
          </note>
          <note>
            Ryssland nu är en stark presidentmakt. Men en president med så
            väldiga maktbefogenheter kan naturligtvis också bli ett allvarligt
            problem. Det framgick med all önskvärd tydlighet, när den fascistanstrukna
            Zjirinovskij hälsade en stärkt presidentmakt med stor tillfredsställelse.
          </note>
          <note>
            Att högerextremister och kommunister fått så stor andel av rösterna
            är ett resultat av den brutala marknadspolitik som förts i det
            nya Ryssland. En del lever i ett iögonfallande överflöd. Andra
            har hamnat i yttersta armod. Brottsligheten ökar.
          </note>
          <note>
            Maffian breder ut sig.
          </note>
          <note>
            Det visar också att det behövs en politisk kraft som bejakar
            marknadsekonomin, men som också förstår betydelsen av social demokrati,
            som vet att stora ekonomiska och sociala skillnader aldrig skapar
            ett gott samhälle och som inser att marknaden är en bra tjänare
            men en farlig herre.
          </note>
          <note>
            Valutgången i Ryssland visar också med stort allvar att vi i
            Sverige inte får ge oss ut på några utrikespolitiska eller säkerhetspolitiska
            äventyrligheter. Jag har tidigare varnat Carl Bildt för att prata
            sönder säkerhetspolitiken. En central del av den har varit att
            inte skapa farhågor och förväntningar. Carl Bildts många uttalanden
            riskerar att göra bådadera.
          </note>
          <note>
            Jag kräver nu att statsminister Carl Bildt kallar partiledarna
            till överläggningar i denna för vårt land så viktiga fråga.
          </note>
          <note>
            Fru talman! Massarbetslösheten härjar inte bara i öst utan också
            i väst. Allt fler sover på gatan och köar för en tallrik soppa.
            Barn far illa.
          </note>
          <note>
            Den hårda högerpolitik som styrt Europa de senaste tio åren,
            och som den borgerliga regeringen nu pressar på Sverige, har skapat
            både en ekonomisk och politisk kris.
          </note>
          <note>
            Men nu börjar människor tröttna.
          </note>
          <note>
            Vi ser det i Tyskland, där Helmut Kohl och kristdemokraterna,
            som lovade östtyskarna blomstrande landskap och snabb välståndsökning,
            nu går kraftigt bakåt, medan socialdemokraterna går framåt.
          </note>
          <note>
            Vi ser hur förtroendet för den nyliberala politiken sviktar i
            Storbritannien. London School of
          </note>
          <note>
            Economics redovisade nyligen att antalet fattiga i
          </note>
          <note>
            Storbritannien fördubblats under 80-talet. De arbetslösa lever
            i armod. Lågavlönade måste välja mellan att äta middag och att
            sätta på värmen i lägenheten. De rika har däremot ökat sina inkomster
            med 60 % de senaste tio åren.
          </note>
          <note>
            Vi ser det i det politiskt sönderfallande Italien, där nyfascismen
            för några veckor sedan fick 30--40 %
          </note>
          <note>
            av rösterna i många av landets stora städer. Också här är det
            vänstern som får gå ut och ta kampen mot högerextremismen. Också
            här är det de socialdemokratiska idéerna som står starka.
          </note>
          <note>
            Och vi ser det i Sverige. I onsdags demonstrerade här utanför
            Riksdagshuset 30 000 arbetare och tjänstemän den oro och den vrede
            som nu växer sig allt starkare i vårt land.
          </note>
          <note>
            Den borgerliga regeringen har förlorat greppet om ekonomin.
          </note>
          <note>
            Mot denna bakgrund är ett uttalande av Carl Bildt i Veckans Affärer
            närmast otroligt. När statsministern fick frågan vad han är mest
            nöjd med efter två år svarade han: ''Att regeringen har kunnat
            förverkliga det program som vi drog igång hösten
          </note>
          <note>
            1991. Det har gått bättre än vad någon av oss hade förväntat.''
          </note>
          <note>
            Var det en tredubblad arbetslöshet ni hade väntat er? Var det
            ett kronfall på 25--30 % ni hade väntat er? Var det en ökning
            av statsskulden med 400
          </note>
          <note>
            miljarder kronor ni hade väntat er?
          </note>
          <note>
            Arbetslösheten ligger nu på över 8 %. Det är 3 %
          </note>
          <note>
            mer än regeringens prognoser för ett år sedan.
          </note>
          <note>
            Att kronan föll var ju ett misslyckande. Det har vi statsministerns
            egna ord på. Nu kommer vi att få höra här i dag att exporten ökar
            och att den ena ljuspunkten efter den andra tänds i ekonomin.
          </note>
          <note>
            Men dessa i och för sig glädjande uppgångar är ett resultat av
            misslyckandet med att försvara kronan.
          </note>
          <note>
            Det är inte en effekt av regeringens politik. Den har ju i stället
            förvärrat krisen och fördröjt en återhämtning.
          </note>
          <note>
            Och statsskulden har ökat med 400 miljarder kronor under de två
            borgerliga regeringsåren.
          </note>
          <note>
            Anne Wibble har lyckats dra på landet lika stora skulder som
            landets samtliga tidigare finansministrar tillsammans.
          </note>
          <note>
            Det här är den allvarligaste krisen Sverige varit med om i modern
            tid. Trots den goda utvecklingen av exporten växer ju arbetslösheten.
            Och då får vi ännu större statsskuld.
          </note>
          <note>
            Och vad gör regeringen? Jo, den ägnar all sin kraft åt att riva
            ned det som fungerar bra i Sverige: hälsooch sjukvården, en gemensam
            skola för alla, familjepolitiken, tele och post.
          </note>
          <note>
            Jag måste ställa en fråga till alla de borgerliga partiledarna:
            Varför river ni ned det som fungerar bra? Varför tar ni inte itu
            med de allvarliga problemen, arbetslösheten och budgetunderskottet?
          </note>
          <note>
            Efter de senaste veckornas kaos här i riksdagen kan
          </note>
          <note>
            Ian Wachtmeister däremot vara nöjd. Nu har han förhandlat direkt
            med finansminister Anne Wibble.
          </note>
          <note>
            Men Folkpartiet kan ju inte en gång till före ett val lova att
            inte sätta sig i en regering som är beroende av Ny demokrati,
            för att efter valet föra regelrätta förhandlingar med Ian Wachtmeister
            om hela den ekonomiska politiken.
          </note>
          <note>
            Jag måste fråga Bengt Westerberg: Vad betyder det i klartext
            när Bengt Westerberg nu säger att han inte kan tänka sig en mandatperiod
            till i en regering som är beroende av Ny demokrati?
          </note>
          <note>
            De som har aktier i stora företag kan naturligtvis också känna
            sig nöjda. De får rejält sänkt skatt.
          </note>
          <note>
            Det är stora pengar som nu lånas upp, eller plockas ut från företagen,
            och delas ut. Det är miljarder som skulle kunna skapa nya jobb,
            om de stannade kvar i företagen. Nu hamnar de i stället i fickorna
            på ägarna, som kan öka sin privata förmögenhet.
          </note>
          <note>
            Aktieägarna är ju den grupp i samhället som faktiskt klarat sig
            mycket bra genom den väldiga kursuppgången. Dessutom får de nu
            kraftiga skattesänkningar.
          </note>
          <note>
            Mot denna bakgrund måste jag vända mig till centerledaren och
            kds-ledaren.
          </note>
          <note>
            Olof Johansson! Centern har alltid velat framställa sig som småfolkets
            parti. Ni har nu ansvaret för arbetsmarknadspolitiken. Hur kan
            ni gå med på att försämra för de arbetslösa, samtidigt som ni
            delar ut nya gåvor till aktieägarna?
          </note>
          <note>
            Hur kan Centern säga: Vi har inte råd att behålla nuvarande a-kassa,
            men vi har råd att göda aktieägarna.
          </note>
          <note>
            De stora förlorarna på Centerns och regeringens politik är ju
            de arbetslösa.
          </note>
          <note>
            De får inte bara lägre ersättning när regeringen och
          </note>
          <note>
            Ny demokrati nu försämrar arbetslöshetsförsäkringen. Hundratusentals
            människor kommer att utförsäkras snabbare. Det är människor som
            har varit vana att arbeta och försörja sig. Det är vanliga löntagare,
            vanliga familjeförsörjare, som nu får ställa sig i socialbidragskön.
          </note>
          <note>
            De kommer inte bara att få känna av hur det är att leva på existensminimum.
            Innan de får något socialbidrag måste de göra sig av med allt
            som inte räknas till det absolut nödvändiga. De kan tvingas sälja
            bilen, båten, husvagnen eller sommarstugan.
          </note>
          <note>
            Det är nog inte alla som har detta klart för sig.
          </note>
          <note>
            När utgifterna för socialbidragen skjuter i höjden måste kommunerna
            dra in på annat. Då går det ut över vård och omsorg.
          </note>
          <note>
            Och då är jag framme vid Alf Svensson. I
          </note>
          <note>
            valrörelsen talade kds väldigt vackert om att ni skulle satsa
            på sjuka och gamla. Det blev i stället neddragningar och försämringar.
            Ändå är kds nu med och genomför dessa väldiga skattelättnader
            för dem som har det allra bäst.
          </note>
          <note>
            Och är det rimligt och rättfärdigt, Alf Svensson, att införa
            vårdnadsbidrag -- en ny kostnadskrävande reform -- när vi inte
            kan ta hand om gamla och sjuka på ett anständigt sätt?
          </note>
          <note>
            Fru talman! Vi socialdemokrater varnade för att den s.k. enda
            vägen skulle få katastrofala konsekvenser. Men regeringen lyssnade
            inte. Med högmod och arrogans körde den rakt in i väggen.
          </note>
          <note>
            Vi socialdemokrater tog ett unikt ansvar för krisuppgörelserna.
            Men moderata statsråd saboterade från första stund uppgörelserna.
            Detta, som hade kunnat leda till ett bredare samförstånd i vårt
            land i en allvarlig situation, ledde i stället till ökad misstro.
          </note>
          <note>
            Vi socialdemokrater har enats om en gemensam europeisk strategi,
            som kan halvera arbetslösheten fram till sekelskiftet.
          </note>
          <note>
            Kort innebär den: sänkta räntor, stora och långsiktiga investeringar,
            satsningar på utbildning och miljö, sociala och mänskliga investeringar,
            som bättre åldringsvård och barnomsorg, och en upprustning av
            nedslitna bostadsområden, som nyfattigdom och utslagning skapar.
          </note>
          <note>
            Moderaterna har hävdat att Sverige måste rasera välfärden och
            sälja ut våra naturtillgångar för att vi skall kunna gå med i
            EG. Bättre stöd har nej-sidan inte kunnat få.
          </note>
          <note>
            Men Carl Bildt har dessutom stött bort sina egna. I
          </note>
          <note>
            dag säger 40 % av de moderata väljarna och sympatisörerna nej
            till EG eller är osäkra.
          </note>
          <note>
            Moderaterna har i hög grad sitt eget EG-problem.
          </note>
          <note>
            Sverige skulle behöva en regering som med all kraft bekämpade
            arbetslösheten, en regering som kunde angripa den ekonomiska krisen.
            Men Sverige har en regering som sitter fast i sina nyliberala
            dogmer och som över huvud taget inte tror på politikens möjligheter.
          </note>
          <note>
            Sverige skulle behöva en regering som -- i denna riksdag -- vill
            tillämpa den kristna etiken att vi skall bära varandras bördor.
            Men vi har en regering som medvetet ökar de ekonomiska klyftorna
            i dagens
          </note>
          <note>
            Sverige, som inte förstår hur vanliga människor har det, som
            i verkligheten är en överhetens regering.
          </note>
          <note>
            Mot detta ställer vi socialdemokrater en politik som bygger på
            att människor skall arbeta i stället för att leva på bidrag, en
            politik som har rättvisa och trygghet som riktmärke och en politik
            som kan återge vårt land och dess medborgare optimism och framtidstro.
          </note>
          <note>
            (Applåder)
          </note>
          <note type="speaker">
            Anf. 2 Socialminister BENGT WESTERBERG (fp) replik:
          </note>
          <note>
            Fru talman! Ingvar Carlsson ställde två frågor till mig, och
            jag skall be att få svara på dem. Den första gällde regeringen
            efter valet, och svaret på den är mycket enkelt: Jag tycker att
            ambitionen, målet, vår strävan skall vara att vi efter valet 1994
            skall kunna bilda en majoritetsregering, helst av de nuvarande
            regeringspartierna.
          </note>
          <note>
            Sedan tog Ingvar Carlsson upp frågan om arbetslösheten. Jag tycker
            att det är litet magstarkt att påstå att vi inte gör någonting
            i ett läge när vi har 5 % av arbetskraften i arbetsmarknadspolitiska
            åtgärder och programmen fortfarande är under expansion. Konjunkturinstitutet
            förutsåg i sin senaste prognos att det skulle handla om ungefär
          </note>
          <note>
            6,5 % av arbetskraften under nästa år. Det är mer omfattande
            arbetsmarknadspolitiska åtgärder än vad som har förekommit tidigare,
            vilket är självklart i en arbetsmarknadssituation som är krisartad.
          </note>
          <note>
            Men för att vi skall kunna få till stånd riktiga jobb är det
            alldeles nödvändigt att vi satsar på fler nyetableringar och utveckling
            i småföretag. Hittills har nyetableringarna i Sverige gått tillbaka
            ända sedan 1920-talet. Det är mycket allvarligt -- de betyder
            enormt mycket för förnyelsen och dynamiken i utvecklingen inom
            näringslivet.
          </note>
          <note>
            Socialdemokraternas historia på den här punkten är föga ärofull.
            Odd Engström sade för något år sedan om den socialdemokratiska
            politiken att småföretagen har ställts åt sidan och att det är
            svagheten i Socialdemokraternas näringspolitik under de senaste
            20--25 åren.
          </note>
          <note>
            Göran Persson, som sedan dess har befordrats till talesman för
            Socialdemokraterna i ekonomiska frågor sade i Veckans Affärer
            i våras: Vi har haft en litet njugg inställning till småföretagen.
          </note>
          <note>
            Det ser vi nu resultatet av i det svenska näringslivet.
          </note>
          <note>
            Regeringen är därför i full färd med att lägga om politiken,
            att skapa ett bättre företags- och företagarklimat i Sverige.
            Det gör vi genom åtgärder över ett ganska brett fält: arbetsrätt,
            skatter, innovationsstöd, riskkapital och mycket annat.
          </note>
          <note>
            Inget enskilt förslag kan naturligtvis förändra hela företagarklimatet,
            men den sammantagna effekten av förslagen blir ett väsentligt
            förbättrat företagarklimat.
          </note>
          <note>
            Det har tidvis funnits tecken på att
          </note>
          <note>
            Socialdemokraterna skulle vara beredda att tänka om. Småföretagarriksdagen,
            som arrangerades för något halvår sedan, är ett exempel på det.
            Men när det kommer till konkreta ställningstaganden här i kammaren
            har Socialdemokraterna svårt att följa med. Med några få undantag
            har
          </note>
          <note>
            Socialdemokraterna sagt nej till de förslag som regeringen har
            framfört. Därför blir min motfråga till Ingvar Carlsson: Tror
            Ingvar Carlsson och
          </note>
          <note>
            Socialdemokraterna att det räcker med ord och önsketänkande för
            att få i gång nyetableringar och få fart på småföretagen? Har
            Socialdemokraterna ingenting lärt av sitt usla förflutna?
          </note>
          <note type="speaker">
            Anf. 3 INGVAR CARLSSON (s) replik:
          </note>
          <note>
            Fru talman! I det som Bengt Westerberg kallar socialdemokratins
            usla förflutna hade människor arbete. De fick god omsorg, och
            alla barn fick en god utbildning. Jag tror att människor längtar
            tillbaka till det som Bengt Westerberg kallar socialdemokratins
            usla förflutna, bort från det paradis som Bengt Westerberg i dag
            tror att han lever i.
          </note>
          <note>
            Bengt Westerberg gav inte något klart svar på min fråga. Före
            valet 1991 garanterade Bengt
          </note>
          <note>
            Westerberg att han inte skulle sätta sig i en regering som var
            beroende av Ny demokrati. Kan vi få ett besked om att Bengt Westerberg
            nu menar allvar med det uttalandet? Eller riskerar vi att -- om
            valutslaget blir sådant -- få leva med att ett parti som Ny demokrati
            har ett avgörande politiskt inflytande? -- Det är en viktig fråga,
            och jag tycker att det är rimligt att vi här i riksdagen får svar
            på den.
          </note>
          <note>
            Regeringen har tappat kontrollen över arbetslösheten. För ett
            år sedan bedömde ni att den skulle hamna på 5--6 %. Nu är den
            omkring 8,5 %.
          </note>
          <note>
            Då räcker det inte med att skälla på
          </note>
          <note>
            Socialdemokraterna, Bengt Westerberg, utan det är ni som har
            ansvaret -- det är ni som regerar. Vi har lagt fram förslag som
            skulle ha inneburit att hundratusentals människor som nu är arbetslösa
            hade haft sysselsättning eller skulle ha befunnit sig i utbildning.
          </note>
          <note>
            Det är riktigt att vi håller på och utvecklar och förbättrar
            vår småföretagarpolitik. Vi för en utomordentlig diskussion med
            småföretagarnas representanter. Jag förstår att regeringspartierna
            är oroliga -- ni har inte motsvarande dialog med dem.
          </note>
          <note>
            Vad vi har lärt oss där är att det inte är sänkta skatter som
            är det viktiga för dem, utan det är hur de skall kunna få lån,
            hur de skall kunna få låga räntor och hur det skall kunna bli
            en efterfrågan på deras produkter. I alla de avseendena har ni
            grovt skadat småföretagarnas möjligheter att producera och anställa
            människor.
          </note>
          <note>
            Bengt Westerberg! Hur kan ni i Folkpartiet ideologiskt vara med
            om att införa ett vårdnadsbidrag i detta läge? Jag kan möjligen
            förstå att ni har tvingats till det av kds -- det är kds fallskärm.
            Men hur kan ni i dagens ekonomiska läge gå ut med att detta inte
            skall finansieras? Ni drar ned för arbetslösa, sjuka och gamla
            och försämrar i skolan, och så skall ni genomföra en ny reform
            -- ett vårdnadsbidrag!
          </note>
          <note>
            Och hur kan ni i detta ekonomiska läge, när människor tvångsregistreras
            hos husläkare, ge specialistläkare fritt fram att skicka räkningar
            till landstingen, så att pengarna kommer att rinna ur landstingens
            budget och vi får dra ned på de vanliga sjukhusen, avskeda läkare
            och framför allt sköterskor, biträden och övriga? Jag förstår
            inte hur Folkpartiet kan gå med på sådan åtgärder.
          </note>
          <note>
            (Applåder)
          </note>
          <note type="speaker">
            Anf. 4 Socialminister BENGT WESTERBERG (fp) replik:
          </note>
          <note>
            Fru talman! Jag förstår att applåden var tveksam --
          </note>
          <note>
            Ingvar Carlsson kommenterade inte en enda av de frågor som jag
            tog upp.
          </note>
          <note>
            Socialdemokraterna har bakom sig ett dokumenterat misslyckande
            när det gäller småföretagens tillväxt i Sverige. Under hela den
            socialdemokratiska epoken har nyetableringen av företag gått tillbaka,
            och det är det som skapar de grundläggande problemen på svensk
            arbetsmarknad i dag.
          </note>
          <note>
            Trots att regeringen med riksdagens hjälp har genomfört en långt
            rad åtgärder kan man ännu inte se alla resultaten -- det är alldeles
            riktigt -- även om det nu börjar hända saker på den svenska arbetsmarknaden
            och bland de svenska småföretagen. Men det kommer att hända, om
            regeringen får fortsätta och politiken får fullföljas.
          </note>
          <note>
            På punkt efter punkt har Socialdemokraterna sagt nej -- till
            att ta bort förmögenhetsskatten på arbetande kapital, till att
            sänka arvsskatten, till att avskaffa vinstandelsavgifterna, till
            att utöka kvittningsrätten för att hjälpa dem som vill starta
            nya företag, till att vidga möjligheterna till visstidsanställning
            och provanställning och till att ta bort blockad av enmansföretag.
            Jag kan räkna upp många ytterligare exempel.
          </note>
          <note>
            Vi kan naturligtvis diskutera enskildheter i detta program, men
            det är den sammantagna effekten som kommer att ge resultat på
            svensk arbetsmarknad i form av expanderande småföretag och fler
            nyetableringar.
          </note>
          <note>
            Socialdemokraternas problem är två. Det ena är att
          </note>
          <note>
            Socialdemokraterna, då förbättringar för företagen på något sätt
            står i konflikt med fackliga intressen, alltid väljer att till
            sista kommatecknet ställa sig på det fackliga intressets sida.
            Det andra problemet är att Socialdemokraterna, då framgångsrikt
            företagande riskerar att skapa privata förmögenheter, väljer att
            hellre avstå från företagandet än att låta företagaren bli rik.
            Det är resultatet av den politiken som vi ser i verkligheten i
            Sverige i dag. Det har varit mycket dåliga förutsättningar, fram
            till de senaste reformerna, för småföretag och småföretagare.
          </note>
          <note>
            Om detta är socialdemokratisk politik på det här området -- allt
            tyder på att det är så -- anser jag att vi redan kan se facit
            av vad den politiken innebär, nämligen ett mycket dåligt företagarklimat.
            Sverige behöver någonting helt annat nu. Sverige behöver ett företagarklimat
            som ger fler företag och fler företagare. Detta håller vi på att
            skapa.
          </note>
          <note>
            De frågor om läkaretablering, barnomsorg och mycket annat som
            Ingvar Carlsson tar upp skall vi diskutera här i kammaren i eftermiddag.
            Jag skall återkomma till de frågorna då. När det gäller regeringsfrågan
            har jag givit Ingvar Carlsson ett mycket klart besked. Vi är inte
            beroende av Ny demokrati. Vi har i många frågor gjort upp med
          </note>
          <note>
            Socialdemokraterna, men ambitionen är att vi efter valet skall
            ha en majoritetsregering.
          </note>
          <note>
            (Applåder)
          </note>
          <note type="speaker">
            Anf. 5 INGVAR CARLSSON (s) replik:
          </note>
          <note>
            Fru talman! Först gjorde regeringen i våras upp med Ny demokrati
            om den ekonomiska politiken.
          </note>
          <note>
            Sedan satt finansminister Wibble nu i höst och direktförhandlade
            med Ian Wachtmeister om den ekonomiska politiken. Bengt Westerberg
            säger: Vi i regeringen är inte beroende av Ny demokrati.
          </note>
          <note>
            Det lindrigaste jag kan säga är att det som Bengt
          </note>
          <note>
            Westerberg säger inte är trovärdigt. Om Bengt
          </note>
          <note>
            Westerberg ett ögonblick vänder sig från Carl Bildt och tittar
            på fru Wibble ser han beviset. Det andra beviset sitter längre
            bak: Ian Wachtmeister.
          </note>
          <note>
            Vi skäms inte för att vi ställer upp för löntagarna.
          </note>
          <note>
            Löntagarna är nu kraftigt tillbakaträngda. De drabbas av arbetslöshet.
            De avskedas, och arbetsrätten försämras. Det är viktigt att något
            parti fast och konsekvent försöker företräda löntagarnas intresse.
            Det gör vi socialdemokrater.
          </note>
          <note>
            Det ber vi inte om ursäkt för.
          </note>
          <note>
            Vi diskuterar också med företagarna om deras villkor. Företagarna
            säger till oss att antalet småföretag ökade under 80-talet, när
            vi satt i regeringen. Då växte småföretagen. De investerade under
            vår tid. Industriinvesteringarna i
          </note>
          <note>
            Sverige ökade med 40 %. Det är under den borgerliga tiden som
            det har rasat, därför att efterfrågan har gått i botten. Detta
            är ni politiskt ansvariga för, därför att ni har röstat ner de
            förslag som skulle ha stagat upp den inhemska efterfrågan.
          </note>
          <note>
            Till Bengt Westerbergs huvudanförande vill jag skicka med följande
            frågor: På vilket sätt skapar ökade aktieutdelningar nya jobb?
            På vilket sätt skapar en arbetsrätt som gör det lättare att säga
            upp människor nya jobb? På vilket sätt skapar en sämre och mindre
            omfattande a-kassa nya jobb? På vilket sätt skapar ökade klyftor
            och större osäkerhet nya jobb?
          </note>
          <note>
            Det viktiga är naturligtvis att det finns kapital till investeringar
            och en ekonomisk politik som har landets samhällsekonomi under
            kontroll. Det är också en trygghet och styrka med fackliga organisationer
            som kan tillvarata sina medlemmars intresse.
          </note>
          <note>
            Sveriges ekonomiska situation är nu så utomordentligt allvarlig
            att man måste förändra det svenska välfärdssamhället och dra in
            på än det ena, än det andra. Då är det mycket märkligt att höra
            att den här regeringen har råd med vårdnadsbidrag. Ni har råd
            att förändra ett system inom sjukvården som fungerar bra i dag.
            Det är en förändring som gör att systemet kommer att läcka. De
            vanliga sjukhusen får dra ner på sin verksamhet därför att specialistläkare
            kan skicka räkningar till landstingen. Det är någonting som allvarligt
            har gått fel i regeringens politik.
          </note>
          <note>
            (Applåder)
          </note>
          <note>
            Anf. 6 Miljöminister OLOF JOHANSSON (c)
          </note>
          <note>
            replik:
          </note>
          <note>
            Fru talman! Jag bedriver ibland litet smygpropagande för Ingvar
            Carlsson. Jag säger att han är en hederlig politiker.
          </note>
          <note>
            Jag har svårt att förstå hur en sådan politiker kan bortse från
            den verklighet som han så väl känner till från den tid då han
            själv satt i regeringen. Han kom till oss i Centerpartiet och
            ville ha hjälp och stöd då det handlade om pris-, löne- och strejkstopp
            och då kurvorna bröts åt fel håll. Arbetslösheten gick upp och
            investeringarna ner. Ett av era problem, Ingvar
          </note>
          <note>
            Carlsson, är att ni på ett enda år såg till att 90
          </note>
          <note>
            miljarder kronor forsade ut ur landet i stället för att använda
            dem till investeringar här hemma.
          </note>
          <note>
            Ni har ingenting lärt. Jag tycker också att det är smärtsamt
            att ibland dela ut pengar till dem som redan har mycket, men kapitalet
            känner ingen lojalitet med nationalstaterna. Det har vi lärt oss,
            eller hur Ingvar Carlsson? Det måste attraheras med avkastningsnivåer
            som konkurrerar med vad andra kan erbjuda. Det är bakgrunden till
            de åtgärder som vi tvingas till, inte av fördelningspolitiska
            skäl utan för att bibehålla kapitalet i Sverige. Ni avvecklade
            ju valutaregleringen och satte därmed ut den läckande farkosten
            i öppen sjö utan balans i svensk ekonomi.
          </note>
          <note>
            Vi försöker återskapa den ekonomi som gör att man kan ha en oreglerad
            situation vid gränserna.
          </note>
          <note>
            Det är bra att ni har dialog med småföretagen. Det är utmärkt.
            Vi gör någonting åt deras situation.
          </note>
          <note>
            Bengt Westerberg har just redogjort för de mängder av åtgärder
            som krävs för att Sverige skall kunna återhämta sig och skapa
            de nya jobb som är nödvändiga. Det är med detta syfte och inget
            annat som vi arbetar för förbättrade villkor för företagsamheten
            i det här landet.
          </note>
          <note>
            Vad vill ni då göra i stället? Jo, ni vill dela ut 25
          </note>
          <note>
            miljarder i sänkt moms. Ni har haft alla tänkbara uppfattningar
            i momsfrågan, sedan ni själva regerade. Eftersom Göran Persson
            inte är tillåten att här svara på frågor vänder jag mig till Ingvar
          </note>
          <note>
            Carlsson: Vilken är den senaste uppfattningen på den här punkten?
            Tror ni verkligen att vi fullt ut får stimulans till jobb genom
            att bara sänka mervärdesskatten med 25 miljarder kronor? Har vi
            så gott om pengar i det här landet?
          </note>
          <note>
            (Applåder)
          </note>
          <note type="speaker">
            Anf. 7 INGVAR CARLSSON (s) replik:
          </note>
          <note>
            Fru talman! Vi skall i alla fall tacka Bengt
          </note>
          <note>
            Westerberg för att applåderna har tagit sig här i kammaren. Det
            är hans förtjänst.
          </note>
          <note>
            Olof Johansson säger att han bedriver smygpropaganda om mig,
            att jag är en hederlig person. Jag har inget emot att Olof Johansson
            säger det öppet. Det behöver han inte smyga med. Det är dessutom
            sanning.
          </note>
          <note>
            Det är riktigt att Centern och Folkpartiet ställde upp på en
            del åtgärder för att strama åt ekonomin.
          </note>
          <note>
            Det har jag under vår tid gett både Centern och
          </note>
          <note>
            Folkpartiet eloge för. Det var ett skäl bland flera andra till
            att jag under den allvarliga hösten 1992
          </note>
          <note>
            gick in i långtgående krisförhandlingar med den nuvarande regeringen.
            Det medförde politiska risker, men för landet och med hänsyn till
            ett gemensamt ansvarstagande tyckte jag det var rimligt.
          </note>
          <note>
            Det är därför jag också blev så besviken när moderata statsråd
            -- och det får Carl Bildt senare gärna komma tillbaka till --
            direkt bröt mot den överenskommelsen och raserade möjligheten
            till fortsatt samförstånd. Jag tror det hade varit bra om vi hade
            vårdat krisuppgörelserna litet bättre än vad som nu skedde.
          </note>
          <note>
            Olof Johansson frågar hur vi stöder småföretagarna och hur vi
            skapar sysselsättning.
          </note>
          <note>
            Vi har haft ett kronfall på 25--30 %. Vi har fått en sänkning
            av arbetsgivaravgiften, som gett företagen en väldig ökning av
            konkurrenskraften. Ovanpå detta går ni ut med väldiga skattesänkningar
            till aktieägare och kapitalägare, samtidigt som ni kräver betydande
            försämringar för löntagarna. Det är där vår kritik sätter in.
            Sänkningarna av skatten på kapital ger inga jobb, men de skapar
            en omfördelning och en orättvisa i det svenska samhället.
          </note>
          <note>
            Vi kan heller inte förstå varför det inte skall vara möjligt
            i det här läget, när alla andra får bära bördor, att låta de högre
            inkomsttagarna genom en särskild värnskatt få vara med och bära
            sin del av bördan.
          </note>
          <note>
            Från Centerns utgångspunkter kan det inte vara några orimliga
            krav som vi socialdemokrater i det avseendet ställer.
          </note>
          <note>
            Olof Johansson vet att vi framlagt en lång rad förslag om hur
            man skall vända den ekonomiska krisen: snabbare räntesänkningar,
            investeringsstimulanser som vi konkret har lagt på denna riksdags
            bord, men som ni har röstat emot, en höjning av efterfrågan på
            den inhemska delen av ekonomin och kraftfullare arbetsmarknadspolitiska
            åtgärder. Detta skulle tillsammans dels skapa hundratusentals
            fler jobb och så skulle vi fått en rättvisare fördelning av bördorna.
            Det är där min huvudkritik mot Centern sätter in: att man genom
            att vara med i en högerregering tvingas till avsteg från det jag
            tror egentligen är god centerpolitik.
          </note>
          <note>
            Anf. 8 Miljöminister OLOF JOHANSSON (c)
          </note>
          <note>
            replik:
          </note>
          <note>
            Fru talman! Detta är inget ställe där man smyger med saker, så
            den kommentaren förstod jag inte.
          </note>
          <note>
            Men jag skall gärna ta fasta på det här med fördelningen en gång
            till.
          </note>
          <note>
            Vi har naturligtvis noterat att det som är sanning på andra sidan
            kölen är lögn och kanske något mer för socialdemokraterna här
            i Sverige. Alla vet att den socialdemokratiska regeringen i Norge
            genomförde en skattereform 1992 där man avskaffade skatten på
            aktieutdelning.
          </note>
          <note>
            Socialdemokratiska partier i Sverige och Norge kan naturligtvis
            ha olika ideologier, det begriper jag också, men jag utgår ifrån
            att man gjorde det i ett välförstått norskt intresse. Det är samma
            sak på den här sidan kölen.
          </note>
          <note>
            När vi talar om rättvisa handlar det naturligtvis om att fördela
            bördorna någorlunda rättvist. Vi har arbetat för det i den här
            regeringen. Det finns konkreta exempel på det.
          </note>
          <note>
            Vi har inte arbetat med värnskatt som beteckning, men vilka är
            det som bär avskaffandet av reallöneskyddet? De som har inkomster
            ovanför brytpunkten.
          </note>
          <note>
            Vilket parti i denna riksdag är det som arbetat för och lyckats
            få igenom 4,2 miljarder till kommuner och landsting från det kommande
            årsskiftet för att stärka deras situation? Eller för att få bort
            det kommunala skattetaket som ni lade dit?
          </note>
          <note>
            Vi arbetade också för att man skulle ta ut egenavgifter till
            arbetslöshetsförsäkringen upp till
          </note>
          <note>
            7,5 basbelopp i stället för 5,5. Det skedde av fördelningspolitiska
            skäl och rättviseskäl, jag erkänner det.
          </note>
          <note>
            Det är betydelsefullt att alla människor känner att de är med
            och bär bördorna. Där hoppas jag att vi inte har några delade
            meningar.
          </note>
          <note>
            Det är inte bara så att vi framställer oss som småfolkets parti,
            vi är det. Det är inte i
          </note>
          <note>
            Centerpartiet som fallskärmarna har florerat. Vi försöker i stället
            att skapa en situation där människor är med, alla är med. Det
            är därför vi har arbetat sedan första hälften av 1960-talet för
            en allmän obligatorisk arbetslöshetsförsäkring, där alla är med,
            även ungdomar, kvinnor som stått utanför arbetskraften, men vill
            ha jobb. Varför skall vi diskriminera människor? Detta handlar
            om rättvisa för de svagaste. Uppriktigt sagt: Det handlade också
            om att likabehandla småbarnsföräldrar i det här landet. Vårdnadsbidrag
            reste vi förslag om redan under 1960-talet.
          </note>
          <note>
            (Applåder)
          </note>
          <note type="speaker">
            Anf. 9 INGVAR CARLSSON (s) replik:
          </note>
          <note>
            Herr talman! Den stora skillnaden mellan Norge och Sverige, Olof
            Johansson, är att under en socialdemokratisk regering i Norge
            har vi en ekonomi i balans, men under en borgerlig regering i
            Sverige har vi ett underskott på 200 miljarder. Det ställer våra
            länder i radikalt olika utgångslägen.
          </note>
          <note>
            Det är mot den bakgrunden vi i denna riksdag måste diskutera
            hur de bördor skall bäras som vi måste ta på oss, i motsats till
            det norska folket, t.ex.
          </note>
          <note>
            Då har jag konstaterat att ni säger att sjuka, arbetslösa, äldre,
            den offentliga sektorn som står för välfärden skall angripas.
            Dessa områden angrips, mycket hårt, t.o.m. med viss handlingskraft
            från regeringens sida. Andra grupper i samhället, som aktieägare
            som redan haft väldiga ökningar genom kursstegringarna och är
            den grupp som kommit ut bäst av alla, får kraftiga sänkningar
            av skatten. Även om jag har förståelse för att Centern sitter
            med i en högerregering och tvingas kompromissa en del -- för det
            ingår i ett koalitionsregerande -- så kan jag ändå inte förstå
            hur Centern och även Folkpartiet går så oerhört långt i en nyliberal
            och moderat riktning.
          </note>
          <note>
            Vi har nu i Sverige på gång en utveckling där de ekonomiska skillnaderna
            ökar dramatiskt och där jag påstår att ni använder den ekonomiska
            krisen för att samtidigt genomföra ett systemskifte i det här
            landet. Det är en lång rad åtgärder som inte leder ett dugg till
            någon ekonomisk återhämtning, men som förändrar detta land som
            vi socialdemokrater, delvis i samarbete med Centern, har byggt
            upp under årtionden. Det är detta vi reagerar mot.
          </note>
          <note>
            Det handlar inte om gnäll. Det handlar om stark oro och det handlar
            om upprördhet över att man kan slå sönder delar av det svenska
            samhället som fungerar utomordentligt bra. Det gäller skola, sjukvård
            och arbetslöshetsförsäkring. Med det förslag ni lägger fram, Olof
            Johansson, så kommer fler människor att tvingas ut ur systemet.
            Det blir inte bara en sänkning i ersättningsnivån för det stora
            flertalet. Man tvingas ut ur systemet, man måste söka socialbidrag.
            Det handlar inte bara om att man tvingas gå till socialbyrån,
            utan man tvingas att göra sig av med allt som inte har direkt
            med det oundgängliga att göra. Det ser jag som en katastrof för
            väldigt många människor.
          </note>
          <note>
            (Applåder)
          </note>
          <note>
            Anf. 10 Statsrådet ALF SVENSSON (kds)
          </note>
          <note>
            replik:
          </note>
          <note>
            Fru talman! Jag blev nästan rörd när Ingvar
          </note>
          <note>
            Carlsson här i kammaren talade så varmt om kristen etik. Jag
            hoppas naturligtvis att inget utskott skall behöva ha ett extra
            sammanträde om det i eftermiddag. Han sade att vi skall bära varandras
            bördor, och det är bra. Problemet är bara att regeringen får ta
            på sig att bära också Ingvar
          </note>
          <note>
            Carlssons bördor från 70- och 80-talet. Det tillstår socialdemokratin,
            dock inte i den här kammardebatten. Jag har läst det flera gånger
            i socialdemokraternas egen tidskrift Tiden. En ledare har rubriken
            ''Vems är samhällsansvaret?''.
          </note>
          <note>
            I texten står: ''Sverige som nation levde över sina tillgångar
            på 80-talet. Alla var med och drev på det.''
          </note>
          <note>
            Ingvar Carlsson talar här med stort eftertryck som om det bara
            vore att veva 70- och 80-talet i repris.
          </note>
          <note>
            I 15 minuter skällde eller möjligen talade Ingvar
          </note>
          <note>
            Carlsson med väldig stämma mot regeringen utan att presentera
            någon form av egen politik. Det är förvånande.
          </note>
          <note>
            Har vi råd med vårdnadsbidraget? Det kan inte ha funnits någon
            som inte trodde att den frågan skulle ställas här i dag. Men Ingvar
            Carlsson har råd med precis allting. Man behöver inte spara in
            på något eller förändra något. Allt kan vara som under de åren
            då vi levde över våra tillgångar. Ingvar
          </note>
          <note>
            Carlsson menar tydligen att vi skall fortsätta med det.
          </note>
          <note>
            Jag har tidigare sagt här i kammaren, och jag kan tillstå det
            igen, att det väl var litet aningslöst av mig att inte förstå
            att det socialdemokratiska talet under valrörelsen 1991 om en
            vändpunkt -- allt skulle bli ljusare, det fanns i stort sett inga
            bekymmer -- inte var riktigt sant. Det borde jag kanske ha begripit.
          </note>
          <note>
            Nu vet vi hur det stod till med den svenska ekonomin. Jag tycker
            faktiskt att det är litet beklämmande när Ingvar Carlsson försöker
            ställa de gamla och sjuka mot barnfamiljerna och få det att framstå
            som om regeringen med nära nog berått mod inför försämringar.
          </note>
          <note>
            Det talas här om kds fallskärm, och det skulle vara vårdnadsbidraget.
            Det är alltså Ingvar Carlssons sätt att se det. Det handlar om
            politikerna. Vi har arbetat för vårdnadsbidraget för att föräldrarna
            skulle kunna få mer tid över för sina barn och för att det skulle
            kunna bli valfrihet.
          </note>
          <note>
            Fru talman! Den fallskärm föräldrar får är 2 000 kr i månaden.
            Det är inte särskilt mycket att nämna i sammanhanget om man tänker
            på de fallskärmsavtal som finns inom den rörelse som
          </note>
          <note>
            Ingvar Carlsson faktiskt företräder.
          </note>
          <note>
            Det är ett ständigt tal om att de rika får eller inte får. Vill
            Ingvar Carlsson återinföra dubbelbeskattning på aktier? Kan vi
            få ett svar på den frågan.
          </note>
          <note>
            (Applåder)
          </note>
          <note type="speaker">
            Anf. 11 INGVAR CARLSSON (s) replik:
          </note>
          <note>
            Fru talman! Alf Svensson kan i alla fall vara helt säker på att
            vi kommer att försöka återställa en grundläggande sak i skattereformen,
            nämligen att vi skall ha skatteregler som motverkar skattefusk
            och skatteplanering. Ni återför nu hela det gamla eländet. Jag
            kan inte förstå hur kds som talar om etik och moral kan vara med
            och genomföra skatteregler som medför att det återigen finns möjligheter
            att i näringslivet gynna oseriösa företag samtidigt som man gör
            det svårare för de seriösa företagen att driva sin verksamhet.
            Det var en av de stora fördelarna med skattereformen, som ni nu
            faktiskt slår sönder.
          </note>
          <note>
            Jag tar faktiskt talet om kristen etik på allvar. Jag har noterat
            att Alf Svensson och kds tycker att det är så viktigt med den
            kristna etiken att den bör slås fast i skolan. Jag tycker då att
            man i denna kammare bör föregå med gott exempel. Hur skall eleverna
            annars kunna tro på den kristna etiken?
          </note>
          <note>
            En viktig del i den kristna etiken är för mig att man skall bära
            varandras bördor. Jag menar allvar när jag säger att jag upplever
            att den borgerliga majoritetens politik bryter mot kristen etik.
          </note>
          <note>
            Bördorna fördelas mycket orättvist. Jag står inte här och säger
            detta för att ta några politiska poäng.
          </note>
          <note>
            Det handlar om landets framtid och om ''vilket''
          </note>
          <note>
            Sverige vi skall leva och bo i.
          </note>
          <note>
            Alf Svensson, vi har faktiskt en egen politik som vi redovisade
            till vårriksdagen. Vi har också redovisat den i höst. Om Alf Svensson
            inte har läst det här, så är han dåligt informerad om vad det
            stora oppositionspartiet faktiskt står för. I denna kammare har
            jag i dag vid två tillfällen redogjort för huvudpunkterna.
          </note>
          <note>
            Eftersom det nu handlar om moral och etik vill jag ta upp en
            fråga. Det förekommer så olika uppgifter -- senast i massmedia
            i går kväll -- om huruvida kds har ställt som villkor för att
            stanna kvar i regeringen att den kristna etiken skall införas
            i läroplanen eller inte. Folkpartister och andra har sagt att
            kds gjorde det. Alf Svensson säger att man inte gjorde det. Jag
            kan i alla fall verifiera att Alf
          </note>
          <note>
            Svensson i förhandlingarna om vårdnadsbidraget var långt på väg
            att lämna regeringen med hänvisning till att han måste genomföra
            vårdnadsbidraget. Är det inte på samma sätt, Alf
          </note>
          <note>
            Svensson, att ni när det gäller den kristna etiken har ställt
            det här kravet och tvingat Folkpartiet och
          </note>
          <note>
            Centerpartiet att vika sig?
          </note>
          <note>
            (Applåder)
          </note>
          <note>
            Anf. 12 Statsrådet ALF SVENSSON (kds)
          </note>
          <note>
            replik:
          </note>
          <note>
            Fru talman! Den största och svåraste fördelningspolitiska frågan
            i Sverige i dag är självfallet arbetslösheten. Har Ingvar Carlsson
            något ansvar för att vi i Sverige har den arbetslöshet som vi
            i dag har? Betydde inte den socialdemokratiska regeringspolitiken
            på 70- och
          </note>
          <note>
            80-talet någonting för den arbetslöshetssituation som vi har
            i dag? Inträdde allt detta från och med oktober 1991? Menar Ingvar
            Carlsson att alla de analyser som har gjorts i det socialdemokratiska
            partiets egen tidning Tiden är falska och felaktiga?
          </note>
          <note>
            De har återkommit gång på gång. Man talar om att socialdemokraterna
            intresserade sig mer för fördelningspolitiken än för att se till
            att det fanns något att fördela.
          </note>
          <note>
            Jag fick inget svar på frågan om Ingvar Carlsson skall återinföra
            dubbelbeskattningen på aktier. Det hade jag inte heller väntat
            mig.
          </note>
          <note>
            Låt mig säga ett par ord om vårdnadsbidraget. Vi har drivit denna
            fråga, eftersom vi vet att många föräldrar i dag inget högre önskar
            än att få litet mera tid, ibland mycket mera tid, över för sina
            barn. I radioekot kunde man i morse höra någon som doktorerar,
            eller möjligen redan har doktorerat, i ämnet sjuka barns situation.
            Han sade att många barn skulle behöva litet mera tid tillsammans
            med sina föräldrar. Ingvar Carlsson vill ha kvar det gamla socialistiska
            förmynderiet, där det alltid är politiker som vet bäst hur Kalle
            eller
          </note>
          <note>
            Stina skall få sin omsorg. Jag tycker att det är häpnadsväckande.
          </note>
          <note>
            Fru talman! Så till kabinettsfrågan. Ingvar Carlsson och alla
            andra, inklusive personerna på TV-
          </note>
          <note>
            aktuellt, har naturligtvis synnerligen klart för sig att en kabinettsfråga
            inte reses eller avgörs på ett borgerligt gruppsammanträde i ett
            utskott. Det har icke varit för handen i någon partigrupp, icke
            på gruppledarnivå och naturligtvis icke på partiledarnivå. Det
            är litet billigt att dra upp det här. Jag kan försäkra Ingvar
            Carlsson att om en kabinettsfråga skulle infinna sig, så sker
            det inte på ett borgerligt gruppmöte i ett utskott. Den frågan
            läggs litet högre upp.
          </note>
          <note>
            Det har faktiskt varit min ärliga vilja under hela den här perioden
            att göra mitt yttersta för att den här regeringen skulle kunna
            hålla ihop. Jag har faktiskt insett att det inte finns, och inte
            har funnits, något alternativ till regeringen, politiskt sett.
          </note>
          <note>
            (Applåder)
          </note>
          <note type="speaker">
            Anf. 13 INGVAR CARLSSON (s) replik:
          </note>
          <note>
            Fru talman! Det är viktigt, Alf Svensson, att när man talar om
            kristen etik och moral själv hålla sig till fakta. I Kanal 1 i
            går sade den centerpartistiske representanten och den folkpartistiske
            representanten i utskottet att det ställdes förtroendevotum. Ett
            utskott som behandlar dessa frågor är inte vad som helst, det
            är ju där som frågan avgörs. Alf Svensson kommer inte ifrån detta
            så lätt. Detta sändes ut till svenska folket i går kväll. Alf
            Svensson förnekar, och jag kan försäkra att det blir en fortsättning
            på den debatten.
          </note>
          <note>
            Sedan undrar Alf Svensson om inte
          </note>
          <note>
            Socialdemokraterna har något ansvar för vad som hände under 1980-talet.
            Självklart! Till att börja med tog vi ansvaret för de borgerliga
            regeringsåren
          </note>
          <note>
            1976--1982. Då överlämnade ni ett underskott i budgeten på 13
            %. Vidare tar vi ansvar för att avregleringen skedde på ett olyckligt
            sätt. Jag fick i allra högsta grad ta ansvar för detta som statsminister.
            Det blev t.o.m. regeringskris när vi försökte strama åt och vi
            hade svårt att få majoritet i denna kammare. Det var borgerliga
            partier som i hög grad var pådrivande i avregleringen. Ni borgerliga
            hade i hög grad ett delansvar på den punkten även under oppositionsåren.
          </note>
          <note>
            Nu klagar Alf Svensson över att det är tungt att bära Ingvar
            Carlssons bördor. Jag kan tipsa Alf
          </note>
          <note>
            Svensson om en väg ur detta. Låt
          </note>
          <note>
            Socialdemokraterna ta över regeringsmakten. Vi skall bära både
            våra egna bördor och de bördor som blev ett resultat av den borgerliga
            regeringens misslyckanden. Jag tror att det skulle vara bra för
            landets och rättvisans skull. Vi har en chans att under valåret
            1994 se till att det blir så.
          </note>
          <note>
            Varför skall vi ha en regering som på sitt tredje år anser att
            det är bara elände från
          </note>
          <note>
            Socialdemokraternas sida? Någon gång måste en regering ta ansvar
            för sin egen tid! Trots att det har hänt så mycket under dessa
            år får svenska folket bara höra: ''Åh, det är så eländigt på grund
            av
          </note>
          <note>
            Socialdemokraterna. Det är så besvärligt och så tungt.'' Ja,
            det är lika bra att göra sig av med en sådan regering. I stället
            skall det vara en regering som säger: ''Nu har vi dessa problem.
            Nu måste vi arbeta med detta som utgångspunkt. Nu råder det en
            galopperande arbetslöshetskris. Nu är det viktigt att göra något
            åt det.'' Det är den inställningen vi har, och vi kommer inte
            att gnälla i evigheter, trots att ni har medverkat till landets
            hittills värsta ekonomiska kris.
          </note>
          <note>
            Till slut ställer Alf Svensson frågan om vi socialdemokrater
            kommer att återställa dubbelbeskattningen. Det säger en representant
            för den regering som i denna vecka i denna riksdag har rivit ner
            den ena åtgärden efter den andra.
          </note>
          <note>
            Sedan skall vi på nolltid tala om i vilken ordning vi skall återställa
            detta. Vår viktigaste fråga, Alf
          </note>
          <note>
            Svensson, kommer att vara att sätta svenska folket i arbete igen
            efter det att ni har drivit upp arbetslösheten på rekordnivå.
          </note>
          <note>
            (Applåder)
          </note>
          <note>
            Anf. 14 IAN WACHTMEISTER (nyd)
          </note>
          <note>
            replik:
          </note>
          <note>
            Fru talman! Jag har ännu en gång förstått att det i denna kammare
            är mycket viktigt att inte vara beroende av Ny demokrati. Jag
            vill därmed erkänna att jag är beroende av Ny demokrati. Men jag
            vill också påstå att jag inte är ensam. Faktum är att Ingvar Carlsson
            tillsammans med vänstern också är beroende av Ny demokrati om
            de skall få något uträttat här. Regeringen är, som bekant, också
            beroende av Ny demokrati. Bakom detta ligger något alldeles förfärligt,
            förstår ni, nämligen folkviljan. Tänk vad folk kan ställa till
            med! Är det inte förfärligt?
          </note>
          <note>
            Det har över huvud taget tagit två år för denna kammare att lära
            sig att räkna. Nu har ni i alla fall kommit på knepet. Vi gratulerar
            till det. Jag vill påpeka att vi i Ny demokrati gärna tar ansvar.
            Men vi representerar inga särintressen. Därför är det ansvar vi
            tar för allmänintresset, dvs. Sverige. De andra som har ett allmänintresse
            för Sverige kan tala med oss. Det har denna regering sett.
          </note>
          <note>
            Till Ingvar Carlsson vill jag säga följande. Det är en otidsenlig
            och sanslös närings- och skattepolitik som har åstadkommit Sveriges
            stora problem nu, dvs. arbetslösheten, underskotten osv. Det var
            er politik som gjorde det!
          </note>
          <note>
            Jag märker här ett klart närmande mellan Bengt
          </note>
          <note>
            Westerberg och mig själv, vilket gör stämningen ännu mera spännande
            inför valet. Vi har samma uppfattning på denna punkt.
          </note>
          <note>
            Flera hundratusen jobb har exporterats ut ur
          </note>
          <note>
            Sverige de senaste tio åren. Med exporterat menar jag att svenska
            företag har etablerat sig utomlands.
          </note>
          <note>
            Jag säger inte att de inte skulle ha gjort så alls. Men de har
            även drivits ut. Få företag har kommit till
          </note>
          <note>
            Sverige. Netto motsvarar ungefär den arbetslöshet som finns i
            dag. Den socialdemokratiska politiken skrämde i väg företag och
            avskräckte företag från att komma hit. Det är ett faktum! Det
            räcker med att tala med företagarna själva för att få veta. Nu
            håller det hela på att ändras. Det är ett långsiktigt arbete.
            Jag hoppas, vid Gud, att detta inte avbryts av någon egendomlig
            ministär som skall hoppa in och vrida klockan tillbaka.
          </note>
          <note>
            De största hindret för företagsetableringar heter faktiskt trygghetslagar,
            LAS osv. Ni låtsas slåss för folk, Ingvar Carlsson, Men det är
            inte för folk. Den fight ni för är för facket och andra. Vi måste
            bli moderna. Vi måste kunna konkurrera på ett vettigt sätt. Då
            får vi hit företagsamhet. I övrigt är förutsättningarna utomordentligt
            goda.
          </note>
          <note>
            Alla tycks låtsas jobba för lösningar inom politiken.
          </note>
          <note>
            Men Ingvar Carlsson och andra gör inte det. Ni håller hela tiden
            på med låsningar. Ni hade tillsammans med oss kunnat åstadkomma
            jobb för
          </note>
          <note>
            10 000--30 000 byggjobbare genom att göra upp om
          </note>
          <note>
            ROT-jobben, dvs. reparation och underhåll. Men det gjorde ni
            inte. Vi fick beskedet att ni inte talar med oss. Det var viktigare
            för er prestige att inte snacka med oss än att skaffa jobb till
            dessa byggjobbare. Det var fråga om lika många jobb som det stod
            folk utanför riksdagen och demonstrerade i förrgår.
          </note>
          <note>
            (Applåder)
          </note>
          <note type="speaker">
            Anf. 15 INGVAR CARLSSON (s) replik:
          </note>
          <note>
            Fru talman! Ian Wachtmeister vill göra en poäng av att Ny demokrati
            i motsats till alla andra partier minnsan inte är beroende av
            något särintresse. Åjo,
          </note>
          <note>
            Bert Karlsson är ett betydande särintresse! Helt fria är ni inte.
          </note>
          <note>
            Det som gör att vi tycker att det är beklagligt att
          </note>
          <note>
            Sverige i dag styrs med hjälp av Ny demokrati är de värderingar
            som ligger bakom Ny demokrati. Det gäller det sätt ni arbetar
            på. Uppriktigt sagt, Ian
          </note>
          <note>
            Wachtmeister, tycker jag att det är utomordentligt trist att
            i dag behöva säga att ett parti som Ny demokrati har ett inflytande
            över Sverige. Det finns tendenser i Europa i dag till att partier
            av det slaget växer sig starkare. Jag kan bara svara Ian
          </note>
          <note>
            Wachtmeister att både här hemma och ute i Europa kommer vi socialdemokrater
            att lägga ned ett betydande engagemang för att ni skall få ett
            så litet inflytande som möjligt.
          </note>
          <note>
            Jag tror att er politik skulle medföra hårdare och brutalare
            samhällen. Det skulle bli fråga om samhällen där solidaritet,
            medmänsklighet och förståelse kommer att få väldigt litet utrymme.
            Ni är skickliga på att argumentera. Ni är skickliga på att ordna
            möten. Men ni skulle skapa ett brutalt och farligt samhälle. Därför
            kommer ni att möta stenhårt motstånd från vår sida. Räkna inte
            med att ha något inflytande om Socialdemokraterna kommer tillbaka
            i regeringsställning.
          </note>
          <note>
            (Applåder)
          </note>
          <note>
            Ian Wachtmeister vet, som tidigare företagare, att socialdemokratin
            har bedrivit en mycket framgångsrik näringspolitik. Det här landet
            har varit åtminstone ett av de främsta industriländerna i världen
            som har legat i den absoluta frontlinjen.
          </note>
          <note>
            Det förhållandet har grundats på forskning och utveckling, på
            väl utbildade arbetare och löntagare och på en näringspolitik
            där man inte bara passivt åsåg utan gick in och skapade hyggliga
            förutsättningar för näringslivet. Så sent som under
          </note>
          <note>
            80-talet ökade industriinvesteringarna i det här landet med 40
            %.
          </note>
          <note>
            Det är under äran av nyliberalism som svensk industri håller
            på att ''packa ihop''. De idéer som prövades i USA, i Storbritannien
            och i stora delar av Europa under 80-talet håller nu på att överges.
          </note>
          <note>
            Man börjar återinföra politiken som ett medel för att klara sysselsättningen
            och industrins utveckling.
          </note>
          <note>
            Det är Ny demokratis idéer som är ute, Ian
          </note>
          <note>
            Wachtmeister, och de idéer som socialdemokratin står för som
            nu åter kommer till heders för att reda ut denna kris.
          </note>
          <note>
            (Applåder)
          </note>
          <note>
            Anf. 16 IAN WACHTMEISTER (nyd)
          </note>
          <note>
            replik:
          </note>
          <note>
            Fru talman! Ny demokrati gör ideliga framsteg;
          </note>
          <note>
            Ingvar Carlsson log mot mig på väg från talarstolen.
          </note>
          <note>
            Jag har hellre särintresset Bert Karlsson än Ingvar
          </note>
          <note>
            Carlssons särintressen. I Ny demokrati är för övrigt läget helt
            under kontroll och mycket gott.
          </note>
          <note>
            Socialdemokraterna vill att man bl.a. skall bära varandras bördor
            och att man skall rycka in. Det har tidigare här i kammaren förespeglats
            att socialdemokraterna minsann är beredda att ta över regeringsmakten.
            Jag kan avslöja för herrskapet, fru talman, att det har man inte
            alls tänkt -- inte än.
          </note>
          <note>
            Ny demokrati gav nämligen den 10 mars
          </note>
          <note>
            Socialdemokraterna chansen i denna kammaren.
          </note>
          <note>
            Då blev det fart i kammaren, vill jag lova, och ärendet blev
            återförvisat till utskottet. Det blev inte alls något regeringsskifte.
            Vi har allså redan synat socialdemokraternas kort.
          </note>
          <note>
            Den industripolitik som Socialdemokraterna drivit och som Ingvar
            Carlsson talar om, har varit ganska bra för de stora företagen.
            Det är riktigt. Över huvud taget den politik som man har drivit
            är en ren elefantpolitik. De stora organisationerna och de stora
            företagen var Sverige, trodde man. Men under ytan fanns allt det
            som egentligen är utveckling och tillväxt, nämligen små och medelstora
            företag. På den punkten lider Sverige en enorm brist i dag, detta
            på grund av den politik som då fördes. Om man skall hålla sig
            objektiv, kan man nog inte motsäga det.
          </note>
          <note>
            Vid diskussioner om vad som skall göras, slås man av att det
            verkar som att det bara är att beskatta folk och sedan dela ut
            medel av olika slag. Den ena delar ut vårnadsbidrag, och den andra
            delar ut något annat. Så går debatten. Men det som ingen talar
            om är hur välstånd genereras. Vi lever ju över våra tillgångar
            i Sverige. Politikerna har lovat det svenska folket alldeles för
            mycket. I en sådan situation gäller det att skapa välstånd, ingenting
            annat. Men hur gör man det? Det gör man genom att skapa förutsättningar
            för de små företagen, som sedan blir större och genererar riktiga
            jobb. Då behöver inte folk springa här utanför
          </note>
          <note>
            Riksdagshuset.
          </note>
          <note>
            Det går inte att göra detta genom att höja skatten.
          </note>
          <note>
            Fråga de internationella experterna! De skulle svara: Det dummaste
            Sverige kunde göra vore att höja skatten. Det bästa Sverige kan
            göra i detta läge är -- för att inte få rent kaotiska förhållanden
            --
          </note>
          <note>
            att skära i statens utgifter. Så är situationen.
          </note>
          <note>
            Jag skulle vilja att Ingvar Carlsson förklarar en sak.
          </note>
          <note>
            Vi i Ny demokrati har blivit beskyllda för att vi bär oss så
            illa åt här i riksdagen. Det sägs att folk inte förstår vad vi
            säger och gör, och allt blir så fel och tokigt, exempelvis rusar
            statsministern upp och går på högvarv. Men hur var det nu med
            röstningen om ölimporten, som Ingvar Carlssons parti inte klarade
            av. Socialdemokraterna satt här i kammaren och röstade emot. Något
            som var så tokigt att man dagen därpå fick ändra det. Är det inte
            förfärligt.
          </note>
          <note>
            Det måste vara pinsamt, efter så många år i branschen.
          </note>
          <note>
            (Applåder)
          </note>
          <note type="speaker">
            Anf. 17 INGVAR CARLSSON (s) replik:
          </note>
          <note>
            Herr talman! Jag har kunnat skilja på sak och person. Nu skall
            inte Ian Wachtmeister misstolka att jag ler mot honom, när jag
            går ner från talarstolen. Det ändrar inte min sakuppfattning en
            millimeter vad gäller den politik som Ian
          </note>
          <note>
            Wachtmeister står för.
          </note>
          <note>
            Det bildades faktiskt många småföretag under hela den socialdemokratiska
            regeringsperioden. Det bildades betydligt fler än i dag. Nu har
            vi haft fler konkurser än nybildade företag. När vi i
          </note>
          <note>
            Socialdemokraterna kommer tillbaka till regeringsmakten kommer
            vi att inrikta politiken på att återgå till gammal god socialdemokratisk
            tradition, dvs. att det skall bildas många nya småföretag. I detta
            syfte har vi inte minst i
          </note>
          <note>
            Stockholmsregionen fört en dialog med småföretagarna. De har
            riktat en del kritik mot oss, och vi har lyssnat på den. Vi har
            också fört fram våra synpunkter. Vi vet, väl så bra som Ian
          </note>
          <note>
            Wachtmeister, både vad som bör göras för småföretagen här i regionen
            och i landet i övrigt.
          </note>
          <note>
            Det är också min uppfattning att sysselsättningen i framtiden
            inte kan klaras genom att storföretagen lyckas, genom att exportföretagen
            stöds, genom att devalvera kronkursen. Möjligheter till sysselsättning
            måste skapas genom ett näringsvänligt klimat i det här landet.
            Vi är i hög grad medvetna om -- och har varit det i det förflutna
            -- att man, för att kunna ha en bra fördelningspolitik, naturligtvis
            först måste se till att kakan växer.
          </note>
          <note>
            Detta har i hög utsträckning, vågar jag påstå, präglat socialdemokratins
            politik. Det har faktiskt också präglat svensk fackföreningsrörelse,
            vill jag påstå, trots det hackande på den fackliga rörelsen som
            ständigt numera tycks äga rum från de borgerliga partiernas sida.
            Den fackliga rörelsen i
          </note>
          <note>
            Sverige har i hög grad agerat så, att vi skall få ett produktionsresultat
            att fördela. Det är ganska kränkande att angripa löntagarna på
            den här punkten.
          </note>
          <note>
            Genom den ekonomiska politik som förts under de senaste åren
            har lågkonjunkturen -- som i och för sig inte är de borgerliga
            partierna fel -- fördjupats, och efterfrågan har pressats ned.
            Därmed har småföretagarna också hamnat i en onödigt svår situation.
          </note>
          <note>
            Till frågan om skatterna. Det är inte skattenivån,
          </note>
          <note>
            Ian Wachtmeister, som är avgörande, utan det är utgiftsnivån.
            Utgiftsnivån är nu 73 % av bruttonationalprodukten. Det är problemet.
          </note>
          <note>
            Sverige har ett underskott på ca 200 miljarder kronor. Då går
            det inte att börja tala om skattesänkningar. Då befinner man sig
            långt från verkligheten, Ian Wachtmeister.
          </note>
          <note>
            (Applåder)
          </note>
          <note type="speaker">
            Anf. 18 GUDRUN SCHYMAN (v) replik:
          </note>
          <note>
            Fru talman! Jag vågar mig inte på att le mot någon här i denna
            församling, möjligen mot fru talmannen. Man vet ju aldrig hur
            det kan tolkas.
          </note>
          <note>
            Jag noterade att jag till stor del är överens med
          </note>
          <note>
            Ingvar Carlsson om det som han tog upp i sitt inledningsanförande.
            Jag instämmer helt i den beskrivning som gjordes över den politik
            som regeringen för, den bärsärkargång som regeringen formligen
            går när det gäller att riva ned de social trygghetssystemen, driva
            upp arbetslösheten, förstöra och försämra arbetsrätten och när
            det gäller den mycket märkliga frihetsrevolution som nu sägs pågå
            inom sjukvården, en frihetsrevolution som leder till stora försämringar.
            Jag instämmer också i beskrivningen som gjordes vad gäller det
            som nu sker, framför allt ute i kommunerna vad gäller barn och
            ungdomar. Många människor far, kort sagt, illa. Detta berör inte
            regeringen. Men det är väl ett uttryck för de ekonomiska särintressena.
          </note>
          <note>
            Ingvar Carlsson talade också om den europeiska strategi som socialdemokraterna
            har lagt upp. Den är intressant. Jag har tagit del av den, och
            jag har noterat att det talas om att man måste göra någonting
            åt arbetslösheten och att man måste tänka på miljön och den sociala
            omvårdnaden och välfärden. Det gör att jag vill ställa frågan:
            Hur tänker man sig inom socialdemokratin att den här strategin
            kan genomföras på hemmaplan?
          </note>
          <note>
            Vad gäller frågan om arbetslöshet förs nu en mycket intressant
            diskussion, inte minst i
          </note>
          <note>
            Västeuropa, om en förkortning av arbetstiden. Sex timmars arbetsdag
            är en fråga som vi i
          </note>
          <note>
            Vänsterpartiet har drivit under mycket lång tid, oavsett vilken
            konjunktur som rått. Det finns flera skäl till att genomföra en
            förkortning av arbetstiden: bl.a. jämlikhetskäl och sociala skäl.
          </note>
          <note>
            Det är helt enkelt en framtidsreform, som innebär att vi får
            bättre liv. Dessutom innebär det en möjlighet för fler människor
            att arbeta. För mig är det en självklarhet att det är bättre att
            fler människor arbetar sex timmar än att få arbetar åtta timmar
            och resten är arbetslösa.
          </note>
          <note>
            Detta ställer sig Socialdemokraterna i Sverige väldigt kallsinniga
            till. Jag förstår inte varför. Jag skulle vilja ha ett svar.
          </note>
          <note>
            En annan sak som jag vill ta upp är Ingvar Carlssons fråga till
            Bengt Westerbeg, där han säger att
          </note>
          <note>
            Folkpartiet väl inte kan tänka sig att ännu en gång sätta sig
            i samma soffa med den här regeringen. Jag skulle vilja fråga Ingvar
            Carlsson: Ingvar Carlsson kan väl inte tänka sig att att än en
            gång sätta sig i samma soffa som Folkpartiet, som är med om den
            destruktiva politik som vi bevittnar, eller ha ett samarbete med
            Centern, som har bytt fot och verkligen tror att det är höginskomsttagare
            och aktieägare som skall ha merparten av de pengar som vi i dag
            har att fördela? Vore det inte ett katastrofalt misstag?
          </note>
          <note>
            Jag ställer den frågan själv, vi ställer den naturligtvis i Vänsterpartiet,
            men jag ställer den också därför att jag väldigt ofta får den
            frågan när jag är ute och talar och möter inte minst oroliga socialdemokrater.
          </note>
          <note>
            (Applåder)
          </note>
          <note type="speaker">
            Anf. 19 INGVAR CARLSSON (s) replik:
          </note>
          <note>
            Fru talman! Jag kan förstå att Gudrun Schyman möter en del oroliga
            socialdemokrater, för så många vänsterpartister finns det inte
            att möta. Så jag kan ha viss förståelse för det.
          </note>
          <note>
            Ja, det fanns tider då vi socialdemokrater kunde räkna med att
            även för svåra beslut få stöd av
          </note>
          <note>
            Vänsterpartiet. Men som statsminister fick jag uppleva det ganska
            smärtsamma att dåvarande vänsterpartiet i regeringsfrågan t.o.m.
            valde att rösta ner en socialdemokratisk regering, och därmed
            åstadkomma en regeringskris, valde att inte ställa upp på något
            av de svåra besluten, medan
          </note>
          <note>
            Folkpartiet och Centern utan att egentligen ha samma ansvar --
            de hade inte röstat på mig som statsminister -- ställde upp. Det
            är, Gudrun
          </note>
          <note>
            Schyman, förklaringen till att jag principiellt har sagt att
            jag tycker att det hade varit bäst redan nu med en majoritetsregering
            i Sverige, bestående av socialdemokrater, folkpartister och centerpartister.
          </note>
          <note>
            Detta har avvisats av dessa två partier, och det får vi respektera.
            Men kvar står min principiella uppfattning att det är önskvärt
            med en majoritetsregering. Jag vill hålla öppet för att det skall
            kunna vara blocköverskridande. Det återstår för Vänsterpartiet
            att visa att man är beredd att ta ansvar för även svåra beslut.
          </note>
          <note>
            Jag har gett uttryck för min besvikelse över
          </note>
          <note>
            Folkpartiets och Centerns medverkan i dagens politik. Men jag
            tror att om man skall ha förtroende för varandra i framtiden,
            är det bättre att tala öppet. Sedan får vi se vad som kan hända
            efter 1994
          </note>
          <note>
            års val. Vi har gett klart besked, och vi vill principiellt se
            på detta.
          </note>
          <note>
            Sedan till frågan om bekämpningen av arbetslösheten. Jag tror
            att det blir allt svårare att klara den fulla sysselsättningen,
            om man bekämpar arbetslösheten varje land för sig. Detta är i
            själva verket ett av mina viktigaste argument för ett medlemskap
            i EG, inte minst mot bakgrund av att
          </note>
          <note>
            EG-ländernas och EFTA-ländernas gemensamma utrikeshandel inte
            uppgår till mer än 7 %. Det gör att vi tillsammans skulle kunna
            vara väldigt djärva när det gäller att vidta expansiva åtgärder
            för att få fart på ekonomin igen.
          </note>
          <note>
            Vi har inte sagt detta enbart därför att vi vill bli medlemmar
            i EG, utan vi arbetar aktivt i Allan
          </note>
          <note>
            Larssons grupp för att förverkliga och utveckla en sådan politik
            i Europa. För vår del handlar det inte enbart om prat utan också
            om handling. Jag skall gärna återkomma i en senare replik och
            utveckla detta resonemang, för det här anser jag är både spännande
            och väldigt centralt för fortsättningen.
          </note>
          <note type="speaker">
            Anf. 20 GUDRUN SCHYMAN (v) replik:
          </note>
          <note>
            Fru talman! Jag har noterat att den politiska debatten i denna
            kammare väldigt ofta handlar om dåtiden, historien, i stället
            för den tid vi har framför oss. Det visar också talet om att Vänsterpartiet
            inte är att lita på. Det är just en sådan fras som upprepats i
            det oändliga. Jag tror att Ingvar
          </note>
          <note>
            Carlsson och Socialdemokraterna har all anledning att i stället
            se på vårt agerande i denna kammare och i utskotten under den
            tid som nu är och framför allt se på de mycket framåtsyftande
            förslag som vi har lagt fram vad gäller Sveriges ekonomi, lösningar
            på arbetslöshetsproblemen och den nödvändiga miljöomställning
            som vi måste börja ta itu med. Vi har många framåtsyftande förslag,
            som vi är beredda att diskutera både med
          </note>
          <note>
            Socialdemokraterna och med andra politiska partier som är villiga
            att lyssna. Man kan inte låta sig att förlamas av historien. Man
            måste, Ingvar
          </note>
          <note>
            Carlsson, våga titta framåt.
          </note>
          <note>
            Att vi inte ställde upp för att stödja en regering som föreslog
            strejkförbud, inte ville stödja ett skatteförslag som gick ut
            på att ge pengar till höginkomsttagare och belägga låginkomsttagare
            med högre hyror och andra avgifter var en självklarhet. Jag tror
            att vi hade hela arbetarrörelsen bakom oss när vi förhindrade
            att den socialdemokratiska regeringen skulle införa strejkförbud.
            Jag tycker att det var mycket hedervärt av Vänsterpartiet. Det
            visar på nödvändigheten av att det också i den svenska riksdagen
            finns ett vänsterparti, som står för arbetarrörelsens värderingar
            och som inte hukar sig i samarbete med de borgerliga partierna
            för marknadens krafter.
          </note>
          <note>
            Vad gäller arbetslösheten och nödvändigheten av ett internationellt
            samarbete är vi fullständigt överens. Vi gör den bedömningen att
            ett medlemskap i den europeiska unionen inte gagnar lösningen
            på de problem som vi ser som oroande.
          </note>
          <note>
            Det gäller arbetslöshet och exploatering av både människor och
            miljö. Vid de senaste toppmötena har man inte heller kommit fram
            till några seriösa förslag till lösningar på arbetslöshetsproblemen.
          </note>
          <note>
            Det har snarare handlat om, som den borgerliga regeringens förslag,
            en avreglering av arbetsmarknaden och försämringar för de arbetande.
            Men ett internationellt samarbete är nödvändigt.
          </note>
          <note>
            Vad gäller förkortningen av arbetstiden förs nu en mycket intressant
            diskussion. De pågår faktiska arbetstidsförkortningar i flera
            västeuropeiska länder. Fackföreningsrörelsen är aktiv. Snart är
          </note>
          <note>
            Sverige det enda land som står kvar vid en avtalad
          </note>
          <note>
            40-timmarsvecka. Det är inte särskilt framsynt. Vi lever i en
            ny tid och måste blicka framåt.
          </note>
          <note>
            (Applåder)
          </note>
          <note type="speaker">
            Anf. 21 INGVAR CARLSSON (s) replik:
          </note>
          <note>
            Fru talman! Jag har förståelse för att Gudrun
          </note>
          <note>
            Schyman vill glömma historien. Jag är inte långsint, så visst
            kommer jag att följa Vänsterpartiets agerande i framtiden. Ju
            bredare majoriteter man kan skapa för de nödvändiga politiska
            åtgärderna, desto bättre.
          </note>
          <note>
            Jag kan ändå inte undgå att göra den reflexionen i dag att om
            människor hade kunnat se in i framtiden, när vi lade fram förslaget
            om stoppaketet, är jag övertygad om att många som då var kritiska
            nu skulle ha sagt: Låt oss anta det. Om vi då hade kunnat fatta
            det beslutet, hade åtskilliga tiotusentals människor som i dag
            är arbetslösa haft arbete. Jag beklagar faktiskt att vi inte fick
            bättre gehör för våra förslag.
          </note>
          <note>
            Jag skall så gå över till Gudrun Schymans fråga om förkortningen
            av arbetstiden. Den nordiska arbetarrörelsen, inklusive fackföreningsrörelsen,
            är mycket tveksam till det som ett medel att bekämpa arbetslöshet.
            Att man har andra idéer i t.ex. Frankrike och andra kontinentala
            länder beror ju på att man där inte alls har de föräldraförsäkringar
            som vi har. Man har vidtagit andra åtgärder som innebär en sorts
            förkortning av arbetstiden, vilken är flexibel och anpassad till
            människors särskilda behov. Jag tror att det är den vägen som
            dessa länder kommer att slå in på, och det är bra att de gör det.
            Detta är en fråga som vi intensivt diskuterar. Man har bl.a. fört
            fram
          </note>
          <note>
            Volkswagen som ett exempel på hur man gör detta rent fackligt.
          </note>
          <note>
            Om alla företag i Tyskland gjorde på samma sätt, inte bara Volkswagen,
            sjunker ju efterfrågan.
          </note>
          <note>
            Sedan är man inne i en ond arbetslöshetscirkel igen.
          </note>
          <note>
            Det går kanske för ett företag att nå viss framgång, men jag
            tror inte att det fungerar om man gör det över hela linjen.
          </note>
          <note>
            Sedan sade Gudrun Schyman att hon också ville agera på ett europeiskt
            plan när det gäller sysselsättning och arbetslöshet. Det är skillnad
            på om vi är medlemmar respektive inte medlemmar.
          </note>
          <note>
            Om vi inte är medlemmar, får vi inte det politiska inflytandet.
            Jag skulle kunna nöja mig med EES-
          </note>
          <note>
            avtalet om jag vore ordförande i
          </note>
          <note>
            Handelskammaren. Men som ordförande i det socialdemokratiska
            partiet kan jag inte tänka mig att det är en stor nackdel att
            vara medlem. Det är ju det som vi nu via Allan Larsson-gruppen
            kan satsa så hårt på, att utforma en strategi som redan har påverkat
            Jacques Delors vitbok, vilken med de stora investeringsprogrammen
            -- tvärtemot vad
          </note>
          <note>
            Gudrun Schyman anser -- är ett dokument mot arbetslösheten. Det
            är här som Vänsterpartiet är alldeles för räddhågat och återigen
            sticker upp fingret och känner efter vart opinionsvinden blåser,
            i stället för att som tidigare medlemmar av
          </note>
          <note>
            Vänsterpartiet se att här finns en stor visionär uppgift för
            vänstern, att vara med och skapa sysselsättning och rättvisa i
            Europa. Jag känner mig oerhört stimulerad av den uppgiften.
          </note>
          <note>
            (Applåder)
          </note>
          <note type="speaker">
            Anf. 22 Statsminister CARL BILDT (m):
          </note>
          <note>
            Fru talman! För en vecka sedan presenterade
          </note>
          <note>
            Europakommissionens ordförande Delors sin vitbok om tillväxt,
            konkurrenskraft och sysselsättning i Europa under resten av 1990-talet.
          </note>
          <note>
            Han börjar med att säga i vitboken att det inte finns någon mirakelmedicin
            eller några enkla lösningar.
          </note>
          <note>
            Han fortsatte med att skissera ett program som på centrala punkter
            kunde ha varit närmast en blåkopia av den politik som denna regering
            under de senaste åren har fört och som denna regering avser att
            fortsätta att föra under de kommande åren. Alternativet till en
            politik för strukturella reformer, lättsinnig expansionspolitik,
            avvisades mycket bestämt. Delors skriver: Att vrida på utgiftskranen
            och starta sedelpressarna kan ungefär som narkotika ge en kortsiktig
            illusion av välmående, men skadorna kommer och -- jag citerar
            -- ''den värsta skadan av sådan politik är att arbetslösheten
            skulle komma att bli högre''.
          </note>
          <note>
            I stället handlar det om att steg för steg skapa ett bättre klimat
            för arbete, för sparande och för företagande, att inse att det
            pågår ett liberalt systemskifte världen över när nya marknader
            öppnas i Europa efter socialismens fall, i
          </note>
          <note>
            Nordamerika genom NAFTA-avtalet, i utvecklingsländer som lägger
            om politik, i Östasien som utvecklas i svindlande fart och nu
            globalt med det viktiga GATT-avtalet. Det handlar vidare om att
            inse att vi står mitt uppe i en ny industriell revolution där
            ny teknologi skapar nya möjligheter.
          </note>
          <note>
            Att vara stillastående i en värld som förändras innebär att halka
            efter och att förlora framtiden.
          </note>
          <note>
            Därför måste politiken för nya jobb inriktas på förändring och
            förnyelse, inte återgång till det gamla. En politik för nya jobb
            innebär att våga ompröva också överdrivna ersättningsnivåer i
            bidragssystem, att våga se till att vi får en flexibel arbetsmarknad
            för fler jobb, att genom sänkta skatter och mindre regleringar
            ge nya möjligheter för främst de mindre och medelstora företagen,
            att satsa och satsa hårt på moderna infrastrukturer, på bättre
            utbildning och på mer framtidsinriktad forskning, att inse att
            ju mer vi låser oss fast vid det gamla, desto djupare kommer krisen
            att bli och ju mer vi öppnar för det nya, desto större möjligheter
            till nya jobb och för ny välfärd.
          </note>
          <note>
            När vi övertog regeringsmakten i oktober 1991
          </note>
          <note>
            gjorde vi det i en situation då den svenska ekonomin sedan något
            år tillbaka befann sig i ett tillstånd av närmast fritt fall.
            Det var två år tidigare som den dåvarande socialdemokratiske finansministern
            Feldt hade varnat för att Sverige nu stod inför arbetslöshetens
            stålbad. Vår uppgift var och är att steg för steg vrida rätt allt
            det som under så lång tid hade blivit så snett. Vi lovade inga
            snabba resultat -- det hade varit att ljuga inför väljarna. Visst
            har det i vissa avseenden varit besvärliga år, men när jag under
            vårens slutdebatt talade om att vi nu kunde börja se ljuspunkterna
            komma, var det därför att jag visste att vi hade lagt en grund
            och att det värsta var över. I dag kan jag med ännu större kraft
            säga just detta, att ljuspunkterna blir fler och fler.
          </note>
          <note>
            Veckans affärstidningar talar sitt tydliga språk.
          </note>
          <note>
            Affärsvärlden förkunnar på sitt omslag att Sverige äntligen är
            på väg upp. Veckans Affärer tror att
          </note>
          <note>
            1994 kan bli en positiv överraskning för svensk ekonomi. Dagens
            Industri tar förvisso i rejält med utgångspunkt i kvartalssiffror.
            Man skriver att
          </note>
          <note>
            Sveriges BNP ökar snabbast i världen.
          </note>
          <note>
            Visar detta ingenting annat alls, visar det i alla fall att optimismen,
            framtidstron och tillförsikten är på väg tillbaka i den svenska
            ekonomin och i det svenska samhället efter den svåra krisens allra
            svåraste tid. Men ännu -- låt oss vara klara över det -- återstår
            en lång väg att vandra, innan vi lagt resultaten av gångna decenniers
            misstag och försummelser varaktigt bakom oss.
          </note>
          <note>
            Det återstår många sparbeslut, många av dem långt ifrån populära,
            innan vi kan säga att vi har fått ned budgetunderskottet och bromsat
            den förfärande ökningen av statsskulden. Det återstår viktiga
            systemförändringar i olika offentliga trygghetssystem, innan vi
            med gott samvete inför människorna kan säga att trygghetssystemen
            äntligen står på fast mark. Framför oss ligger också det alldeles
            avgörande beslutet: om vi skall gå in i det europeiska samarbetet
            eller om vi skall ställa oss utanför.
          </note>
          <note>
            Om vi håller den fasta kursen i den ekonomiska politiken, tar
            ansvar när vi möts av den vildsinta populismen, håller den långsiktiga
            kursen även när den kortsiktiga frestelsen dyker upp, då kommer
            vi att se resultaten allt tydligare under de kommande åren. Då
            kommer det inte bara att handla om enstaka ljuspunkter, utan om
            hur tusen sinom tusen företag startar, bygger ut och anställer
            nytt folk i den fasta förvissningen att vårt Sverige har lagt
            det gamla och dess misslyckande bakom sig och nu går mot bättre
            tider.
          </note>
          <note>
            Höstriksdagen, som vi avslutar i dag, har inneburit att vi på
            viktiga punkter har lagt nya byggstenar till detta stora arbete.
            Riksdagen har fattat ett principbeslut om att Sverige äntligen
            skall få en allmän och obligatorisk arbetslöshetsförsäkring.
          </note>
          <note>
            Denna viktiga byggsten i välfärdsbygget läggs nu äntligen på
            plats. Det har fattats ett riskdagsbeslut om ett nytt betygssystem
            och nya läroplaner för skolan. Vi är på väg att under 1990-talet
            få Europas bästa skola. Till detta skall läggas de storsatsningar
            som görs när det gäller utbyggnad av den högre utbildningen och
            framtidsforskningen, eller forskningen för framtiden. Man har
            fattat beslut om avgörande förbättringar av skattevillkoren för
            företagen. Äntligen skall det bli rimligare skatter för egenföretagare
            efter decennier av benhårt motstånd. Nu är det äntligen ett slut
            med den orimliga dubbelbeskattningen som försvårade investeringar,
            nysatsningar och bromsade nya jobb.
          </note>
          <note>
            En överenskommelse har träffats om en stor och viktig författningsreform
            -- fyraåriga mandatperioder. Det har öppnats möjligheter till
            medlemskap i EG och den framväxande unionen.
          </note>
          <note>
            Skyddet för de medborgerliga fri- och rättigheterna har kraftigt
            stärkts genom att Europakonventionen nu äntligen infogas i svensk
            lag.
          </note>
          <note>
            Det har varit en reformhöst i detta ords bästa bemärkelse, med
            beslut som får bäring och betydelse långt in i framtiden.
          </note>
          <note>
            Riksdagen har fattat beslut. Bitterheten hos dem vars manöver
            har misslyckats är förvisso inte att ta miste på. Men faktum kvarstår;
            i allt väsentligt har dialogen i riksdagens utskott lett till
            att regeringen har fått gehör för sin politik.
          </note>
          <note>
            När vi nu efter helgerna så småningom återgår till arbetet, går
            vi in i det stora avgörandets år, 1994, med ett avgörande Europaval
            -- innanför eller utanför? Detta val avgör till stor del våra
            möjligheter att under det kommande decenniet klara sysselsättning
            och välfärd på ett rimligt sätt.
          </note>
          <note>
            Jag anser, och det vet alla i denna kammare, att var och en av
            oss som var med om att bära fram beslutet om ansökan om medlemskap
            i EG har en personlig och politisk skyldighet att göra allt som
            går för att förankra det avgörande vägvalet ute hos medborgarna.
            Det går alltid att finna skäl till att det är för tidigt att klart,
            tydligt och med kraft ta ställning och argumentera för medlemskapet.
            Men den som ständigt tycker att det är för tidigt riskerar en
            dag att tvingas konstatera att det är för sent och då också att
            få bära ansvaret för ett val som innebär att Sverige ställs utanför
            och får sämre möjligheter till trygga jobb, välfärd och ekonomisk
            tillväxt. Det blir ett Sverige som kommer att vara mer trängt
            och mindre tryggt, oavsett om vi talar om sysselsättningen för
            den enskilde eller säkerheten för oss alla som lever och bor här
            uppe i norra
          </note>
          <note>
            Europa. Båda dessa saker illustrerades på nytt under den senaste
            veckan:
          </note>
          <note>
            -- EG-toppmötet med dess politik för 15 miljoner nya jobb i Europa
            fram till år 2000 -- det är alldeles självklart att Sverige har
            ett starkt intresse av att vara med.
          </note>
          <note>
            -- Det ryska valet, där den rödbruna revanschismens aggressiva
            nationalism åter visade hur avgörande för fred och stabilitet
            det är att vi bygger ett allt närmare samarbete i Europa. Också
            här har Sverige ett mycket starkt intresse av att vara med.
          </note>
          <note>
            Men, fru talman, det är inte bara Europavalet som är avgörande
            för våra möjligheter under lång tid framöver utan också riksdagsvalet,
            om vi skall fortsätta att föra den politik som innebär att ljusen
            börjar tändas runt om i de svenska företagen eller om vi skall
            vi slå in på en annan linje. Det är litet oklart vari denna linje
            består.
          </note>
          <note>
            Om den socialdemokratiska oppositionspolitiken, som vi möter
            den i denna kammare, kan egentligen bara en sak sägas med absolut
            säkerhet: Som regeringspolitik duger den inte alls. Den är ingenting
            annat än en kombination av en närmast hejdlös vänsterpopulism
            i retoriken och en anmärkningsvärd tystnad när det kommer till
            realiteter.
          </note>
          <note>
            Det är ursinniga angrepp på sänkta skatter för företagen, men
            det är inga besked alls om hur en socialdemokratisk regering skulle
            göra. Innerst inne tror jag att de vet att åter höjda skatter
            på företag bara skulle leda till en enda sak, nämligen att arbetslösheten
            ökade, därför att det ju är ute i företagen som de nya jobben
            måste komma.
          </note>
          <note>
            Det är ursinniga angrepp på sänkta ersättningsnivåer i arbetslöshetsförsäkringen,
            men inte ett ljud om vad en socialdemokratisk regering skulle
            göra. Innerst inne vet de att detta är rätt politik och en politik
            som kommer att bestå.
          </note>
          <note>
            I onsdags lyssnade jag när Anne Wibble gång på gång försökte
            få besked från Göran Persson om
          </note>
          <note>
            Socialdemokraternas ekonomiska politik på bl.a.
          </note>
          <note>
            dessa två områden. Men inga besked gavs. Det blev till slut nästan
            litet pinsamt.
          </note>
          <note>
            Men Göran Persson är bara talesman i finansutskottet. Ingvar
            Carlsson är partiledare. Där det mest kom bubbel i debatten från
            Göran
          </note>
          <note>
            Persson -- ursäkta mig, Göran Persson -- kan vi i dag få besked
            från Ingvar Carlsson.
          </note>
          <note>
            För det första: Kommer en socialdemokratisk regering att höja
            ersättningen i a-kassan på det sätt ni skapar ett intryck av?
            Ja eller nej?
          </note>
          <note>
            För det andra: Kommer en socialdemokratisk regering att åter
            införa den dubbla beskattningen av företagens riskvilliga kapital?
            Ja eller nej?
          </note>
          <note>
            Den som lyssnar på deras ursinnigt vänsterpopulistiska angrepp
            och retorik kan inte tro annat än att svaren på dessa frågor är
            ett klart ja. Det är det intryck man vill skapa ute på gator och
            torg.
          </note>
          <note>
            Men den som känner till verkligheten vet att varje regering som
            i denna situation, när vi har kommit igenom det värsta av krisen
            och när ljusen börjar tändas, åter börjar höja skatterna för företagen
            och höjer bidrag utan finansiering blir en regering som släcker
            ljusen. Den vet att det är tomt -- det är tomt, det är tomt --
            när det gäller den socialdemokratiska alternativa politiken.
          </note>
          <note>
            Det var den socialdemokratiska politikens misslyckande på 1980-talet
            som förde oss in i den djupa kris som Kjell-Olof Feldt visste
            skulle komma när han talade om arbetslöshetens stålbad.
          </note>
          <note>
            Ett är alldeles säkert; den politik som förde oss in i krisen
            kommer aldrig att föra oss ur den. Det kommer vi att göra med
            den politik som vi står för och som vi har kammarens stöd för.
          </note>
          <note>
            (Applåder)
          </note>
          <note type="speaker">
            Anf. 23 INGVAR CARLSSON (s) replik:
          </note>
          <note>
            Fru talman! Det slår mig, när jag nu lyssnar på statsminister
            Carl Bildt, att det aldrig har varit en sådan klyfta mellan en
            svensk regering och det svenska folket som vi har nu i dag.
          </note>
          <note>
            Det finns ingenting av ödmjukhet och förståelse för den oro som
            människor känner. Man får intrycket av att statsministern över
            huvud taget inte förstår hur folk har det i allmänhet. Det finns
            ingen förståelse för de arbetslösa som i dag är oroliga över utförsäkringen
            som följer av regeringens förslag.
          </note>
          <note>
            Den kommer att tvinga människor, som aldrig har satt sin fot
            i närheten av ett socialbidragskontor, att behöva göra det, och
            att tvingas att göra sig av med det som man har byggt upp under
            ett helt liv. Det finns ingen förståelse för de allt fler människor,
          </note>
          <note>
            Carl Bildt, som för närvarande tvingas gå från hus och hem.
          </note>
          <note>
            Det oroar mig att vi har en regering som inte tycks känna till
            hur det är ställt ute i det svenska samhället i dag.
          </note>
          <note>
            Det är en statsminister som talar om Europas bästa skola, när
            klasserna ökar och maten i skolan blir sämre, när segregationen
            slår igenom som en följd av det nya skolpengssystemet, när vi
            t.o.m. har fått en strid om betygen och inte kunnat enas om dessa.
          </note>
          <note>
            Det enda som statsministern hakar upp sig på är att det nu finns
            vissa tecken på att konjunkturen går uppåt, precis som om det
            med denna regering för första gången i världshistorien skulle
            komma en konjunkturuppgång efter en konjunkturnedgång.
          </note>
          <note>
            Det är klart att en konjunkturuppgång kommer förr eller senare,
            men ni har ju försenat uppgången.
          </note>
          <note>
            Ni har fördjupat nedgången och därmed ökat arbetslösheten.
          </note>
          <note>
            Den framgång ni åberopar är, Carl Bildt, ett resultat av ett
            misslyckande. Det är ju det som är den stora ironin, att det är
            den fallande kronkursen som har satt fart på exportföretagen.
          </note>
          <note>
            Jag har i dag redan sagt att vi i princip kommer att sträva efter
            att återställa skattereformen. Vi har i skattereformen klart och
            tydligt sagt hur vi vill ha framtidens skattesystem, och vi beklagar
            att regeringen har raserat den reformen.
          </note>
          <note>
            Jag ställde ett par frågor till statsministern:
          </note>
          <note>
            Kommer statsministern nu att kalla till partiledaröverläggningar
            om säkerhetspolitiken?
          </note>
          <note>
            Var det en tredubblad arbetslöshet ni hade förväntat er, var
            det ett kronfall på 25--30 %, och var det en ökning av statsskulden
            på 400 miljarder?
          </note>
          <note>
            Varför river ni upp det som är bra i det svenska samhället i
            stället för att ta itu med de verkliga problemen -- arbetslösheten
            och budgetunderskottet?
          </note>
          <note>
            (Applåder)
          </note>
          <note>
            Anf. 24 Statsminister CARL BILDT (m)
          </note>
          <note>
            replik:
          </note>
          <note>
            Fru talman! Jag har mycket snabbt konsulterat våra speciella
            sakkunniga vad gäller kristen etik. Så här i juletider vill jag
            erinra Ingvar Carlsson om det
          </note>
          <note>
            Bibelord som säger: Vad som är ja är ja, och vad som är nej är
            nej, och vad däremellan är, är av ondo.
          </note>
          <note>
            Jag ställde två raka frågor till Ingvar Carlsson:
          </note>
          <note>
            Kommer ni att återinföra den dubbla beskattningen på företagens
            riskkapital? Ja eller nej? Det blev ett suddigt och luddigt och
            oklart och tomt svar. Jag ställer frågan igen.
          </note>
          <note>
            Den andra frågan var: Kommer ni att återinföra den högre ersättningsnivån
            i a-kassan? Ingvar
          </note>
          <note>
            Carlsson gav sig här inte ens in i ett försök till svar, utan
            tomheten demonstrerades genom att han inte tog upp frågeställningen.
            Men repliktid återstår. Ja är ja, och nej är nej, och vad därutöver
            är, det är av ondo.
          </note>
          <note>
            Jag tänker inte i detta sammanhang ta upp de anfall av grälsjuka
            som jag tycker har drabbat Ingvar
          </note>
          <note>
            Carlsson under senare tid i utrikes- och säkerhetspolitiken.
            Vi kommer självfallet, Ingvar
          </note>
          <note>
            Carlsson, att ha överläggningar om detta. Det hade vi senast
            den 24 november i Utrikesnämnden. Vi kommer att kalla till ett
            nytt sammanträde i
          </note>
          <note>
            Utrikesnämnden i början av januari, och vi kommer då att ta upp
            vissa viktiga ställningstaganden i de frågor som Sverige nu står
            inför. Ingvar Carlsson vet vad jag talar om. Då finns möjlighet
            att fortsätta dialogen i sak. Jag lyssnar gärna på sakliga synpunkter
            i sakligt tunga frågor.
          </note>
          <note>
            Det har jag hittills inte hört så mycket av.
          </note>
          <note>
            Ingvar Carlsson ställer här retoriska frågor som:
          </note>
          <note>
            Skall ni riva ner allt som är bra? Nej, och det är heller inte
            det vi gör. När det gäller välfärdspolitiken gör vi däremot nångonting
            som det är alldeles uppenbart att man inom socialdemokratin tycker
            mycket mycket illa om, dvs. vi inför valfrihet och alternativ
            och rätten att välja.
          </note>
          <note>
            Vad Ingvar Carlsson säger med all sin intensitet i dessa frågor,
            med hela sin vänsterpopulistiska kraft, det är att barnen inte
            skall få välja skola om
          </note>
          <note>
            Socialdemokraterna får bestämma, att familjerna inte skall få
            välja läkare om Socialdemokraterna får bestämma och att föräldrarna
            inte skall få välja dagis om Socialdemokraterna får bestämma.
            Detta är med förlov sagt gammaldags, det är vad Stig
          </note>
          <note>
            Malm skulle ha kallat betongpolitik av den art som
          </note>
          <note>
            Sverige bör lägga bakom sig. Varför vågar ni inte ge medborgarna
            makt och inflytande?
          </note>
          <note>
            Sedan skulle jag vilja ta upp de avgörande ekonomiska frågeställningarna,
            men det hinner jag inte med. Riksdagens debattordning är avsedd
            för s.k. dueller, knappast för dialoger och debatter. Jag kommer
            att återkomma, Ingvar Carlsson.
          </note>
          <note>
            (Applåder)
          </note>
          <note type="speaker">
            Anf. 25 INGVAR CARLSSON (s) replik:
          </note>
          <note>
            Fru talman! Statsministern tar ordet ''reformhöst'' i sin mun
            och avser med det något positivt. Jag tror att han då avslöjar
            precis det jag talar om, nämligen klyftan mellan regeringen och
            folket. Jag kan försäkra Carl Bildt om att de många människorna
            i
          </note>
          <note>
            Sverige just nu upplever oro, inte glädje. Det är ett av de stora
            problemen, att svenska folket har förlorat mycket av sin framtidstro,
            och det är den som måste återställas.
          </note>
          <note>
            Ni talar om att vi skulle vara emot möjligheten att välja skola,
            men det var vi som införde den möjligheten. Ni vill ha en segregerad
            skola, att föräldrars inkomster i framtiden skall kunna spela
            en roll i valet av skola. Jag vill ha en samlad skola, en gemensam
            skola för alla. Det är där den stora skillnaden finns.
          </note>
          <note>
            Ni talar om möjligheten att välja läkare, men det är ju den möjligheten
            ni tar bort nu. Man får en läkare som man skall hålla sig till,
            medan vi med dagens system har möjlighet att gå till en barnläkare,
            att gå till en läkarstation eller att gå till en privatläkare.
          </note>
          <note>
            Ni minskar i själva verket valfriheten.
          </note>
          <note>
            Visst kan vi få välja dagis. Det är vi för. Men ni vill införa
            ett system som innebär att man slår sönder kvaliteten i daghemmen
            och att man kan höja avgiften så att många, framför allt ensamma
            mödrar, inte kommer att ha råd att använda dagis, och det är det
            vi vänder oss emot.
          </note>
          <note>
            Jag har gett besked i skattefrågan, Carl Bildt. Vi ansåg att
            vi hade skapat ett bra skattesystem då vi gjorde upp med Folkpartiet.
            Ni genomför ett system som återigen gör det möjligt att skatteplanera
            och skattefuska. Jag kan försäkra er om att vi kommer att återställa
            det tidigare systemet.
          </note>
          <note>
            Sedan om gnället. Borgerliga ledarskribenter brukar skriva att
            Ingvar Carlsson är gnällig. Jag förstår att Carl Bildt skulle
            tycka att det vore bekvämare om ingen sade ifrån. Men försök inte
            avfärda det som gnäll när jag och andra socialdemokrater protesterar
            mot att hundratusentals människor tvingas leva på bidrag.
          </note>
          <note>
            Vi går emot och vi kommer också att gå emot den stora förändringen
            av arbetslöshetsförsäkringen.
          </note>
          <note>
            Vi protesterar mot att familjer tvingas gå från hus och hem,
            mot att barn och gamla far illa när de inte får den vård och omsorg
            de behöver. Samtidigt sänker regeringen skatten för kapitalägare
            och förmögenhetsägare med 25 miljarder kronor. Det är inte att
            slå vakt om företagen, Carl Bildt, det är att slå vakt om kapitalägarna,
            det är att åstadkomma en omfördelning i det svenska samhället
            och faktiskt återinföra en del av det gamla klassamhället.
          </note>
          <note>
            Tro inte, Carl Bildt, att de 30 000 människor som ställer sig
            utanför Riksdagshuset är gnällspikar och att de står där därför
            att de vill gnälla. De står där därför att de är oroliga och därför
            att de protesterar. De vet, Carl Bildt, att det går att behålla
            ett rättvist och någorlunda jämlikt samhälle i Sverige. Det demonstrerar
            de för. Det är bra att de gör det, och jag hoppas att de skall
            få sina förhoppningar infriade 1994.
          </note>
          <note>
            (Applåder)
          </note>
          <note>
            Anf. 26 Statsminister CARL BILDT (m)
          </note>
          <note>
            replik:
          </note>
          <note>
            Fru talman! Jag ansåg inte att Ingvar Carlsson var gnällig när
            han talade om inrikespolitik och ekonomi. Jag förbehöll uttrycket
            för hans insatser på det utrikespolitiska området.
          </note>
          <note>
            Däremot anser jag att det han ger exempel på när det gäller inrikespolitiken
            och ekonomin är vänsterpopulism av en art som jag undrar om egentligen
            Gudrun Schyman förmår leva upp till.
          </note>
          <note>
            Ingvar Carlsson säger att de skattesänkningar om
          </note>
          <note>
            25 eller 30 miljarder som vi har genomfört för företagen handlar
            om kapitalägarna. Jag undrar då:
          </note>
          <note>
            Var tror egentligen Ingvar Carlsson att de nya jobben skall skapas?
            De skall skapas i företagen, och för att de skall skapas där krävs
            investeringar, och investeringar är pengar, det är kapital. Lägger
            vi dessa dubbelbeskattningar på företagen och kapitalet skapas
            inte jobben. Ingen uppgift är viktigare än att under 1990-talet
            skapa förutsättningar för fler jobb. Den gamla socialdemokratiska
            betongpolitiken på detta område leder till ökad arbetslöshet.
          </note>
          <note>
            Jag tror inte att det finns en enda socialdemokratisk regering
            i hela Europa som fortfarande har kvar dubbelbeskattningen. I
            Norge avskaffades den av en socialdemokratisk regering för ett
            eller två år sedan. Jag vet inte om Ingvar Carlsson tycker att
          </note>
          <note>
            Gro är en gemen kapitalistlakej, som bara är ute efter att berika
            de rika och ta från de fattiga. Jag tycker att Gro är en ganska
            bra person, och det hon gjorde var bra för Norge.
          </note>
          <note>
            Det vi gör är bra för Sverige. Det man har gjort i
          </note>
          <note>
            Finland är bra för Finland. Utan detta blir det inga nya jobb.
          </note>
          <note>
            Återigen, med Bibelns ord: Ja är ja och nej är nej, och vad där
            emellan är är av ondo.
          </note>
          <note>
            Att försöka konsultera Göran Persson i den delen leder nog inte
            till något bättre resultat. Det är ju fortfarande inget ja eller
            nej när det gäller dubbelbeskattningen. Det var bara surr, tomhet
            och allmänna uttalanden, därför att Ingvar
          </note>
          <note>
            Carlsson vill kunna stå där ute och hetsa med vänsterretorik
            mot företagen, mot kapitalet och mot regeringen. Men han vet samtidigt
            att man måste kunna säga till företagen: Nej, men det ligger väl
            mycket i vad regeringen gör. Det är nödvändigt att föra en realistisk
            politik. Och då blev det denna kluvenhet -- vad däremellan är
            är av ondo.
          </note>
          <note>
            Samma sak vad gäller a-kassan: Vänsterretorik.
          </note>
          <note>
            Men i verkligheten vet han att detta är en politik som är riktig
            och viktig och som förs av varenda socialdemokratisk regering
            i Europa.
          </note>
          <note>
            Det finns en elegant liten teckning av Ströyer i dag i Dagens
            Nyheter. Man ser Göran Persson i finansdebatten häromdagen stå
            här i denna talarstol. Det är en stor, stor, stor pratbubbla som
            är tom, tom, tom. Det är den socialdemokratiska politiken just
            nu.
          </note>
          <note>
            Detta till trots ber jag att få önska Ingvar Carlsson en god
            jul. Jag skänker ju bort litet slipsar. Även
          </note>
          <note>
            Ingvar Carlsson skall få en vacker julslips av mig.
          </note>
          <note>
            (Applåder)
          </note>
          <note>
            Anf. 27 IAN WACHTMEISTER (nyd)
          </note>
          <note>
            replik:
          </note>
          <note>
            Fru talman! Mig behöver statsministern inte ge någon slips.
          </note>
          <note>
            (Applåder)
          </note>
          <note>
            Efter det att det talats så mycket om ljus, jul och allt vad
            det nu är vill jag upprepa vad jag sade i ekonomidebatten: Svensk
            ekonomi är som en julgran, fast efter julgransplundringen.
          </note>
          <note>
            Jag blir därför alltid rädd när det talas -- och allra räddast
            blir jag när statsministern gör det -- om ljuset i slutet av tunneln.
            Det finns faktiskt skräckscenarier, och det finns möjligheter
            för denna regering att göra fler prakttavlor. Vi har nog den värsta
            tiden framför oss -- det tror jag --
          </note>
          <note>
            nämligen den tid då 20 % av Sverige går bra och man ser rekordvinster
            osv., medan övriga 80 % går dåligt. Det kan, som bekant, om vi
            inte vidtar åtgärder i form av nedskärningar i de statliga utgifterna,
            sluta i ett förfärande scenario med hyperinflation och annat och
            där min nya vän finansministern tillsammans med riksbankschefen
            får sitta tillsammans med Världsbanken och det närmast blir genant
            att vara statsminister i Sverige.
          </note>
          <note>
            För att göra något åt detta måste vi återindustrialisera Sverige.
            Därför har vi föreslagit direktavskrivningar, nuvärdesavskrivningar
            m.m.
          </note>
          <note>
            Jag skulle vara hemskt glad om statsministern, när ni nu skyndsamt
            skall utreda detta, kunde tala om vad ''skyndsamt'' betyder. Detta
            är nämligen viktiga åtgärder för att få fart på hjulen i Sverige.
          </note>
          <note>
            Så ett gott råd -- om man får ge ett sådant så här i jultider.
            Ett gott råd är att ni själva i regeringen förklarar för folk
            i litet enklare termer de nationalekonomiska sammanhangen. Det
            är väldigt viktigt just nu. Det är väldigt farligt om man gör
            precis tvärtom, nämligen försöker få det att låta så väldigt komplicerat
            att folk bara rycker på axlarna.
          </note>
          <note>
            Människor i Sverige som drabbas av det som nu sker måste förstå
            vad som ligger bakom. Jag tror inte att det är så många som gör
            det ännu.
          </note>
          <note>
            Sedan ett par ord om de stora missgreppen. Det medges att vi
            har hjälpt regeringen emellanåt. Men i en fråga hjälpte vi då
            rakt inte till. Jag avser då det totalhaveri som kostade Sverige
            25--65 miljarder kronor. Det var när amiral Bildt gick på grund
            osv.
          </note>
          <note>
            och svenska kronan började flyta litet redlöst och oplanerat.
          </note>
          <note>
            Jag tycker faktiskt på fullaste allvar att den frågan om någon
            borde utredas. Tidigare riksbankschefen
          </note>
          <note>
            Lars Wohlin har föreslagit en internationell kommission som ser
            över detta. Vad var det då som hände? En haverikommission tillsätts
            ju när flygplan störtar, och en sådan kan man också ha när
          </note>
          <note>
            Sverige störtar. Man måste få svar på frågor om det var nödvändigt,
            vad det kostade osv. Det kan ju inte vara så att det bara är folk
            med fallskärmar som skall stå för vad de har gjort.
          </note>
          <note>
            Till sist, statsministern: Vi vill skära i alla statliga utgifter.
            Jag skulle vilja höra en liten läcka om den budget som kommer.
            Tänker ni fortsätta att ha kvar alla heliga kor som gör att ni
            inte skär i de statliga utgifterna utan undantar vissa områden?
          </note>
          <note>
            Anf. 28 Statsminister CARL BILDT
          </note>
          <note>
            (m)replik:
          </note>
          <note>
            Fru talman! Låt mig i all vänlighet säga att jag nog tycker att
            få egentligen är i så stort behov av en ny slips som Ian Wachtmeister.
            Jag skall inte göra honom heller besviken på denna punkt.
          </note>
          <note>
            Man är ju tacksam när man får den här typen av väldigt preciserade
            frågor som man skall svara på under tre korta minuter. Ian Wachtmeister
            frågade mig: Kommer ni att behålla de heliga korna? På den frågan
            kan jag enkelt svara: Ja, de heliga -- det här är nämligen en
            regering som står för etik och moral -- bibehåller vi, men åtskilliga
            andra kommer vi nog att ta oss an.
          </note>
          <note>
            Det är också den bistra sanningen, som ingen kan fly, att vi
            har levt över våra tillgångar som nation, som stat och, ibland,
            som kommuner och landsting.
          </note>
          <note>
            Den som tror att vi kan ta oss ur detta genom höjda skatter eller
            genom att bara ta till voodootrix med ekonomin kommer i själva
            verket att föra oss in i en än djupare, än långvarigare och än
            allvarligare kris än den vars värsta fas vi nu har bakom oss.
          </note>
          <note>
            Det kommer förvisso att behövas många insatser också från olika
            partier i denna kammare för att bringa statsutgifterna i balans.
            På en punkt, det skall jag gärna säga, är jag litet besviken på
            Ny demokrati och på Ian Wachtmeister. Ofta när vi har en dialog
            i utskotten -- för dialoger har vi -- är det på höjda utgifter,
            inte på sänkta sådana, som Ny demokrati ställer kortsiktiga krav.
          </note>
          <note>
            Helt kort till frågan om valutapolitiken och förra hösten. Utrett
            är väl detta i och för sig av
          </note>
          <note>
            Lindbeckkommissionen, men en debatt skadar inte. Jag tycker fortfarande
            att det var bra att vi i
          </note>
          <note>
            Europa försökte bibehålla ett system med fasta växelkurser. Jag
            är alldeles övertygad om att detta är bra för stabiliteten, bra
            för företagsamheten, bra för möjligheterna till tillväxt och långsiktigt
            bra för möjligheterna till jobb. Det försökte vi, och det försökte
            andra regeringar. Det misslyckades i
          </note>
          <note>
            Europa.
          </note>
          <note>
            Vi är nu i en annan fas av utvecklingen. Men jag tror att det
            är viktigt att vi på 1990-talet gemensamt mellan de europeiska
            länderna försöker att återetablera den valutastabilitet som, tyvärr,
            gick förlorad förra hösten. Det kan vi inte göra ensamma. Det
            kräver ett samarbete på det sätt som jag har beskrivit här tidigare
            och som det talas om i EG-kommissionens Vitbok. Det är en uppgift
            som jag innerligt hoppas att inte bara Ingvar Carlsson och t.o.m.
            Gudrun Schyman utan även Ian
          </note>
          <note>
            Wachtmeister, som den företagare han är, skall inse behovet av
            och vilja ställa upp på åter en gång. Han ställde upp ganska bra,
            t.o.m. för 500 % ränta förra hösten.
          </note>
          <note>
            Anf. 29 IAN WACHTMEISTER (nyd)
          </note>
          <note>
            replik:
          </note>
          <note>
            Fru talman! Om det som gjordes i november förra året nu var så
            bra tycker jag att det finns ännu större anledning att klarlägga
            detta genom den utredning som Lars Wohlin och jag föreslår. Det
            som gjordes var nämligen inte alls bra. Det var i stället ett
            stort fiasko och den dyraste prakttavla som någonsin tillverkats
            i Sverige.
          </note>
          <note>
            Medan vi talar om sådana saker vill jag säga att jag tycker att
            man, och det är definitivt ett mycket allvarligt förslag, efter
            den debatt som har varit om arbetslösheten och de åtgärder som
            har aviserats från olika håll och med tanke på den oenighet som
            finns osv. -- och eftersom vi inte kan lösa det här --
          </note>
          <note>
            borde ha en kommission liknande
          </note>
          <note>
            Lindbeckkommissionen för att se på detta med arbetslösheten.
          </note>
          <note>
            Vi måste nämligen få in allmänintresset i den här frågan. Här
            inne finns för många särintressen --
          </note>
          <note>
            förlåt mig! Jag tror att allmänheten skulle vilja få en logisk,
            saklig och objektiv analys. Man skulle kunna komma med ett förslag
            av den modell som
          </note>
          <note>
            Lindbeckkommissionen använde, men på ett annat sätt, och tala
            om vad det är Sverige måste göra för att få rätsida på situationen.
            Jag tror nämligen att inte bara statsministern, utan även många
            andra då kunde luta sig mot det förslaget och säga: Det var ju
            bra, de har sagt så och vi håller med. Alla höll ju med Lindbeck.
            Kommer ni ihåg det?
          </note>
          <note>
            En annan sak är att det hotas med avgång från regeringens sida.
            Det skall jag be att få upplysa om.
          </note>
          <note>
            Det är intressant, för det är nämligen ett argument som har kommit
            fram i våra förhandlingar i utskotten, med regeringspartier och
            i andra sammahang. Hela tiden skall man avgå.
          </note>
          <note>
            Det festligaste av allt var när man skulle avgå om vi inte gick
            med på att höja bensinskatten. Det är säkert. Det sade man till
            mig. Det är absolut säkert.
          </note>
          <note>
            Det var Lars Tobisson ocn några andra här, som säkert inte vill
            bli namngivna, som sade: Om inte ni går med på att höja bensinskatten
            avgår regeringen.
          </note>
          <note>
            Vi höjde inte bensinskatten i går, och regeringen sitter kvar.
            Vad är nu detta? Jag har hört talas om att ni inte skulle ha taburetthäfta.
            Det har intygats från högsta håll. Kan det möjligen vara så, herr
            statsminister, att Lars Tobisson rent utav lurar mig när han säger
            så där? Har ni verkligen sådant fuffens för er, att han inte menar
            att ni skall avgå?
          </note>
          <note>
            Man måste ju lära sig i den här hanteringen.
          </note>
          <note>
            Med heliga kor menar jag t.ex. det politiska träsk som statsministern
            och jag brukar underhålla oss om och plaska omkring uti samt vad
            man skall göra på den kanten. Jag menar också den u-hjälp som
            min vän Alf Svensson administrerar, en u-hjälp som ohjälpligt
            rinner ut ur statskassan. Tänker ni göra något på det området?
            Vi har inte råd med den.
          </note>
          <note>
            Sedan tänkte jag också fråga om ni tänker ta reda på vad flyktingpolitiken
            kostar och vad ni kan göra åt den. Nu har jag sagt ett ord som
            givetvis gör mig skyldig till att vara rasist, men det blir man
            i Sverige så fort man kan räkna. a(Applåder)
          </note>
          <note type="speaker">
            Anf. 30 TALMANNEN:
          </note>
          <note>
            Jag får erinra om att meningsyttringar från åhörarna inte är
            tillåtna.
          </note>
          <note>
            Anf. 31 Statsminister CARL BILDT (m)
          </note>
          <note>
            replik:
          </note>
          <note>
            Fru talman! Det är en konstig diskussion som handlar om avgångar
            fram och tillbaka. Jag vet inte alls vad som har förekommit i
            herr Wachtmeisters omgivning i olika samtal i detta sammanhang.
            Jag kan delvis förstå att det surrar mycket tal om avgång i hans
            närhet. Han är ju luttrad i den delen när det gäller sin närmaste
            omgivning. I övrigt vill jag bara säga att det är sådana saker
            som hanteras med visst allvar. Lyssna på mig! Ian Wachtmeister
            vet att när jag säger någonting, då är det allvar. Det har han
            lärt sig också får konsekvenser.
          </note>
          <note>
            Det var inte så värst mycket Ian Wachtmeister hade att tillföra
            när det gällde att precisera sina frågeställningar om de s.k.
            heliga korna, till skillnad från de vanliga korna. Vi kommer att
            lägga fram en budget som är strikt och som är stram. Den fullföljer
            den saneringspolitik som denna regering står för, och som är en
            förutsättning för lägre räntor och för att vi skall få fram de
            nya jobben.
          </note>
          <note>
            Det innebär att vi tittar på kostnaderna på alla områden. Jag
            tycker inte att det är rasistiskt att ställa frågor om kostnaderna
            för flyktingpolitiken.
          </note>
          <note>
            Jag tycker att det har gjorts övertramp, milt sagt, av
          </note>
          <note>
            Ny demokrati i andra delar av den flyktingpolitiska debatten,
            men självfallet skall vi föra en debatt om kostnaderna. Vi har
            lagt fram förslag från regeringens sida där vi försöker att spara
            och hushålla på flyktingpolitikens område precis på samma sätt
            som vi tvingas att göra det på andra områden.
          </note>
          <note>
            Men offentliga utgifter, som är nödvändiga i ett civiliserat
            samhälle, är uttryck för vissa moraliska och politiska ställningstaganden.
            Vi har en skola som kostar pengar, för vi vet att det är en investering
            i framtiden att ge våra barn bästa möjliga utbildning. Vi har
            en flyktingpolitik därför att det är ett moraliskt ansvar att
            hjälpa människor som är i nöd och som lider. De som har kommit
            hit från Bosnien, det vet Ian Wachtmeister, har inte kommit hit
            därför att de var lockade av några överdrivna bidrag. Det är inte
            bidrag som har fört dem hit, det är serbiska bomber, bomber som
            har gjort att deras hus inte längre finns, att deras byar är förödda,
            att de inte har något hem, att det de älskar kanske inte längre
            finns. Det innebär inte att vi inte skall hushålla och spara på
            flyktingpolitikens område. Det skall vi, och det gör vi. Men flyktingpolitiken
            är också uttryck för ett moraliskt ställningstagande. Jag tror
            och hoppas att Ian
          </note>
          <note>
            Wachtmeister i dessa jultider, när han skall få sin julslips,
            i grunden är beredd att ställa upp på att moralen kräver att vi
            hjälper människor i nöd.
          </note>
          <note>
            (Applåder)
          </note>
          <note type="speaker">
            Anf. 32 GUDRUN SCHYMAN (v):
          </note>
          <note>
            Fru talman! Inte heller jag är i behov av någon slips, varken
            från statsministern eller från någon annan, om det är någon som
            kommer på den tanken.
          </note>
          <note>
            Talet om att det är vänsterpopulism som bedrivs när vi från den
            samlade vänsterns sida talar om solidaritet och rättvisa är faktiskt
            inte sant, Carl
          </note>
          <note>
            Bildt. Det handlar inte om populism, utan det handlar om politik.
            Politik handlar om att välja. På vems sida står jag och det parti
            som jag tillhör? På vems sida står Carl Bildt och det parti han
            tillhör?
          </note>
          <note>
            På vems sida står regeringen?
          </note>
          <note>
            Jag har de senaste veckorna mött väldigt många människor här
            utanför på Mynttorget som kommer för att tala om sin vrede, sin
            besvikelse, sin upprördhet och sin oro över framtiden. Det Carl
          </note>
          <note>
            Bildt säger är att jag och Ingvar Carlsson, som har mött de här
            människorna, inte skall ge efter för en kortsiktig frestelse och
            tillgodose de här människornas mycket berättigade krav på en rimlig
            nivå i a-kassan, på en rimlig ersättning när de är sjuka och krav
            på att få arbeta. Det handlar inte om frestelser, det handlar
            om att få leva ett människovärdigt liv. Att stå på de människornas
            sida, att hävda människovärdet framför marknadsvärdet handlar
            inte om populism, det handlar om politik. Det är mycket föraktfullt
            att uttrycka sig på det sätt som Carl Bildt gör när han talar
            om dessa människors oro och de krav som i dag förs fram av en
            alltmer växande skara människor. Det är beklagansvärt att vi har
            en statsminister i det här landet som på det sättet saknar respekt
            för människor och för människovärdet.
          </note>
          <note>
            Det är inte populism när vi från vänstern säger att en politik
            för framtiden, som Carl Bildt gärna talar om, handlar om att försvara
            den generella välfärden. Det handlar om att riva upp den orättvisa
            skattereformen. Det handlar om att låta kommunerna få växa, få
            expandera, så att vi kan tillgodose de krav på vård och omsorg,
            på utbildning, på fritid för ungdomarna, på kultur som växer fram
            och som nu faktiskt kan tillgodoses.
          </note>
          <note>
            Dessutom skapar vi jobb.
          </note>
          <note>
            Det är inte populism att tala om för Carl Bildt, om han inte
            vet bättre, att vi kvinnor i Sverige inte kommer att acceptera
            att gå tillbaka och utföra ett obetalt och osynliggjort hemarbete.
            Vi kommer inte att göra det. Vi kommer att kräva vår rätt. Vi
            kommer att kräva hela lönen. Vi kommer att kräva halva makten.
            Vi kommer att kräva ett helt liv, som innebär att vi har möjligheter
            att både arbeta, vara föräldrar och delta i samhällsdebatten.
            Detta är inte populism. Detta är jämlikhet. Detta är solidaritet.
            Detta är att hävda människovärdet.
          </note>
          <note>
            (Applåder)
          </note>
          <note>
            Anf. 33 Statsminister CARL BILDT (m)
          </note>
          <note>
            replik:
          </note>
          <note>
            Fru talman! Ingen kan i alla fall påstå annat än att
          </note>
          <note>
            Gudrun Schyman levde upp till förväntningarna.
          </note>
          <note>
            Vad hon hade att säga var att jag saknade respekt för människan
            och människovärdet när jag ansåg att den politik hon står för
            är relativt billig och enkel vänsterpopulism. Det handlar inte
            om att jag saknar respekt för människovärdet. Det handlar om att
            jag inte har någon vidare respekt för kvaliteten i den politik
            och det politiska alternativ som Vänsterpartiet står för.
          </note>
          <note>
            Gudrun Schyman står här som något slags slagordsmaskin och säger:
            Vi vill det, och vi vill det, och vi vill det. Det låter ju välvilligt,
            men Gudrun
          </note>
          <note>
            Schyman är erfaren nog att veta att politik handlar om att fatta
            de svåra besluten. Det är inte fråga om några dagisramsor. Det
            handlar om svåra beslut i en tuff tid när vi skall lägga grunden
            för tillväxt och företagande, när så mycket har gått snett att
            vi måste ställa det till rätta, och när det politiska alternativ
            som Gudrun Schyman förordar --
          </note>
          <note>
            planhushållning, dirigism, kommunism -- har havererat så grundligt,
            med allvarliga konsekvenser över hela Europa.
          </note>
          <note>
            Ett vet vi: Vi kan aldrig gå den väg -- vilken den nu är i sina
            detaljer -- som Gudrun Schyman förordar.
          </note>
          <note>
            Skulle vi följa vänsterpolitiken, skulle vi till mycket stor
            del slå ihjäl företagsamheten i detta land.
          </note>
          <note>
            Bidrag skulle ges till alla som vill ha. Vi skulle höja alla
            ersättningsnivåer -- förmodligen över 100 %, om det nu var matematiskt
            möjligt. Det är alltid någon som vill ha det. Vi skulle alla hamna
            i en statsskuld och ett underskott som ingen skulle kunna klara
            av.
          </note>
          <note>
            Det vore intressant att någon gång höra
          </note>
          <note>
            Vänsterpartiet tala om svåra beslut, ett svårt ansvarstagande
            och viktiga vägval. Inse att det inte är produktionen av slagord,
            utan produktionen av varor, tjänster, nya idéer och nya företag
            som lägger grunden till Sveriges utveckling framöver.
          </note>
          <note>
            Vänsterpolitik har Europa och Sverige fått alldeles tillräckligt
            av. Populism är den största faran för framtiden. Det är realism
            och ansvarstagande som
          </note>
          <note>
            Sverige och Europa behöver.
          </note>
          <note>
            (Applåder)
          </note>
          <note type="speaker">
            Anf. 34 GUDRUN SCHYMAN (v) replik:
          </note>
          <note>
            Fru talman! Jag tycker att den intellektuella nivån på den politiska
            debatten sjunker oroväckande hastigt, Carl Bildt. Vad jag talar
            om är den verklighet som vi lever i. Det är en verklighet med
            en massarbetslöshet, en situation ute i kommuner och landsting
            där neddragningar åstadkomna genom den borgerliga regeringens
            politik innebär att många människor far illa. Det är gamla människor,
            unga människor, barn, och ungdomar som går i skolan -- en segregerad
            skola till följd av er politik. Det handlar om verkligheten och
            ingenting annat. Det är inte slagord.
          </note>
          <note>
            Det är inte slagord som de 30 000 människor som stod här utanför
            riksdagshuset i veckan för fram.
          </note>
          <note>
            De går inte hit för att de tycker det är roligt. De går hit därför
            att de har någonting viktigt att säga. De är mycket besvikna,
            Carl Bildt, att varken statsministern eller någon av de andra
            företrädarna för den som ni tycker så utmärkta politik som ni
            för inte ens vågar gå ut och möta dem.
          </note>
          <note>
            Ni vågar inte ens gå dit och tala med människor.
          </note>
          <note>
            Det är de flesta väldigt besvikna över, och jag håller med dem.
            Ni tycker att ni har en så fantastiskt bra politik som kommer
            att föra Sverige in i ett så fanstastiskt välstånd. Varför går
            ni då inte ut på gator och torg och möter de människor som har
            en annan uppfattning? Varför åker ni inte land och rike kring
            och går på arbetslöshetskaféerna och talar med de människor som
            det berör? Ni är fega, eftersom ni hycklar. Det är sanningen.
          </note>
          <note>
            Så till frågan om Europapolitiken, som Carl Bildt berörde. Det
            är den enda fråga där han befinner sig i ett resande tillstånd.
            Dessutom är det inte bara resande rent fysiskt, utan det är också
            resande in i en värld som inte kommer att bli verklighet. Jag
            är också ute och reser mycket, inte minst är jag ute på skolor.
            Jag kommer ganska ofta efter Carl Bildt.
          </note>
          <note>
            Det är intressant vilka frågor jag får, och de opinionsundersökningar
            jag gör efter det jag har gjort presentationer är också intressanta.
          </note>
          <note>
            Det är intressant att se effekten av Carl Bildts resande och
            vad det har fört med sig. Opinionen inte minst bland ungdomarna
            pekar på ett klart och entydigt nej till ett svenskt medlemskap
            i den europeiska unionen. Jag tror inte att det är möjligt ens
            för Carl Bildt, även om han ofta har en konstig verklighetsuppfattning,
            att säga att dessa ungdomars åsikter är ett uttryck för sekteristiska
            vänsterintressen, nationella sekteristiska intressen eller att
            de är totalt förda bakom ljuset.
          </note>
          <note>
            Detta är en ungdomsgeneration som sätter framtidsfrågorna på
            den politiska dagordningen.
          </note>
          <note>
            Den ger sig inte hän åt den politiska retorik som gällde på,
            60-, 70- och 80-talet, utan den talar om solidaritet, en hållbar
            utveckling och en framtid som innefattar fler människor än i de
            12 länderna i den västeuropeiska unionen. Det är framtidstänkande,
            Carl Bildt.
          </note>
          <note>
            I den framtiden utesluter en majoritet ett medlemskap i den europeiska
            unionen. Det skulle vara intressant att höra vad Carl Bildt har
            för beredskap när det blir ett nej i folkomröstningen.
          </note>
          <note>
            Skall ni avgå? Eller lämnar ni över till oss som vet bättre?
          </note>
          <note>
            (Applåder)
          </note>
          <note>
            Anf. 35 Statsminister CARL BILDT (m)
          </note>
          <note>
            replik:
          </note>
          <note>
            Fru talman! Det är alldeles riktigt som Gudrun
          </note>
          <note>
            Schyman påpekar i slutet av sitt anförande att jag befinner mig
            resande ute i landet och möter människor varje vecka. Jag möter
            dem var helst jag träffar dem, ute på skolor, på arbetsplatser
            och på möten. Jag vill ibland komma bort från de organiserade
            mötena och möta människorna ute i verkligheten som den faktiskt
            är. Jag vill borta från riksdagshus och Rosenbad möta människor
            inte bara på Mynttorget utan runt om i verkligheten i
          </note>
          <note>
            Sverige.
          </note>
          <note>
            Det jag möter är en långt mer realistisk bild hos människorna
            av Sveriges ekonomiska situation och möjligheter än den som ofta
            kännetecknar den politiska debatten. Man vet att vi har levt över
            våra tillgångar under många år. Man vet att det har begåtts svåra
            misstag. Man vet att det inte finns några mirakelmediciner. Man
            vet att det är i företagen som de nya jobben måste komma, och
            man vet att det krävs en politisk omläggning som är grundad på
            en realistisk syn på vad politiken och framtiden kan innebära.
          </note>
          <note>
            Jag möter realism, och jag möter de frågor som finns och försöker
            att ge ett svar. Det gäller självfallet inte minst det oerhört
            viktiga
          </note>
          <note>
            Europapolitiska vägval som vi står inför. Jag har tagit mitt
            personliga politiska ansvar genom att vara ute varje vecka i olika
            delar av landet och möta människor och försöka att argumentera
            för det som jag står för. Det är valet att vara inne, att ha inflytande,
            att ha möjligheter till nya jobb och investeringar, men också
            möjlighet att bidra till samverkan för freden i Europa.
          </note>
          <note>
            Gudrun Schyman står för ett alternativ som ställer
          </note>
          <note>
            Sverige utanför, utan inflytande i Europa, utan möjligheter att
            attrahera de investeringar som är alldeles avgörande för att vi
            skall få jobben, och som dessutom ställer Sverige utanför möjligheterna
            att bidra till en aktiv, konstruktiv och framtidsinriktad fredspolitik.
            Det är beklagansvärt att behöva säga det.
          </note>
          <note>
            Därmed går Gudrun Schyman objektivt sett, som marxisterna brukar
            säga, i samma band, i samma fålla, som de aggressiva nationalisterna
            -- rödbruna i Ryssland, eller bara bruna i andra länder -- som
            också vill resa murar och barriärer mellan folk, och som vägrar
            att inse samverkans betydelse för jobben, för inflytandet och
            för freden. Gudrun
          </note>
          <note>
            Schymans Vänsterparti är ett populistiskt parti som dessutom
            står för en isolationism som är farlig för
          </note>
          <note>
            Sverige och farlig för Europa.
          </note>
          <note>
            (Applåder)
          </note>
          <note type="speaker">
            Anf. 36 Socialminister BENGT WESTERBERG (fp):
          </note>
          <note>
            Fru talman och herr talman! Allt tyder nu på att den ekonomiska
            utvecklingen i Sverige har vänt.
          </note>
          <note>
            ''Äntligen på väg upp'' skrev Affärsvärlden i onsdags. Samma
            dag spådde Veckans Affärer att
          </note>
          <note>
            1994 kan bli en positiv överraskning. För första gången på några
            år kan vi alltså fira jul i en känsla av optimism. Det är uppenbart
            att regeringens ekonomiska politik börjar ge resultat.
          </note>
          <note>
            Men det finns självfallet också inslag i utvecklingen som inger
            stark oro. Arbetslösheten i Sverige och
          </note>
          <note>
            Europa hör dit, liksom självfallet utvecklingen i
          </note>
          <note>
            Ryssland. Det finns mycket att säga om det, och en del har sagts
            redan tidigare i debatten i dag. Jag tänkte utnyttja det här tillfället
            till att tala om en annan fråga som ger anledning till oro.
          </note>
          <note>
            Opinionsundersökningar om svenska folkets inställning till svenskt
            EU-medlemskap visar att en klar och kanske växande majoritet i
            dag säger nej.
          </note>
          <note>
            Vi som är övertygade om att ett ja till EU i den kommande folkomröstningen
            är vitalt, bl.a. för att uppgången i svensk ekonomi skall fortsätta,
            står inför en oerhörd utmaning. Vi har sannolikt ett knappt år
            på oss att övertyga några hundratusen personer som i dag känner
            sig osäkra, eller som säger nej, att de skall rösta ja.
          </note>
          <note>
            Ja-anhängarna påstår ofta att nej-sidan bara hänger upp sig på
            detaljer och glömmer de stora frågorna.
          </note>
          <note>
            Snuset har blivit en symbol för den attityden. Det kan säkert
            stämma in på en del, men det är ingalunda några detaljer som får
            de flesta genomtänkta nej-sägarna att säga nej.
          </note>
          <note>
            Jag har i debatten tyckt mig kunna identifiera fem frågor som
            ofta återkommer i nej-sidans motiv, nämligen demokratin, arbetslösheten,
            välfärden, jämställdheten och neutraliteten. Det är verkligen
            inga detaljfrågor. Det är centrala ideologiska frågor i den politiska
            debatten.
          </note>
          <note>
            Därför är jag också övertygad om att opinionen inte kommer att
            svänga bara för att vi lyckas klara hem snuset, Norrlandsstödet,
            Systembolaget och några andra svenska hjärtefrågor i medlemskapsförhandlingarna.
          </note>
          <note>
            Kritikerna säger att demokratin blir sämre vid ett
          </note>
          <note>
            EU-medlemskap. Bryssel ligger längre bort än
          </note>
          <note>
            Stockholm i både bokstavlig och bildlig mening. 08-
          </note>
          <note>
            or är illa nog, men 009322-or är ännu värre. EU ger kanske inflytande
            åt en språkkunnig elit, men inte åt folket. De säger att vi förlorar
            suveränitet över de beslut som berör oss.
          </note>
          <note>
            Inget argument vägde tyngre än detta när danskarna sommaren 1992
            sade nej till EU. Det är kanske inte så svårt att föreställa sig
            att det finns svenskar som tvekar av samma skäl.
          </note>
          <note>
            Men demokratin -- att Sverige skall få rösträtt i
          </note>
          <note>
            Europa -- är för oss som säger ja till EU ett av våra viktigaste
            argument för medlemskap. Vi blundar inte för de fakta och risker
            som motståndarna pekar på, men vi menar att de glömmer några centrala
            saker.
          </note>
          <note>
            Det finns viktiga problem som är gränsöverskridande. De kan bara
            lösas i samarbete mellan länder. Det gäller t.ex. miljöförstöringen,
            flyktingfrågorna, kontrollen av de transnationella företagen och
            arbetslösheten. Det blir till ett problem för demokratin om vi
            inte finner vägar att i demokratisk ordning också lösa dessa frågor.
          </note>
          <note>
            Men varför just EU? Varför inte Europarådet,
          </note>
          <note>
            OECD, IMF, Förenta nationerna eller någon annan internationell
            organisation? Jo, därför att erfarenheten visar att EU är den
            organisation som har varit den mest drivande och mest framgångsrika.
            Vi kan självfallet inte få några garantier för att EU kommer att
            lösa de problem som jag har nämnt. Vi kommer säkert många gånger
            att känna oss besvikna på att det går för trögt i EU. Men EU är
            den internationella samarbetsorganisation som vi kan hoppas skall
            åstadkomma något. Ofta är det dessutom bättre att
          </note>
          <note>
            350 miljoner människor tar ett halvt steg åt rätt håll än att
            8 miljoner tar ett helt.
          </note>
          <note>
            EU kommer under alla förhållanden att i framtiden fatta viktiga
            beslut som kommer att ha betydelse för oss svenskar. Vi som säger
            ja till EU vill att Sverige skall vara med och aktivt påverka
            de besluten. Visst avstår vi en viss suveränitet när vi överlämnar
            beslutsbefogenheter åt ett överstatlig organ, men vi vinner samtidigt
            i suveränitet när vi kan vara med och fatta besluten.
          </note>
          <note>
            Självfallet kan inte Sverige, lika litet som andra medlemsländer,
            diktera några beslut inom EU, men i kraft av viktiga erfarenheter
            och goda argument kan vi tillsammans med andra utöva inflytande.
            Det är för övrigt något märkligt att höra en del av dem som tidigare
            trott Sverige om att kunna påverka utvecklingen i diktaturer som
          </note>
          <note>
            Vietnam, Sydafrika och Nicaragua nu utdöma våra möjligheter att
            få inflytande i ett samarbete med andra demokratiska stater.
          </note>
          <note>
            Herr talman! Många tycks vara övertygade om att med ett medlemskap
            i EU följer massarbetslöshet i Sverige. I den antologi som ett
            antal EU-kritiska socialdemokrater nyligen har gett ut -- Det
            nya riket -- är det ett återkommande tema.
          </note>
          <note>
            Arbetslösheten är hög i EU. Det är i sig ett stort socialt och
            ekonomiskt problem, men ingen kan hävda att arbetslösheten beror
            på att EU finns.
          </note>
          <note>
            Många hävdar att EU styrs av andra mål och värderingar än full
            sysselsättning. Men det är uppenbart att EU-kommissionen och medlemsländernas
            regeringar har kommit till slutsatsen att samverkan i EU är nödvändig
            för att lösa arbetslöshetsproblemet. Den nu aktuella rapporten,
            Growth, Competitiveness,
          </note>
          <note>
            Employment, är ett uttryck för det. Orsaken -- och den enda orsaken
            -- till att den har tagits fram är, som det framhålls i förordet,
            just arbetslösheten.
          </note>
          <note>
            Hur skulle då ett svenskt medlemskap påverka arbetslösheten och
            sysselsättningen här i Sverige?
          </note>
          <note>
            Jag tror att vi kan vara tämligen övertygade om en sak. Det är
            att vid svenskt utanförskap blir det utomordentligt svårt att
            locka hit investeringar och den vägen få fler jobb i Sverige.
          </note>
          <note>
            Varje nej-sägare måste ställa sig frågan: Med vilka argument
            skulle jag vid svenskt utanförskap försöka övertyga en amerikansk,
            japansk eller svensk investerare att göra en investering i Sverige?
          </note>
          <note>
            Det är inte lätt att finna ut några bra argument för det.
          </note>
          <note>
            Samtidigt måste det understrykas att medlemskapet självfallet
            inte löser alla våra problem. Även som medlem måste Sverige kunna
            erbjuda ett konkurrenskraftigt företagarklimat. Ett svenskt EU-medlemskap
            är därför en viktig men inte tillräcklig förutsättning för att
            vi skall kunna få investeringar och jobb till Sverige.
          </note>
          <note>
            Herr talman! Kommer då inte EU att tvinga oss att sänka skatter
            och som en följd av det att dra ner på välfärdspolitiken och göra
            avkall på jämställdheten? Det är vad många fruktar, och det är
            säkert en förklaring till att många kvinnor tvekar.
          </note>
          <note>
            Men EU tvingar oss inte att sänka några skatter. En annan sak
            är att Sverige för att vara konkurrenskraftigt i en internationell
            ekonomi tvingas ta hänsyn till vilka villkor som gäller i andra
            länder. Vi kan inte ta ut väsentligt högre skatter än andra på
            exempelvis företag och kapital. Det gäller oavsett om vi är med
            i EU eller inte. I själva verket är det troligt att vi utanför
            EU skulle få större krav på oss att sänka skatter för att kunna
            locka hit investeringar.
          </note>
          <note>
            Hur mycket vi skall betala i skatt och hur vi väljer att utforma
            vår välfärds- och jämställdhetspolitik är alltså något som vi
            avgör själva. Det finns ingen grund för att påstå att ett svenskt
            EU-medlemskap skulle hota våra ambitioner på det området.
          </note>
          <note>
            Om medlemskapet ökar våra möjligheter att locka investeringar
            till Sverige -- och det är jag alltså övertygad om att det gör
            -- ökar det också förutsättningarna för en god ekonomisk utveckling.
          </note>
          <note>
            Därmed ökar också möjligheterna att förstärka den bas som välfärdspolitiken
            vilar på.
          </note>
          <note>
            Jag är för övrigt också övertygad om att svensk välfärds- och
            jämställdhetspolitik i framtiden kommer att framstå som en förebild
            för många andra länder. Sverige har en högre andel äldre och en
            högre kvinnlig förvärvsfrekvens än något annat land i Europa.
            Samtidigt har vi de näst högsta födelsetalen. En viktig förklaring
            till det är vår väl utbyggda barn- och äldreomsorg. Det finns
            ingen som helst anledning varför vi som EU-medlemmar skulle lägga
            om den politiken. Tvärtom kommer fler och fler länder att följa
            vårt mönster.
          </note>
          <note>
            Till sist, herr talman, vill jag ta upp frågan om neutraliteten.
            EU eftersträvar att på sikt utvecklas till en försvarsunion. En
            del oroas av tanken att
          </note>
          <note>
            Sverige skulle gå med i en sådan, därför att det skulle vara
            oförenligt med alliansfriheten och neutralitetspolitiken.
          </note>
          <note>
            Europas säkerhetsordning är under omstrukturering. Men hur en
            ny säkerhetsordning kommer att te sig är långt ifrån klart. En
            sak bör vi dock kunna slå fast. Europa behöver en ny säkerhetsordning.
            Warszawapakten är upplöst.
          </note>
          <note>
            Flera tidigare Warszawapaktsstater vill bli medlemmar i NATO
            och samverkar tillsvidare med
          </note>
          <note>
            NATO inom ramen för NACC. Amerikanarna letar genom PFP -- Partnership
            For Peace -- efter nya samarbetsformer.
          </note>
          <note>
            Utvecklingen i Jugoslavien visar med all tydlighet att EU som
            det ser ut i dag inte räcker till för att säkra fred i Europa.
            Det ligger därför i allas, också i Sveriges, intresse att nya
            former för säkerhetspolitiskt samarbete kan etableras för att
            säkra freden i vår världsdel. Det är rimligen viktigare än neutraliteten,
            men vi behöver inte i dag binda oss för den ena eller andra formen.
          </note>
          <note>
            Herr talman! Bland dem som tvekar inför svenskt medlemskap finns
            det säkert många som gör det i känslan av att vi vet vad vi har
            men inte vad vi får.
          </note>
          <note>
            Det är en mycket farlig illusion. I någon mening är det sant
            att vi inte i detalj vet vad vi får om vi går med i EG, men osäkerheten
            är än större om vi stannar utanför. Med andra ord: vi vet inte
            alls vad vi har. Vi kan inte välja mellan att köra på i gamla
            hjulspår eller avvika tvärt. Bägge våra vägar avviker från de
            gamla hjulspåren.
          </note>
          <note>
            Vi som tror på EU-medlemskap har all anledning att ta opinionen
            på stort allvar. Vi skall med andra ord utgå ifrån att det är
            väsentliga frågor som får många att tveka -- inte snuset. Men
            det är samma väsentliga frågor som gör oss övertygade om att svenskt
            medlemskap i EU är bra för Sverige.
          </note>
          <note>
            Därför skall vi välkomna debatten, och därför skall vi nu gå
            på offensiven. Sverige måste bli medlem i
          </note>
          <note>
            EU för demokratins, jobbens, välfärdens, jämställdhetens och
            fredens skull.
          </note>
          <note>
            (Applåder)
          </note>
          <note type="speaker">
            Anf. 37 INGVAR CARLSSON (s) replik:
          </note>
          <note>
            Herr talman! Jag tycker att det var bra att Bengt
          </note>
          <note>
            Westerberg så klart uttalade att medlemskap i EU
          </note>
          <note>
            inte på något sätt tvingar oss att sänka skatterna.
          </note>
          <note>
            Jag säger det därför att andra regeringsföreträdare har påstått
            motsatsen tidigare. Man har också sagt att vi därmed måste rasera
            välfärden.
          </note>
          <note>
            Jag kan försäkra att det har skrämt många socialdemokrater över
            till en i varje fall preliminär nej-ståndpunkt. Att vice statsministern
            nu uttalar sig så klart på denna punkt har därför ett egenvärde.
          </note>
          <note>
            Jag har också noterat att Bengt Westerberg tidigare har sagt
            att det är ett uttryck för brist på realism att
          </note>
          <note>
            1993, då budgetunderskottet ligger i trakten av 200
          </note>
          <note>
            miljarder kronor, prata om Sverige som ett blivande paradis för
            skattesänkningar. Det är så långt bort man kan komma från vad
            som är realistiskt. Det är bra att sådana uttalanden görs.
          </note>
          <note>
            Det kan vara värdefullt både ur den ekonomiska debattens synpunkt
            och ur EU-synpunkt.
          </note>
          <note>
            Jag kan på ett sätt förstå att regeringen vill haka på och argumentera
            i en konjunkturuppgång. Även med denna regering kommer det naturligtvis
            förr eller senare en konjunkturuppgång. Det kan den inte förhindra.
            Men det låter inte bra när regeringen inte samtidigt säger ifrån
            och visar att man har medkänsla med en halv miljon arbetslösa
            som är oroade inför denna jul. Det visas ingen medkänsla med de
            allvarligt sjuka som skickas hem därför att sjukhusen inte har
            resurser att ta hand om dem. Det visas ingen medkänsla med dem
            som är eller håller på att bli utförsäkrade och är oroliga eller
            med dem som tvingas gå från hus och hem. Jag har saknat denna
            förmåga att leva sig in i det faktum att allt fler svenskar i
            dag är oroliga och otrygga.
          </note>
          <note>
            Till slut har jag en fråga till Bengt Westerberg. Det har varit
            mycket tal om den kristna etiken och läroplanen de senaste dagarna.
            Det finns de som säger att vi inte skall ta den nya formuleringen
            på allvar, att det inte är något märkligt och att det blir som
            hittills. Det finns de som likt Alf Svensson vill se formuleringen
            som en stor seger för kds. Det skulle i realiteten alltså vara
            så, att kristendomen skall ha en särställning som enligt min mening
            hotar religionsfriheten.
          </note>
          <note>
            Jag skulle gärna vilja höra vilken Bengt
          </note>
          <note>
            Westerbergs tolkning av detta är. Skall formuleringen egentligen
            inte betyda någonting, eller är det klart allvarligt ur religionsfrihetens
            synpunkt?
          </note>
          <note type="speaker">
            Anf. 38 Socialminister BENGT WESTERBERG (fp) replik:
          </note>
          <note>
            Herr talman! Jag tror inte att det råder några som helst delade
            meningar mellan Ingvar Carlsson och mig när det gäller medkänsla
            med de människor som har drabbats av krisen. När socialdemokrater
            påstår att regeringen inte försöker göra något åt det och att
            vi inte kan känna medlidande och solidaritet med dessa människor,
            är det faktiskt ett påstående rakt ut i luften som saknar täckning.
          </note>
          <note>
            Om jag får ta sjukvården som exempel kan jag säga att det har
            genomförts en lång rad viktiga reformer på senare år, mitt under
            den ekonomiska krisen, som faktiskt har inneburit stora förbättringar
            för människor.
          </note>
          <note>
            Vi genomförde häromdagen en hearing för att få en klar bild av
            hur situationen är i svensk äldreomsorg.
          </note>
          <note>
            Vi gjorde det mot bakgrund av de många reportage i tidningarna
            som har pekat på att situationen skulle vara mycket dålig.
          </note>
          <note>
            Det är självklart att det i alla lägen, oavsett hur konjunkturen
            ser ut, går att lyfta fram exempel på misslyckanden och sådant
            som inte är riktigt bra.
          </note>
          <note>
            Den helhetsbild som växte fram under en hel dags hearing med
            personer som jobbar praktiskt med äldromsorg ute på fältet var
            att svensk äldreomsorg efter ÄDEL-reformen fungerar utomordentligt
            väl.
          </note>
          <note>
            Ett annat exempel på framsteg på det området är att operationsköerna
            har försvunnit. Det faktum att människor tvingades vänta under
            mycket långa tider, ibland under många år, på att få behandling
            eller operation var ett av de stora debattämnena här i kammaren
            och på många andra håll för några år sedan. De köerna är för flertalet
            tunga viktiga diagnoser i dag borta. Det har man kunnat genomföra,
            trots att sjukvården har fått mindre resurser, genom att effektivare
            använda de resurser man faktiskt förfogar över.
          </note>
          <note>
            Ingvar Carlsson påstod också att det skulle finnas några krafter
            i regeringen som hävdar att EU-
          </note>
          <note>
            medlemskap skulle tvinga oss att sänka skatterna och skära ned
            på välfärden. Jag tror att Ingvar
          </note>
          <note>
            Carlsson får vara snäll att namnge de krafterna. Jag umgås dagligen
            med mina regeringskamrater och har inte hört någon påstå något
            sådant.
          </note>
          <note>
            Ingvar Carlsson tog också upp frågan om de utförsäkrade. Det
            regeringen har gjort är inte att försämra arbetslöshetsförsäkringen.
            Tvärtom har vi utvidgat den till att gälla alla. Genom den överenskommelse
            som har träffats i riksdagen har ersättningsnivån höjts mer än
            vad regeringen ansåg ekonomiskt rimligt för de personer som bara
            erhåller KAS eller den lägsta nivån i försäkringen.
          </note>
          <note>
            I praktiken är det frågan om en förbättring av arbetslöshetsförsäkringen.
          </note>
          <note>
            De regelförändringar som har aviserats är i hög grad inspirerade
            av riksdagens revisorer med socialdemokrater i spetsen som har
            påpekat att det för närvarande finns brister i reglerna för arbetslöshetsförsäkringen.
          </note>
          <note>
            Jag tycker att Ingvar Carlsson tar i väldigt mycket när han försöker
            beskriva situationen i landet och framför allt regeringens sätt
            att reagera. Vi känner minst lika mycket solidaritet och medlidande
            som ni gör. Vi gör allt som står i vår makt med de ekonomiska
            resurser som finns att försöka hjälpa de människor som är utsatta.
            Vi gläds åt att det nu uppenbarligen är en vändning på gång.
          </note>
          <note>
            (Applåder)
          </note>
          <note type="speaker">
            Anf. 39 INGVAR CARLSSON (s) replik:
          </note>
          <note>
            Herr talman! Åtgärderna för att minska köerna vid sjukhusen vidtogs
            under vår tid genom samarbete mellan Centern, Folkpartiet och
          </note>
          <note>
            Socialdemokraterna. De är inte ett resultat av den nuvarande
            regeringens politik.
          </note>
          <note>
            Ni genomför nu förändringar både vad gäller specialistläkarna
            och genom att införa ett husläkarsystem. Det gör ni utan remisser
            och möjligheten att pröva förslagen på sedvanligt sätt.
          </note>
          <note>
            Ni har gått så långt att vi socialdemokrater har tvingats vidta
            den mycket ovanliga åtgärden att lämna en utredning som skulle
            dra upp riktlinjerna för den framtida sjukvården. Det gör vi därför
            att ni kör över alla rimliga möjligheter till samråd.
          </note>
          <note>
            Det tycker jag är utomordentligt allvarligt.
          </note>
          <note>
            Husläkarreformen, som den nu genomförs, ökar inte valfriheten
            utan minskar den. Ni håller tyvärr på att misskreditera den tanke
            som från början hade något gott i sig.
          </note>
          <note>
            När det gäller specialistläkarna öppnar ni möjligheterna för
            att dränera landstinget på viktiga resurser, och vården och servicen
            på sjukhusen och på det som landstinget har ansvaret för kommer
            därmed att bli sämre.
          </note>
          <note>
            Bengt Westerberg vill att jag skall namnge personer i regeringen
            som har sagt att vi måste sänka skatterna och minska välfärden
            om vi skall gå med i EG. Det går bra att nämna statsministern
            med tanke på det som han sade i början av regeringsperioden. Det
            går bra att nämna vartenda moderat statsråd.
          </note>
          <note>
            Så sent som för några veckor sedan var näringsminister Per Westerberg
            i Norrbotten och sade att vi måste sälja ut våra naturtillgångar
            om vi skall gå med i EG. Om ni fortsätter på det sättet finns
            det ingen chans att få majoritet för ja till EG
          </note>
          <note>
            i den delen av landet. Men efter att ha sagt detta vill jag säga
            att jag i långa stycken delar det som Bengt
          </note>
          <note>
            Westerberg sade om europeiska unionen.
          </note>
          <note>
            Som socialdemokratisk politiker tror jag att vi avsevärt bättre
            kommer att klara av de problem som vi upplever i Sverige och i
            Europa i dag om vi går samman än om vi isolerar oss. Det är viktigt
            att vi gemensamt kan föra ut det budskapet.
          </note>
          <note>
            Bengt Westerberg svarade inte med ett ord på min fråga om den
            kristna etiken i läroplanen. Möjligen bestämde sig Bengt Westerberg
            för att vänta med repliken till den här omgången, då jag inte
            kan svara honom. Men jag kommer att debattera med
          </note>
          <note>
            Alf Svensson senare, då kan jag fortsätta diskussionen med en
            representant för regeringen.
          </note>
          <note>
            Men jag är inte säker på att den regeringsrepresentanten tänker
            riktigt likadant som Bengt Westerberg. Det är därför som det vore
            så intressant att först få ett svar från Bengt
          </note>
          <note>
            Westerberg. Sedan tänker jag fortsätta med Alf
          </note>
          <note>
            Svensson.
          </note>
          <note>
            (Applåder)
          </note>
          <note type="speaker">
            Anf. 40 Socialminister BENGT WESTERBERG (fp) replik:
          </note>
          <note>
            Herr talman! Jag ber om ursäkt för att tiden inte räckte till
            för att svara på denna fråga. Men det fanns också en annan förklaring,
            nämligen att jag inte riktigt förstår vad det är som Ingvar Carlsson
            frågar om.
          </note>
          <note>
            Jag trodde vi var ganska överens om att den kristna etiken har
            spelat och spelar en viktig roll i Sverige.
          </note>
          <note>
            Det är många av oss som inte själva är kristna men vi kan ändå
            erkänna att den kristna etiken liksom den västerländska humanismen
            spelar en stor roll.
          </note>
          <note>
            För övrigt såg jag häromdagen en professor i,tror jag, religionsfilosofi,
            som hävdade att etiken ungefär är densamma för kristendom, judendom
            och islam. Vad det har för praktisk innebörd kan man ifrågasätta.
          </note>
          <note>
            Vad som är alldeles klart -- och det är vad diskussionen har
            gällt -- är att vi i Sverige inte skall ha en konfessionell skola.
            Vi har religionsfrihet i
          </note>
          <note>
            Sverige. Den är grundlagsfäst och gäller naturligtvis också i
            skolan. På denna punkt är jag helt övertygad om att Ingvar Carlsson
            kommer att få precis samma svar av Alf Svensson som han har fått
            av mig.
          </note>
          <note>
            Ingvar Carlsson hävdar att statsministern skulle ha sagt att
            EU-medlemskap kräver sänkt skattetryck.
          </note>
          <note>
            Det kunde jag lätt kontrollera eftersom jag satt bredvid honom.
            Han har inte påstått att EU-
          </note>
          <note>
            medlemskap kräver sänkt skattetryck.
          </note>
          <note>
            På en annan punkt är han och jag och, tror jag, även Ingvar Carlsson
            helt överens. Vi anser nämligen att det kan finnas vissa skatter
            som man måste anpassa till EU. Om vi öppnar gränserna kan vi tvingas
            anpassa vissa skatter, t.ex. punktskatter och kanske mervärdesskatten.
            Men det är inte något tvång som följer av att EU kräver det av
            oss, utan det kan bli en följd av att vi ser att handeln ökar
            väldigt kraftigt om vi har stora skatteskillnader jämfört med
            omvärlden.
          </note>
          <note>
            Vi kan avvakta och se om det på sikt blir en sådan här utveckling.
            Det är viktigt att konstatera att som läget nu är med de priser
            som vi har, inte minst efter den omfattande nedskrivningen av
            kronan, är den svenska mervärdesskattenivån, för närvarande i
            varje fall, inget stort problem.
          </note>
          <note>
            Ingvar Carlsson fortsätter att attackera husläkarsystemet, vilket
            faktiskt fövånar mig en del. Folkpartiet drev som ensamt politiskt
            parti husläkartanken mycket länge. Men vi fick så småningom, med
            Socialdemokraternas hjälp, igenom en försöksverksamhet i Stockholms
            läns landsting.
          </note>
          <note>
            Den har blivit mycket framgångsrik och mycket populär hos patienter
            och personal. Den har gett mycket goda ekonomiska resultat och
            goda resultat när det gäller patientomsorgen och patientvården.
          </note>
          <note>
            Det är på grundval av dessa goda erfarenheter som vi nu vill
            utvidga detta till att gälla hela Sverige. Då börjar plötsligt
            Socialdemokraterna attackera den här reformen som om den innebar
            någonting dåligt för människor. Det gör den alldeles självfallet
            inte.
          </note>
          <note>
            Till sist, herr talman, kan jag berätta att Statistiska centralbyrån
            i dag har publicerat sin senaste undersökning över hushållens
            förväntansbild och inköpsplaner, dvs. hur människorna i Sverige
            ser på situationen just nu. Man konstaterar att optimismen i Sverige
            inte har varit så stark någon gång sedan 1973. Det tycker jag
            visar att jag hade rätt när jag sade att vi kan fira denna jul
            i en anda av optimism, men samtidigt naturligtvis aldrig glömma
            bort de människor som fortfarande har stora problem i vårt samhälle.
          </note>
          <note>
            (Applåder)
          </note>
          <note>
            Anf. 41 IAN WACHTMEISTER (nyd)
          </note>
          <note>
            replik:
          </note>
          <note>
            Herr talman! Först vill jag meddela att jag har bytt slips. Den
            fick jag av statsministern.
          </note>
          <note>
            Det var en mycket bra slutkläm som Bengt
          </note>
          <note>
            Westerberg gjorde i sitt stora anförande vad gällde
          </note>
          <note>
            EU och varför vi skulle gå in där. Den tackar vi för.
          </note>
          <note>
            Jag tycker emellertid att det är något komiskt när vi iakttar
            hurusom frågan som Systembolaget tillmäts sådan vikt och tyngd
            av den svenska delegationen i
          </note>
          <note>
            EU-förhandlingarna att vi inte kan lägga ner energi på sådant
            som jag måste anse vara betydligt viktigare för Sverige.
          </note>
          <note>
            Systembolag i Europa och pappaledigt i Sverige.
          </note>
          <note>
            Ibland tror man att man drömmer. Men jag vaknade upp i dag när
            jag i Dagens Nyheter såg ett litet meddelande om att Ny demokrati
            inte skall få blanda sig i. I det utlåtandet säger Bengt
          </note>
          <note>
            Westerberg ungefär följande: Oberoende av vad som har överenskommits
            i överläggningarna mellan regeringspartierna och Ny demokrati
            skall Ny demokrati inte lägga sig i hur man jobbar vidare med
            den frågan. Vi var utlovade att vara med i en arbetsgrupp, men
            nu gäller inte det.
          </note>
          <note>
            Om vi vore konsekventa skulle vi egentligen backa från de uppgörelser
            som vi har gjort om hela barnomsorgslagen och allt det. Ni backar
            från era uppgörelser. Om ni inte står för ert ord, varför skall
            vi då stå för vårt? Detta är mycket märkligt, tycker jag. Det
            är en iakttagelse jag har gjort på flera håll.
          </note>
          <note>
            Jag återkommer till det sedan.
          </note>
          <note>
            När förhandlingar med regeringen och regeringspartierna är färdiga
            börjar de backa, stryka meningar, inte ta in och säga: Det var
            inte jag som sade det, de hade inte mandat att säga detta. Jag
            kommer från en annan värld, där man inte är van vid sådant.
          </note>
          <note>
            Det är också mycket märkligt att observera att det är vi i denna
            kammare som av statsministern och andra utpekas som de som bryter
            avtal. Vi har aldrig brutit något avtal. Men ni är på väg så fort
            ni hinner, på något sätt. Jag vill ha ett klargörande av det.
          </note>
          <note>
            Själv skall jag klargöra vad vi menar med vårdnadsbidraget. Det
            är egentligen mycket enkelt.
          </note>
          <note>
            Frågan om vårdnadsbidraget har i allt väsentligt uppskjutits
            till mars. Vi anser att den måste finansieras inom familjepolitikens
            ram, därför att denna familjepolitik redan är så vansinnigt generös.
            Vi har inte råd med en generösare.
          </note>
          <note>
            Vi tror vidare inte att ett vårdnadsbidrag på 2 000 kr får någon
            effekt på människors beteendemönster.
          </note>
          <note>
            Däremot tror vi att 4 000 kr i månaden skulle få det.
          </note>
          <note>
            Allting hårt finansierat inom familjepolitiken. Det måste vi
            göra. Både Bengt Westerberg och jag vet att vi befinner oss i
            ett läge där vi har västvärldens största budgetunderskott. Vi
            kan inte bara ''bjussa''
          </note>
          <note>
            på sådana här saker.
          </note>
          <note type="speaker">
            Anf. 42 Socialminister BENGT WESTERBERG (fp) replik:
          </note>
          <note>
            Herr talman! Det är alldeles riktigt att i de förhandlingar som
            den svenska regeringen på riksdagens uppdrag för med EU om svenskt
            medlemskap är Systembolaget, försäljningsmonopolet, ett viktigt
            svenskt krav. Jag är också mycket förhoppningsfull om att vi skall
            få gehör för detta inom EU. Vi har haft en hel del diskussioner,
            och de startade -- det är ingen hemlighet -- med att man hade
            mycket liten förståelse för denna tanke. Men vi har fått möjlighet
            att argumentera, att lägga fram en hel del underlag och fakta.
            Förståelsen har ökat och det leder fram till den optimistiska
            inställning som jag har också på denna punkt, att EU kommer att
            acceptera det svenska försäljningsmonopolet.
          </note>
          <note>
            Att det från alkoholpolitisk synpunkt är viktigt med ett försäljningsmonopol
            är alldeles ostridigt. Om man vill hålla tillbaka alkoholkonsumtionen
            och alkoholskadorna är Systembolaget ett viktigt instrument. Jag
            tror inte att Ian Wachtmeister har den ambitionen, och därför
            tycker han naturligtvis inte heller att det gör så mycket om vi
            ger bort
          </note>
          <note>
            Systembolaget.
          </note>
          <note>
            Ian Wachtmeister tar sedan upp en diskussion om någon arbetsgrupp
            som Ny demokrati skulle ha utlovats att vara med i. Eftersom jag
            själv inte har hört någonting direkt om det, utan bara har fått
            del av det genom massmedia, har jag kontrollerat med gruppledarna
            för de fyra partierna om något sådant har diskuterats i överläggningarna.
            Svaret är nej.
          </note>
          <note>
            Det finns över huvud taget inga sådana löften. Det är för övrigt
            inte aktuellt att tillsätta någon arbetsgrupp, utan den Lagrådsremiss
            som snart skall gå ut är strax klar. Den här frågan är i den meningen
            körd för Ian Wachtmeisters del. Men så fort Lagrådsremissen blir
            offentlig är det fullt möjligt för Ian Wachtmeister, och för alla
            andra, att ta del av regeringens förslag.
          </note>
          <note>
            Om jag får fortsätta på det familjepolitiska spåret ett ögonblick,
            är det ganska remarkabelt att läsa Ny demokratis förslag. Ny demokrati
            vill dra in alla bidrag till barnomsorgen: barnbidragen, föräldraförsäkringen
            och -- hör och häpna --
          </note>
          <note>
            bidragsförskotten, som är ett riktat stöd till ensamstående föräldrar,
            i praktiken framför allt ensamstående kvinnor.
          </note>
          <note>
            Ny demokrati vill införa en del andra bidragsformer i stället.
            Men totalt sett skall man dra in över 20
          </note>
          <note>
            miljarder i stöd till Sveriges barnfamiljer. Det är verkligen
            en politik som är mycket långt från verkligheten. Vi kan diskutera
            det senare, kanske redan i eftermiddag.
          </note>
          <note>
            Jag vill ställa en konkret fråga till Ian
          </note>
          <note>
            Wachtmeister: Är det så att ni är inspirerade av debatten i England,
            där man skyller krisen på de ensamstående mammorna och vill dra
            in stödet till dem, och att ni vill följa deras exempel här i
          </note>
          <note>
            Sverige? Vilka motiveringar ligger bakom förslaget att de ensamstående
            mammorna skall förlora sitt ekonomiska stöd?
          </note>
          <note>
            (Applåder)
          </note>
          <note>
            Anf. 43 IAN WACHTMEISTER (nyd)
          </note>
          <note>
            replik:
          </note>
          <note>
            Herr talman! Jag tycker att det vore mycket bättre om vi fick
            gehör för någonting annat än
          </note>
          <note>
            Systembolaget där nere. Jag är nämligen liberal, herr Westerberg,
            inte folkpartist. Jag tror därför inte på ''big brother-kontrollen'',
            på att det skall ransoneras och att folk skall stå och begära
            legitimation. Jag tror inte att det blir ett dugg bättre. De alkoholskador
            vi har i Sverige har vi med
          </note>
          <note>
            Systembolaget.
          </note>
          <note>
            Jag fick nu bekräftat precis hur det går till i sådana här förhandlingar
            med regeringspartierna. Man säger bara: Det har inte träffats
            någon sådan överenskommelse.
          </note>
          <note>
            De som träffade överenskommelsen var delegerade av mig från Ny
            demokratis sida och av gruppledarna från de borgerliga partiernas
            sida att diskutera fram någonting. I detta ingick denna arbetsgrupp.
            Men nu finns inte det. Det är ett flagrant brott mot alla vettiga
            överenskommelser som jag känner till. Det är bara att konstatera
            att man lär sig mer och mer hur det går till i den här hanteringen.
            Jag är mycket bedrövad över detta. Vi får se hur vi skall agera.
            Den här frågan är inte färdigdebatterad än, och det var tur att
            det här kom upp.
          </note>
          <note>
            Ny demokratis familjepolitik skulle då framstå som något mycket
            egendomligt. Det är den inte alls. Det är riktigt att vi tar bort
            barnbidrag, subventioner för barndaghem och alla möjliga pengar.
            Men vi ger folk 8 000 kr i månaden skattefritt det första året,
          </note>
          <note>
            6 000 kr det andra och tredje året, 4 000 kr upp till det sjätte
            året och sedan ned till 1 000 kr. Vi sätter samtidigt en höginkomstspärr,
            så att ingen kan få mer än 8 000 kr. Den som har en förfärlig
            massa pengar och höga inkomster får ingenting. Det är den attityd
            som vi har. Den som är miljonär får inga pengar, inget barnbidrag,
            därför att han kanske kan ge barnen mat i alla fall.
          </note>
          <note>
            Det är den inställning som vi har och som vi tycker är vettig.
            Då kan man spara 20 miljarder kronor, på en politik som är västvärldens
            mest generösa, nämligen svensk familjepolitik, och göra det rättvist.
            Förslaget är mycket intressant. Det var bra att Bengt Westerberg
            tog upp det. Alla de här frågorna kommer för övrigt att debatteras
            vidare i eftermiddag -- om den debatt som vi nu sysslar med någonsin
            tar slut.
          </note>
          <note>
            (Applåder)
          </note>
          <note type="speaker">
            Anf. 44 Socialminister BENGT WESTERBERG (fp) replik:
          </note>
          <note>
            Herr talman! Att föra diskussioner om alkoholpolitik med nydemokrater
            är alltid lika intressant, därför att nydemokraterna blundar för
            erfarenheterna, inte bara i Sverige utan också i andra länder.
            Det är nämligen så att vi har varit förhållandevis framgångsrika
            i fråga om att bekämpa alkoholskador i Sverige. Det förekommer
            förvisso -- vi har ju inte förbjudit alkoholen -- att människor
            dricker och att en del dricker alldeles för mycket alkohol. Men
            om vi jämför situationen i
          </note>
          <note>
            Sverige med situationen i de stora vindrickande länderna, Frankrike,
            Spanien och Italien, är det inget tvivel om att alkoholskadorna
            är av mycket mindre omfattning i Sverige. Det är ett uttryck för
            att vår politik, med bl.a. begränsningar i tillgängligheten, är
            mycket framgångsrik. Det är därför vi tycker att det är viktigt
            att slå vakt om den, också den dag som Sverige, förhoppningsvis,
            blir medlem i EU.
          </note>
          <note>
            Jag måste gå tillbaka till familjepolitiken. Det är ganska remarkabelt
            att Ian Wachtmeister kan stå och säga att han skall ta bort 20
            miljarder kronor från stödet till svenska barnfamiljer och att
            det förslaget är intressant. Det är det inte för svenska barnfamiljer
            -- det måste vara helt uppenbart. Om man skall ta bort 20 miljarder
            kronor från dem och använda till någonting annat är det klart
            att svenska barnfamiljer går som förlorare ur denna operation.
          </note>
          <note>
            Det är också intressant därför att svensk familjepolitik har
            varit och är så framgångsrik. I
          </note>
          <note>
            motsats till alla andra länder i Europa har vi genom vår familjepolitik
            lyckats hålla uppe födelsetalen. I
          </note>
          <note>
            de länder i Europa där man för en annorlunda familjepolitik,
            t.ex. i södra Europa men också i
          </note>
          <note>
            Tyskland och många andra länder, ligger födelsetalen i dag på
            1,3--1,4 barn per kvinna. Det är inte ens tillräckligt för att
            reproducera befolkningen. Det börjar nu bli en diskussion i de
            här länderna av det slag som vi hade i Sverige på 30-
          </note>
          <note>
            talet, när makarna Myrdal ägnade sig åt
          </note>
          <note>
            Befolkningskommissionen och annat. Att slå sönder en politik
            som i internationell jämförelse är så uppenbart framgångrik, kan
            för alla som ser det utifrån bara framstå som en ren dumhet.
          </note>
          <note>
            När det till sist gäller arbetsgruppen, är detta en kampanj som
            Ny demokrati driver via massmedia.
          </note>
          <note>
            En arbetsgrupp har inte alls diskuterats mellan de gruppledare
            som har fört förhandlingar med Ny demokrati. Det hade varit ett
            väldigt dumt förslag om det hade kommit upp, därför att denna
            process ligger så långt fram att förslaget är i det närmaste klart.
            Det skall bara finjusteras. I den mån man skall diskutera vårdnadsbidraget
            får det ske på vanligt sätt i socialutskottet när förslaget kommer
            hit, och det gör det framåt våren. Någon arbetsgrupp är alltså
            över huvud taget inte aktuell på denna punkt.
          </note>
          <note type="speaker">
            Anf. 45 GUDRUN SCHYMAN (v) replik:
          </note>
          <note>
            Herr talman! Det som Bengt Westerberg sade sist var väldigt bra,
            dvs. att det uppenbarligen vore en stor dumhet att slå sönder
            en politik som har varit så lyckosam i Sverige och som man också
            internationellt nu börjar inse har varit lyckosam.
          </note>
          <note>
            Han tog familjepolitiken som exempel. Där är vi överens.
          </note>
          <note>
            Därför är det för mig ett fullständigt mysterium hur
          </note>
          <note>
            Bengt Westerberg själv tänker medverka till att slå sönder just
            familjepolitiken, genom att gå med på ett vårdnadsbidrag, som
            innebär att kvinnor inte kommer att arbeta, därför att det inte
            lönar sig, som försvårar för kvinnor på arbetsmarknaden, som innebär
            att kvinnor när de blir äldre får försämrade pensionsvillkor osv.
            Det är för mig ett fullständigt mysterium. Det är väl i så fall
            fråga om makt, som får gå före klokheten.
          </note>
          <note>
            Det kloka i den svenska politiken gäller också arbetsmarknadspolitiken,
            så det går att utveckla resonemanget om att det är idiotiskt att
            slå sönder en väl fungerande politik. Jag hoppas att ni låter
            bli.
          </note>
          <note>
            Det gladde mig att Bengt Westerberg använde så stor del av sin
            tid åt att tala om ett EU-
          </note>
          <note>
            medlemskap. Jag hoppas att det innebär att jag inte längre behöver
            vara så ensam när jag åker runt i
          </note>
          <note>
            Sverige och diskuterar medlemskapets vara eller icke vara.
          </note>
          <note>
            Partiledarna har med ett enda undantag, dvs. Carl
          </note>
          <note>
            Bildt, lyst med sin frånvaro och konsekvent vägrat att ställa
            upp på debatter. Ni har inte velat eller ni har inte vågat --
            jag vet inte vilket. Men är det så att ni nu inser att det är
            viktigt att åka ut och möta människor och redogöra för era argument
            välkomnar jag det verkligen. Jag ser fram mot en mängd partiledardebatter
            i den här frågan, och jag ser fram mot att det blir en stor och
            viktig fråga i valrörelsen.
          </note>
          <note>
            Vi säger ju nej till medlemskap i den europeiska unionen, och
            vi gör det av demokratiskäl -- av just den anledningen att man
            därmed flyttar beslutanderätten i viktiga politiska frågor från
            den svenska riksdagen. Det gäller inte minst den ekonomiska politiken.
            Konsekvensanalyserna i regeringens egna rum har ju visat att de
            fördelar med ett medlemskap som man pratar om inte finns på de
            områden som Bengt Westerberg tog upp.
          </note>
          <note>
            Utredningen om betydelsen för investeringarna av ett medlemskap
            har malts sönder av ekonomer och andra. Man säger att det räcker
            med EES-avtalet när det gäller de ekonomiska fördelarna.
          </note>
          <note>
            Vad det handlar om är om vi skall göda t.ex. den europeiska unionens
            jordbrukspolitik, som innebär att 15 miljoner kronor per år i
            jordbruksstöd går till hertigen av Schleswig-Holstein. En stor
            del av EG:s pengar används nämligen till jordbruksstöd. Vi måste
            hushålla med våra resurser, eller hur?
          </note>
          <note>
            Det visar sig att ett medlemskap kommer att kosta
          </note>
          <note>
            20 miljarder kronor per år. Vi får skatteharmoniseringar, som
            Bengt Westerberg talade om, på mellan 20 och 30 miljarder kronor
            per år. Varifrån skall de pengarna tas, Bengt
          </note>
          <note>
            Westerberg, som säger sig vara mån om att rätta till budgetunderskottet?
            Jag skulle gärna vilja veta det.
          </note>
          <note type="speaker">
            Anf. 46 Socialminister BENGT WESTERBERG (fp) replik:
          </note>
          <note>
            Herr talman! Ingen människa med sinne för proportioner kan hävda
            att ett vårdnadsbidrag av det slag som vi nu diskuterar och kommer
            att föreslå slår sönder svensk familjepolitik.
          </note>
          <note>
            Det är också viktigt att observera att vi i eftermiddag också
            skall diskutera en lag som innebär en skyldighet för kommunerna
            att tillhandahålla barnomsorg för alla barn från ett års ålder.
            Vi kommer i vår tillbaka med en annan viktig sak, nämligen åtgärder
            för att uppmuntra pappor att utnyttja mer av föräldraledigheten,
            en punkt där jag hoppas att Gudrun Schyman kommer att stödja oss
            helhjärtat.
          </note>
          <note>
            Det är inte heller så att vårdnadsbidraget försämrar pensionsvillkoren.
            Pension för de människor som väljer att stanna hemma några år
            diskuteras i
          </note>
          <note>
            Pensionsarbetsgruppen. Jag avslöjar väl inga större hemligheter
            om jag säger att alla partier där såvitt jag vet är överens om
            att man skall ha särskild pensionsrätt för den som väljer att
            stanna hemma några år och vårda barnen; helt obundet av vårdnadsbidraget
            skall en sådan pensionsrätt finnas. Den är alla för -- både de
            som är för vårdnadsbidraget och de som är emot det. Där finns
            inte någon som helst oenighet.
          </note>
          <note>
            Gudrun Schyman påstod att partiledarna skulle vägra att ställa
            upp på debatter. Det känner jag inte igen. Det är möjligt att
            det har varit någon debatt där jag inte har haft tillfälle att
            ställa upp och där
          </note>
          <note>
            Gudrun Schyman har varit med. Men annars debatterar jag gärna,
            också med Gudrun Schyman.
          </note>
          <note>
            Det var inte så länge sedan vi hade en debatt här i
          </note>
          <note>
            Stockholm på Gudrun Schymans inbjudan -- det var i början på
            oktober. Som Gudrun Schyman vet kom jag till den debatten, som
            jag hade lovat.
          </note>
          <note>
            Gudrun Schyman hävdar att demokratin försämras när beslutsrätt
            flyttas till EU. I en del fall kommer beslutsrätt att flytta till
            EU -- det är sant. Det ligger i att vi ger oss in i en organisation
            som har en viss överstatlighet. Men skälet till att vi ändå tycker
            att det är viktigt att vara med är att vi också får möjlighet
            att vara med och fatta de beslut som skall påverka oss och som
            kommer att påverka oss även om Sverige inte är medlem. Även om
            vi väljer att stanna utanför EU kommer naturligtvis rader av beslut
            som fattas där i framtiden att påverka oss i så hög grad att vi
            i eget intresse kommer att anpassa oss till dessa beslut men då
            utan att ha haft möjlighet att påverka och vara med och fatta
            besluten.
          </note>
          <note>
            Det är därför korrekt att säga att vi förlorar en del i suveränitet
            men att vi vinner mer. Men det vägrar
          </note>
          <note>
            Gudrun Schyman hela tiden att acceptera. Även i hennes framtida
            Sverige -- där vi står utanför EU --
          </note>
          <note>
            kommer vi självklart att beröras av de besluten.
          </note>
          <note>
            Men vi tycker att det är rimligt att Sverige inte bara passivt
            står vid sidan om och anpassar sig, utan att vi får rösträtt i
            Europa, att vi får vara med påverka beslut som på olika sätt är
            viktiga för oss.
          </note>
          <note type="speaker">
            Anf. 47 GUDRUN SCHYMAN (v) replik:
          </note>
          <note>
            Herr talman! Det är en våldsam underdrift att säga att ett medlemskap
            för Sverige i den europeiska unionen innebär en viss överstatlighet
            och att en viss del av beslutanderätten flyttas från den svenska
            riksdagen. Det är en mycket omfattande del av den svenska beslutanderätten.
            Riksdagen kommer inte längre att ha möjlighet att stifta egna
            lagar på det sätt som vi nu har. Vi har ju vid partiledaröverläggningar
            gått igenom nödvändiga grundlagsändringar, även om ni har försökt
            att föminska dem till fotnötter. EU:s rätt kommer att gå före
            svensk grundlag och annan svensk lagstiftning.
          </note>
          <note>
            Den diskussion som tidigare i dag fördes om alkoholmonopolen
            kan man tycka vad man vill om i sak, men det intressanta är ju
            det principiella: Vi i den svenska riksdagen stiftar inte längre
            lagarna, vi fattar inte längre besluten. Skulle de lagar som vi
            vill stifta eller de beslut som majoriteten här vill fatta strida
            mot EG:s lagstiftning eller EG:s konkurrensregler har vi inte
            möjlighet att fatta de besluten. Det gäller i fråga om alkoholmonopolen,
            och det kommer i framtiden att gälla frågor som rör miljö, säkerhet
            och hälsa. Detta är det grundläggande och avgörande: Vi lämnar
            över beslutanderätt till en överstatlig organisation, där vårt
            inflytande är minimalt.
          </note>
          <note>
            Vid ett medlemskap i unionen säger vi dessutom ja till en ekonomisk
            och monetär union, som innebär att vi går med på ett samarbete
            där vi separerar ekonomin från politiken: Vi säger ja till en
            gemensam valuta, vi säger ja till en gemensam riksbank, där det
            inte finns något inflytande från folkvalda. Den svenska Riksbanken
            skall bli en filial, men utan det Riksbanksfullmäktige som finns
            i dag. Penningpolitiken skall fungera alldeles isolerat och skall
            inte ta intryck av folkvalda församlingar. Vi säger ja till en
            överstatlig organisation som saknar möjligheter till demokratisk
            insyn och kontroll. Det kommer att få effekter.
          </note>
          <note>
            Vi har i dag den fördelen att om vi är missnöjda med regeringens
            politik, vilket vi och många med oss är, har vi möjligheter att
            avsätta er i september
          </note>
          <note>
            1994, och det skall vi göra. Men vi kommer inte att ha möjlighet
            att avsätta det ministerråd som i så hög grad kommer att styra
            vår framtid, om vi säger ja till ett medlemskap i den europeiska
            unionen. Vi måste gå med på att man säger att målet för den ekonomiska
            politiken är prisstabilitet, att hålla nere priser och kostnader
            -- ingenting annat -- till priset av en hög arbetslöshet. Det
            är fallet inom den europeiska unionen i dag: arbetslösheten är
            inte ett resultat av medlemskapet i sig, men den är ett resultat
            av den ekonomiska politik som bedrivs i
          </note>
          <note>
            EU och som man har sagt att man också fortsättningsvis vill bedriva.
          </note>
          <note type="speaker">
            Anf. 48 Socialminister BENGT WESTERBERG (fp) replik:
          </note>
          <note>
            Herr talman! Allt samarbete mellan länder bygger på att företrädare
            för länderna träffas och kommer överens. Så fungerar det också
            i EU:s ministerråd.
          </note>
          <note>
            Det hjälper inte om Gudrun Schyman väljer någon annan internationell
            organisation för att försöka lösa de gränsöverskridande problemen
            -- det kommer att vara på samma sätt också där, exempelvis i OECD,
            IMF, Förenta nationerna eller vilken annan organisation det än
            är fråga om.
          </note>
          <note>
            Vi skickar våra representanter. Vilka de skall vara har Gudrun
            Schyman en möjlighet att påverka, men vilka andra som skall sitta
            vid förhandlingsbordet får de andra länderna bestämma.
          </note>
          <note>
            Man kan naturligtvis tänka sig en utveckling i
          </note>
          <note>
            Europa där man avstår från att låta länderna ha ett inflytande
            och lägger hela besslutanderätten i ett parlament som är direktvalt.
            Jag tycker att det vore en felaktig utveckling. Jag tycker att
            det skall finnas en balans mellan ett parlament, där folkets direktvalda
            företrädare finns, och företrädare för nationerna.
          </note>
          <note>
            Man kan diskutera om det skall vara ett ministerråd av den typ
            som nu finns eller om det skall byggas ut till något slags senat
            eller någonting annat i framtiden. Det är för övrigt en debatt
            som hela tiden pågår inom ramen för EU och inom EU-
          </note>
          <note>
            länderna.
          </note>
          <note>
            Det är väldigt konstigt att hävda att man frånsäger sig ett demokratiskt
            inflytande bara därför att demokratiskt valda företrädare för
            länder träffas och diskuterar problem tillsammans. Det är så beslut
            måste fattas.
          </note>
          <note>
            Jag tycker att det är en poäng att EU också har ett överstatligt
            inslag, genom att unionen kan fatta vissa majoritetsbeslut och
            inte bara enhälliga beslut. Det är viktigt att påminna om att
            skälet till att EU skaffade sig denna möjlighet var att det fanns
            länder som ständigt bromsade viktiga framsteg, t.ex. på miljöområdet.
            För att undvika att detta skulle inträffa såg man till att man
            fick en ordning som medgav majoritetsbeslut. Jag tycker att det
            är någonting positivt. Detta skiljer på ett positivt sätt ut EU
            från andra internationella organisationer och bidrar till att
            göra EU mer handlingskraftig. Det gör att jag hoppas att EU i
            motsats till många av de andra organisationerna verkligen skall
            kunna lösa en del av de transnationella eller gränsöverskridande
            problem som vi måste kunna hantera på det ena eller andra sättet.
          </note>
          <note>
            Gudrun Schyman säger att vi inte kommer att stifta lagar i Sveriges
            riksdag. Det är självklart att vi kommer att göra det. Men i framtiden,
            liksom nu, skall de lagarna hållas inom ramen för de internationella
            avtal som vi har skrivit under. Det är inte heller någon förändring.
            Det är sant att vi kommer att åta oss mer, men vi behöver inte
            lägga ner vårt lagstiftningsarbete i Sveriges riksdag bara för
            att Sverige blir medlem i EU.
          </note>
          <note>
            Till sist vill jag ta upp frågan om alkoholmonopolen. Vad det
            ytterst handlar om är att EU är väldigt mån om den fria handeln
            och den fria konkurrensen. Det är vi också, men vi tycker att
            det är motiverat att på vissa områden göra undantag. Därför slåss
            vi för Systembolaget. Det är också därför som vi har lyckats övertyga
            EU om att det svenska systembolaget är en bra alkoholpolitisk
            åtgärd.
          </note>
          <note>
            Anf. 49 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Jag får nästan en känsla av att jag måste be om
            ursäkt för att jag stör i lunchpausen.
          </note>
          <note>
            Debatten börjar ju dra ut något på tiden.
          </note>
          <note>
            Det finns anledning att fundera en aning på situationen runt
            omkring oss likaväl som på vår hemmasituation.
          </note>
          <note>
            Vi beskriver ofta vår egen situation i kristermer.
          </note>
          <note>
            Ibland använder vi ordet katastrof. Vid en jämförelse med omvärlden
            är det inte någon korrekt bild vi ger. Krigets fasor, ofta förmedlade
            till våra vardagsrum via TV-bilderna, borde ge perspektiv också
            på vår egen situation. De ger också en annan och mer sanningsenlig
            innebörd åt orden kris och katastrof.
          </note>
          <note>
            Låt mig först uttrycka mitt stöd till kampanjen
          </note>
          <note>
            ''Stoppa Kriget -- låt barnen få en jul i fred'', i
          </note>
          <note>
            Rädda Barnens och Expressens regi. Varje dag som kriget fortsätter,
            varje dag som mänskliga fri- och rättigheter förtrampas i det
            forna Jugoslavien, är ett nederlag för det civiliserade samhället.
          </note>
          <note>
            Det finns en del hoppfulla signaler om ökat internationellt samarbete.
            Det handlar om
          </note>
          <note>
            Sydafrika, där apartheidsystemet äntligen förefaller avvecklas.
            Det handlar om Mellersta östern, där tidigare oförsonliga parter
            äntligen talar med varandra. Detta fördunklas dock av kriget på
          </note>
          <note>
            Balkan och naturligtvis också av utvecklingen i
          </note>
          <note>
            Ryssland, som ger anledning till betydande oro.
          </note>
          <note>
            Mot bakgrund av bl.a. den ryska politiska situationen måste vi
            här i Sverige konstatera hur viktigt det är att den säkerhetspolitiska
            positionen ligger fast. Det går inte att ändra någonting utan
            att sätta någonting hållbart i dess ställe. Att det skall vara
            alliansfrihet i fred syftande till neutralitet i krig är fortsatt
            Centerpartiets uppfattning. Det kan garneras med de uttalanden
            som riksdagen har gjort om närområde och liknande. Detta är grundläggande.
            Utvikningar till vänster eller höger i svensk politik är andras
            bekymmer, bara de inte blir Sveriges problem. Det är viktigt att
            ånyo understryka detta.
          </note>
          <note>
            Jag ser det som självklart att vi får en fortsatt dialog mellan
            de politiska partierna i de här frågorna.
          </note>
          <note>
            Riksmötet går till vinterpaus efter en politisk höst som tydligt
            har markerat skillnaden mellan å ena sidan regeringens strävan
            att sanera ekonomin och skapa förutsättningar för uthållig tillväxt
            och nya jobb och å andra sidan Socialdemokraternas brist på verklighetsanknytning
            och politiskt ansvarstagande. I opinionsframgångens stund har
            förnuftet fått ge vika för retoriken. Det är tråkigt att behöva
            säga det; det var ett repliksskifte om detta tidigare. Jag talar
            då om den retorik som framförs på gator och torg. Därmed har
          </note>
          <note>
            Socialdemokraterna valt den lätta vägen nu och den dubbelt svåra
            om de kommer tillbaka till ansvaret.
          </note>
          <note>
            Det räcker inte för de 30 000 som demonstrerade mot regeringens
            politik att bara tänka på det som de är emot. De måste också tänka
            på hur alternativet ser ut. Jag antar att de inte kom hit för
            att återuppliva tankarna bakom
          </note>
          <note>
            Socialdemokraternas krisbehandling, med strejk-, löne- och prisstopp.
            Det var ett sätt att hantera krisen, som var förbehållet högkonjunkturen,
            överhettningen och den ekonomiska situationen.
          </note>
          <note>
            Jag tror att det är viktigt för oss i alla partier att tänka
            på de förväntningar vi skapar. Det handlar bl.a. om verklighetsbeskrivningen
            och naturligtvis om att vi skall kunna ge besked om de alternativ
            som står till förfogande. När det gäller detta har vi inte fått
            mycket till besked i dag.
          </note>
          <note>
            Socialdemokraterna vill stimulera svensk ekonomi med kortsiktiga
            momssänkningar som inte får effekter och som dessutom kommer vid
            en tidpunkt då ekonomin börjar gå uppåt. Jag förstår uppriktigt
            sagt inte vad Socialdemokraterna håller på med i det fallet.
          </note>
          <note>
            I onsdags protesterade facket, i första hand mot, som en kommentator
            så träffsäkert uttryckte det, att kostnaderna för arbetslöshetsförsäkringen
            nu börjar betalas. Arbetslöshet är inte gratis. Det är riktigt.
            Vi vill inte ha den. Vi vill bekämpa den. Vi vill göra allt som
            är möjligt. Den här regeringen har satsat mer än någon annan regering
            i Sverige någonsin har gjort för att bekämpa arbetslösheten.
          </note>
          <note>
            Centern har länge eftersträvat en allmän arbetslöshetsförsäkring
            som inte lämnar stora grupper i sticket. I dag står nästan en
            fjärdedel av dem som söker sig till arbetsmarknaden utanför akassan.
            Förslaget väcktes för övrigt av Thorbjörn
          </note>
          <note>
            Fälldin under första hälften av 60-talet. Nu får
          </note>
          <note>
            Sverige en sådan allmän obligatorisk arbetslöshetsförsäkring.
            Det är en framgång.
          </note>
          <note>
            Jag vill också påminna om att de förbättringar av regelverket
            för företagen, inte minst småföretagen, som vi efterlyste i valrörelsen
            1991 nu förverkligas.
          </note>
          <note>
            Det handlar om förändringar och reformeringar av arbetsrätten
            och om förenklingar av systemen som gör att också små- och medelstora
            företag har en chans att klara av de byråkratiska kraven.
          </note>
          <note>
            Jag har tidigare begärt av Ingvar Carlsson att han på det socialdemokratiska
            partiets och den förra regeringens vägnar skall ikläda sig en
            del av ansvaret för den ekonomiska situationen i Sverige, bara
            en del. Partiet satt trots allt i regeringen mellan
          </note>
          <note>
            1982 och 1991, dvs. nio år. Under en stor del av den perioden
            var konjunktursituationen faktiskt ganska bra. Det har, som bekant,
            varit annorlunda under de senaste åren.
          </note>
          <note>
            Uppenbarligen försöker emellertid socialdemokraterna ge sken
            av att man inte har det fulla ansvaret ens för det som skedde
            under den perioden. Jag tror att det är viktigt för socialdemokratin
            själv, med tanke på det som komma kan. Utan några som helst prognoser
            vill jag säga att det är klart att socialdemokraterna kan komma
            tillbaka i regeringsställning och få uppleva samma situation som
            man upplevde under 1980-
          </note>
          <note>
            talet. Jag tycker de skulle ta sig en ordentlig funderare på
            vad det skulle komma att innebära, inte bara för dem själva, utan
            också för svensk demokrati över huvud taget.
          </note>
          <note>
            Jag tror också det är viktigt att vi är medvetna om att vi inte
            är en isolerad ö. Den isolering som man ibland talar om som om
            den funnes leder till felslut i politiken. Vi har varit inne på
            det tidigare i replikskiftet när det gällde kapitalströmmarna
            över gränserna.
          </note>
          <note>
            Det är inte så att vi av fördelningspolitiska skäl vill skapa
            ett eldorado för kapitalägare. Vår avsikt med de åtgärder vi vidtar
            är att behålla i landet det kapital som behövs för att återupprätta
            den svenska ekonomin och därmed få förutsättningar att bevara
            den svenska välfärden. Så enkelt är det.
          </note>
          <note>
            Det går nämligen inte utan produktionsfaktorn kapital. Det krävs
            både kapital och arbetskraft, och dessutom kunskap, utbildning,
            innovativ förmåga, kreativitet -- allt detta för att lyckas.
          </note>
          <note>
            Detta vet Ingvar Carlsson, men detta förnekar socialdemokraterna
            ofta i den politiska retoriken.
          </note>
          <note>
            Avslutningsvis: Vi har från Centerns sida i regeringen etablerat
            ett nytt synsätt i miljöpolitiken. Det behövdes efter nio år av
            smärkt politik, där sektorintressen tilläts bestämma dagordningen,
            i trafikpolitiken, i energipolitiken, i skatte- och avgiftspolitiken.
            Låt mig bara säga på detta område att vi typiskt nog inte har
            problem med det vi själva företar oss, utan med det vi ärvt efter
            den socialdemokratiska regeringen:
          </note>
          <note>
            storprojekten, där miljön blev en restpost som inte skulle tas
            på allvar. Det gäller
          </note>
          <note>
            Öresundsförbindelsen och det gäller motorvägspaket kring storstäderna.
          </note>
          <note>
            Det finns många saker som måste tas om hand. Ett sådant är hur
            vi hanterar de ekonomiska styrmedlen i en alltmer internationell
            situation.
          </note>
          <note>
            Det handlar om skatteväxling. Finesserna med detta är flera.
            Miljön förbättras, utrymme skapas för att sänka andra skatter,
            vilket förbättrar möjligheterna att skapa nya jobb. Skattetrycket
            sjunker på sikt när intäkterna från miljöskatterna minskar i takt
            med att det miljöförstörande fasas ut ur verksamheten. Ökningen
            av miljöskulden stoppas.
          </note>
          <note>
            Detta borde locka även dogmatiska skattesänkare i
          </note>
          <note>
            Skattebetalarnas förening. Tänk att få arbeta för bra miljö --
            ett arbete som lönar sig, och där inte bara hälften blir kvar.
          </note>
          <note>
            (Applåder)
          </note>
          <note type="speaker">
            Anf. 50 INGVAR CARLSSON (s) replik:
          </note>
          <note>
            Herr talman! Jag vill börja med att ta fasta på någonting positivt
            i Olof Johanssons inlägg nämligen säkerhetspolitiken. Olof Johansson
            sade ungefär så att man inte ändrar den säkerhetspolitiska positionen
            utan att sätta något annat i stället. Jag brukar uttrycka saken
            på motsvarande sätt.
          </note>
          <note>
            Det som hänt, både inom landet och utomlands på senare tid, motiverar
            enligt min uppfattning partiledaröverläggningar i den här frågan
            av samma slag som vi hade inför ansökan om medlemskap i
          </note>
          <note>
            EG. Då satt partiledarna ett par månader och vägde formuleringarna
            praktiskt taget på guldvåg.
          </note>
          <note>
            Sedan dess har, menar jag, behandlingen blivit slarvigare. Jag
            hoppas alltså på Olof Johanssons stöd för att vi skall träffas
            och diskutera igen denna för vårt land så utomordentligt viktiga
            fråga. Det får gärna vara i ungefär samma konstellation som vi
            hade i förra omgången. Vi måste här ta till vara svenska folkets
            intressen i den nya omgivning och det nya perspektiv vi nu upplever.
          </note>
          <note>
            Jag har en fråga. Den anknyter till min inledning.
          </note>
          <note>
            Bland det märkliga jag upplever med regeringen är att den attackerar
            det som fungerar väldigt bra i stället för de verkliga problemen.
          </note>
          <note>
            Låt oss ta Posten som exempel. Jämfört med andra länder har vi
            relativt låga porton. Breven kommer fram i vårt land, även i de
            avlägsna delarna av landet, och vi har samma porto över hela landet.
          </note>
          <note>
            Ändå skall man nu bolagisera och äventyra att de mera glest befolkade
            områdena i landet får den service som verket har kunnat ge årtionde
            efter årtionde. Jag undrar hur Centern kan ställa upp på en sådan
            politik. Vad är motivet?
          </note>
          <note>
            Det ryktas också om att privatisera Vattenfall, som har betytt
            så mycket för vår elförsörjning. På det här området är alla kortsiktiga
            vinstintressen borta.
          </note>
          <note>
            Vad är det på dessa områden och näraliggande --
          </note>
          <note>
            men om tiden är knapp kanske jag ändå kunde få ett svar när det
            gäller Posten -- som gör att Centern accepterar att regeringen
            ger sig på dem?
          </note>
          <note>
            Anf. 51 Miljöminister OLOF JOHANSSON
          </note>
          <note>
            (c) replik:
          </note>
          <note>
            Herr talman! Egentligen är Ingvar Carlsson skyldig mig ett svar
            om momsen sedan den tidigare debatten, men det kan han ju ta i
            nästa replik.
          </note>
          <note>
            Jag tackar för de vänliga orden om säkerhetspolitiken. Jag tror
            det är viktigt -- och det här är mycket ärligt menat -- att partierna
            tar ansvar tillsammans. Signalerna måste vara entydiga.
          </note>
          <note>
            Om Posten kan jag säga att vi inte har tänkt urholka
          </note>
          <note>
            Centerpartiets traditionella och grundmurade hållning att vi
            skall ha likvärdig service i hela landet. Det handlar inte om
            det. Det handlar om att vi får en ny situation. Verkligheten förändras
            ju.
          </note>
          <note>
            Vi får konkurrens även på det här området. Det är konkurrens
            av andra medier, t.ex. fax, och av andra företag som också distribuerar
            post, t.ex. CityMail.
          </note>
          <note>
            Man kan naturligtvis välja att låta bli att göra någonting och
            låta företaget gå i kvav. När man har monopol innebär det att
            man får stoppa in pengar --
          </note>
          <note>
            man måste ju se till att det fungerar under alla förhållanden.
          </note>
          <note>
            Vår uppfattning är att man kan klara likvärdig service i olika
            delar av landet med hjälp av en postlag som omfattar alla. Så
            är förslagets innehåll.
          </note>
          <note>
            Det gäller naturligtvis också att värna postgirot, så att det
            skall få finnas kvar. Det är precis innebörden i det föreliggande
            förslaget. Vi har kämpat oss till att Posten skall få vara med
            på det området, så att inte postgirot skall överföras till bankerna.
            Så stort förtroende har vi inte för den sektorn. Det är nästa
            poäng och vinst i det föreliggande förslaget.
          </note>
          <note>
            Vi är medvetna om att det kan misstänkliggöras, men det är också
            det enda. Vi har inte ändrat uppfattning. Vi medverkar inte till
            att man försämrar servicemöjligheterna. Vi ändrar formerna, därför
            att verkligheten har blivit annorlunda. Alla som ser elektronikutvecklingen
            borde vara medvetna om att den också i grunden har förändrat Postens
            situation.
          </note>
          <note>
            När det gäller Vattenfall har socialdemokratin en verkligt dubbelmoralisk
            hållning. Uppe i norra
          </note>
          <note>
            Sverige diskuterar Anders Sundström gång efter annan på sitt
            sätt om hur viktigt det är att resurser skall tillföras norra
            Sverige, bl.a. från vattenkraften. Vi delar den uppfattningen
            som parti, Ingvar Carlsson, men var står socialdemokratin i den
            frågan?
          </note>
          <note>
            Vi har ställt villkor för att över huvud taget något skall få
            hända när det gäller privatiseringen på
          </note>
          <note>
            Vattenfalls område.
          </note>
          <note>
            (Applåder)
          </note>
          <note>
            Anf. 52 IAN WACHTMEISTER (nyd)
          </note>
          <note>
            replik:
          </note>
          <note>
            Herr talman! Med anledning av Olof Johanssons anförande tänkte
            jag tala om politiska avtal. Det finns nämligen ministrar som
            tillhör Centerpartiet som har varit inblandade i ett och annat.
            Vi har anmärkt på det här tidigare när vi talade om en annan fråga.
            Den gången gällde det Westerbergs departement och avdelning.
          </note>
          <note>
            Jag har själv varit med och förhandlat i rökfyllda rum. Jag påstår
            således inte att ärendet var delegerat. Vid överläggningen kom
            det fram en skrivning där det bl.a. sades att det skulle finnas
            en morot i ungdomspraktiken. Om de som har anställt ungdomar på
            praktikplatser och betalar 1 000 kr i månaden fortsätter ytterligare
            sex månader får de restitution. De skall då få tillbaka pengarna.
            Det är ett sätt att dra i gång verksamheten. Det här kom vi överens
            om. Alla som var närvarande i förhandlingsrummet minns det mycket
            väl. Mitt minne är kristallklart, även klockan tre på natten.
          </note>
          <note>
            Det här förslaget bara försvann. Tjosan, så var det med det.
            Nu undrar jag vad det egentligen är fråga om. Den här moroten
            kommer att återkomma. Ni kommer att få äta upp den vare sig ni
            vill eller inte.
          </note>
          <note>
            Det var ett avtal, och avtal skall hållas.
          </note>
          <note>
            Samma sak hände märkligt nog när det gäller lärlingssystemet.
            Lärlingssystemet är oerhört viktigt. Det är ett av de system som
            möjligen skulle kunna göra något drastiskt åt ungdomsarbetslösheten,
            som alla här inne säger sig vara lika intresserade av att åtgärda.
            Vi hade en överenskommelse om det här. Den vattnades också ur
            och gjordes till intet förpliktigande. Jag upprepar att vi vet
            precis vilka avtal vi har ingått, och ni vet det också. När det
            gäller lärlingssystemet har regeringens företrädare, t.ex. finansministern,
            talat om hur förnämligt det är med särskilda ungdomslöner när
            man skall göra något åt ungdomsarbetslösheten.
          </note>
          <note>
            Jag ber Olof Johansson, i den mån har är insatt i dessa frågor,
            att göra en kommentar om lärlingssystemet och om moroten i ungdomspraktiken.
            Det är två mycket viktiga frågor när det gäller att se till att
            ungdomar får jobb. I Sverige har vi den bisarra situationen att
            ungdomsarbetslösheten är mer än dubbelt så hög som den genomsnittliga
            arbetslösheten. Det är inte klokt. Arbetslösheten bland unga män
            mellan 18
          </note>
          <note>
            och 24 år är i dag 25 %. Vi har träffat avtal om åtgärder som
            verkligen är till för att få fart på ungdomarnas situation. Man
            tror att allt är glasklart, men sedan har det bara försvunnit.
            Det är väl inte möjligt, herr Johansson?
          </note>
          <note>
            Anf. 53 Miljöminister OLOF JOHANSSON
          </note>
          <note>
            (c) replik:
          </note>
          <note>
            Herr talman! Jag tillhör dem som menar att politiska avtal skall
            hållas. Har man skrivit under ett dokument så håller man sig till
            det eller också kommer man överens om att ändra det med den part
            som man har slutit avtalet med. Detta är självklart. Det finns
            naturligtvis en betydande dynamisk situation på många politiska
            områden.
          </note>
          <note>
            Det betyder att saker och ting inte sker omedelbart och kanske
            inte exakt såsom man hade tänkt sig.
          </note>
          <note>
            Verkligheten förändras nämligen också.
          </note>
          <note>
            Ungdomspraktiken är ett typexempel på detta.
          </note>
          <note>
            Vi utvecklar instrumentet. Vi kan inte ha det i samma form hur
            länge som helst. Att vi utvecklar instrumentet har Börje Hörnlund
            redogjort för i denna kammare många gånger. Det kan således inte
            vara någon hemlighet. Jag antar att det avtal som åsyftades träffades
            i hans närvaro.
          </note>
          <note>
            Den typen av samråd skall självfallet hållas med
          </note>
          <note>
            Arbetsmarknadsdepartementet. Jag har aldrig förstått att det
            skulle ha varit kontroversiellt. Jag måste erkänna att det nu
            är första gången som jag över huvud taget hör den här invändningen.
          </note>
          <note>
            Vi är positiva till att pröva också lärlingssystemet.
          </note>
          <note>
            Det är självklart att situationen kan fortsätta att vara så att
            vi behöver bygga ut instrumenten i den riktning som vi gör i dag.
            En sak är alldeles klart, ungdomspraktiken har inneburit att unga
            människor har fått chansen att komma in på arbetsplatser där de
            har en möjlighet att få fortsätta. Det är många som får chansen
            att visa vad de kan och därmed får chansen att fortsätta. Det
            är positivt. Samma utveckling är naturligtvis möjlig att etablera
            i ett lärlingssystem. Det är precis det som det handlar om. Det
            finns inga hårda eller negativa attityder ifrån vår sida på den
            punkten.
          </note>
          <note>
            Anf. 54 IAN WACHTMEISTER (nyd)
          </note>
          <note>
            replik:
          </note>
          <note>
            Herr talman! Jag kunde väl tro det, nämligen att
          </note>
          <note>
            Centern och Ny demokrati borde ha ganska likartade synpunkter
            i dessa frågor. Det gläder mig att höra att avtal skall hållas.
            Jag kommer att påpeka det för en del andra regeringsledamöter.
          </note>
          <note>
            Jag håller med om att ungdomspraktiken skall utvecklas. Men nu
            gällde det den här moroten och att ungdomspraktiken skall utvecklas
            på det sättet.
          </note>
          <note>
            Nej, Börje Hörnlund var inte vaken så dags. Han var inte med
            om den här överenskommelsen. Jag betraktar det som en överenskommelse
            i alla fall.
          </note>
          <note>
            Per-Ola Eriksson, som jag såg smyga in här i kammaren efter lunchen,
            var nämligen närvarande.
          </note>
          <note>
            Det var också diverse andra personer, som jag trodde var trovärdiga.
          </note>
          <note>
            Anf. 55 Miljöminister OLOF JOHANSSON
          </note>
          <note>
            (c) replik:
          </note>
          <note>
            Herr talman! Jag tycker att det börjar finnas anledning att reda
            ut en del märkligheter i den här diskussionen som har återkommit
            under dagens debatt. Detta är oerhört viktigt. Om man uppfattar
            ett avtal så som ett avtal partier emellan, så måste partiledningarna
            finnas med i bilden. Här börjar man nu sortera frågorna på olika
            utskott som om olika ledamöter i olika utskott kunde sluta avtal
            å partiers vägnar som är förpliktande för partierna.
          </note>
          <note>
            Sådana avtal kräver förankring i ledningen för riksdagsgruppen
            eller i partiledningen eller bådadera.
          </note>
          <note>
            Det är viktigt att säga det här. Många av de diskussioner som
            under senare tid har förts om bl.a.
          </note>
          <note>
            etik har naturligtvis att göra med den här typen av dåliga kontakter
            mellan utskottsledamöter som försätts i en viss situation och
            partiledningen. Det är viktigt för riksdagens och statsmakternas
            anseende att den här typen av frågor sköts på ett någorlunda formellt,
            korrekt sätt för att undvika den sortens ''missförståndsdebatter''
            som vi har haft i olika sammanhang.
          </note>
          <note>
            Det här förutsätter naturligtvis också att människor som sitter
            i utskotten är beredda att ta initiativ för att komma överens
            för att fullfölja det hela. T.ex.
          </note>
          <note>
            på arbetsmarknadspolitikens område är det naturligtvis ganska
            viktigt att man håller arbetsmarknadsministern informerad. Jag
            trodde att det var självklart. Det är nämligen från det hållet
            verkställigheten för det mesta skall komma.
          </note>
          <note>
            (Applåder)
          </note>
          <note type="speaker">
            Anf. 56 GUDRUN SCHYMAN (v) replik:
          </note>
          <note>
            Herr talman! Jag tror att det är många som liksom jag är trötta
            på att höra det evinnerliga tjatet om vem som har kommit överens
            med vem, i vilket forum och i så fall varför. Era interna partiangelägenheter
            och problem i en eventuell interndemokrati tycker jag att ni kan
            sköta vid något annat tillfälle än vid partiledardebatter. Jag
            tror att det vore en fördel om vi kunde koncentrera oss på de
            politiska sakfrågorna. Jag tror att det är det som människor,
            inte nödvändigtvis här men utanför huset, är intresserade av.
          </note>
          <note>
            Jag tycker att det är bra att Olof Johansson talar om hållbarhet
            i utvecklingen, både vad gäller utrikespolitiken och förhoppningsvis
            vad gäller inrikespolitiken. I fråga om nya ställningstaganden
            i säkerhetspolitiken är jag överens om att Sverige skall bibehålla
            sin alliansfrihet, vilket ju omöjliggör ett medlemskap i den europeiska
            unionen -- som också kommer att bli en militärallians.
          </note>
          <note>
            Jag tror att det är viktigt att vi för denna debatt i denna kammare,
            också inför den utveckling vi har sett i vår omvärld, t.ex. vid
            det senaste valet i
          </note>
          <note>
            Ryssland. Det är en förskräckande utveckling. Vi har all anledning
            att föra en säkerhetspolitisk debatt med utgångspunkt i de händelserna.
            Jag har själv föreslagit att vi på förekommen anledning skall
            ha en särskilt anordnad debatt i denna kammare. Jag tycker att
            det är bättre än att ha mer eller mindre icke-offentliga partiledaröverläggningar.
            Jag tror att de frågorna mår bra av att också nå ut till en bredare
            allmänhet än den lilla trånga partiledarkretsen.
          </note>
          <note>
            En annan fråga gäller hållbar utveckling inom miljöområdet. Där
            vet jag att Olof Johansson och
          </note>
          <note>
            Centerpartiet tidigare har haft stora ambitioner. Nu tycks ni
            ha glömt bort dem. Men det är aldrig för sent för syndaren att
            vakna. Jag vill naturligtvis ställa några konkreta frågor på miljöområdet.
            Det gäller naturligtvis Öresundsbron.
          </note>
          <note>
            Miljökonsekvensbedömningarna visar entydigt att en bro med denna
            trafik inte är förenlig med en hållbar utveckling. Detta säger
          </note>
          <note>
            Koncessionsnämnden och många andra remissinstanser.
          </note>
          <note>
            När tänker Olof Johansson ta ställning i den frågan? Det är faktiskt
            dags att fatta beslut. Det har sagts att beslutet skall komma
            före nyår. Jag undrar vad Olof Johansson tänker göra. Tänker han
            spräcka regeringen, eller tänker han spräcka
          </note>
          <note>
            Centerpartiet?
          </note>
          <note>
            Anf. 57 Miljöminister OLOF JOHANSSON
          </note>
          <note>
            (c) replik:
          </note>
          <note>
            Herr talman! Gudrun Schyman kanske inte är rätt person att ägna
            sig åt reprimander i samband med överenskommelser.
          </note>
          <note>
            Jag tar upp ett allmängiltigt problem som gäller hur relationerna
            mellan ansvariga statsråd i regeringen och riksdagen fungerar
            i utskotten. Man måste ha varit döv om man inte har hört talas
            om alla de brister som har funnits i kontakterna under senare
            tid. Jag håller med om att det är en onödig debatt.
          </note>
          <note>
            Den skall förebyggas genom att avtal skall hållas och förankras
            på bästa sätt.
          </note>
          <note>
            När det gäller miljöfrågor talar Gudrun Schyman om tidigare ambitioner.
            Vad är det Gudrun
          </note>
          <note>
            Schyman egentligen insinuerar, att vi skulle ha bytt åsikt bara
            för att vi sitter i regeringen? Det är ju nu vi förverkligar vår
            politik.
          </note>
          <note>
            Jag skall tala om för Gudrun Schyman, om hon inte vet om det,
            att under 1960-talet hade Centerpartiet ett program där vi tog
            upp kretsloppsutvecklingen i samhället och skatteväxlingen. Det
            var 1968. Bl.a.
          </note>
          <note>
            på grund av socialistiska majoriteter har det inte varit möjligt
            att förverkliga den politiken. Det gör vi nu i denna regering.
          </note>
          <note>
            En försvårande omständighet är naturligtvis -- det medger jag
            gärna, jag skall ge Gudrun Schyman en möjlighet att komma igen
            på den punkten -- att inte ha lika höga ambitioner som vi här
            i riksdagen eller utanför vårt lands gränser. Det är ett problem,
            plus det jag sade i mitt huvudanförande, nämligen att vi har ärvt
            dessa miljöproblem.
          </note>
          <note>
            Då har vi frågan om Öresundsbron och avtalet med
          </note>
          <note>
            Danmark. Alla är väl numera överens om -- hoppas jag -- att det
            är en bakvänd ordning som projektet hanteras efter. Först sluts
            ett avtal, och därefter skall det göras miljökonsekvensbeskrivningar
            och därefter en miljöprövning. Det måste bli slut på den sortens
            processer där miljön uppfattas som en restpost. Det gäller inte
            bara Öresundsprojektet utan även hanteringen av storstadspaketen.
            Det är därför jag avråder från ekonomiska låsningar innan man
            vet vad man skall ha och innan man vet om det går att klara rimliga
            miljökrav. Det krävs helt enkelt en helt ny attityd i miljöpolitiken.
            Den har vi. Har ni den? Jag har upplyst kammaren i en interpellationsdebatt
            att vi eftersträvar ett beslut före årsskiftet om Öresundsbron.
            Det gäller fortfarande.
          </note>
          <note>
            (Applåder)
          </note>
          <note type="speaker">
            Anf. 58 GUDRUN SCHYMAN (v) replik:
          </note>
          <note>
            Herr talman! Om det är som Olof Johansson säger, nämligen att
            det är nu Centerpartiet förverkligar sin politik, vill jag påstå
            att Centerpartiet har bytt politik och lämnat sina ambitioner
            i miljöfrågan.
          </note>
          <note>
            Annars skulle ni väl ha förverkligat er politik gällande en avveckling
            av kärnkraften och ett uppbyggande av andra alternativa energisystem.
          </note>
          <note>
            Det skulle väl ha satt spår i bl.a. skattepolitiken.
          </note>
          <note>
            Jag kan inte se att det har hänt.
          </note>
          <note>
            Om Centerpartiet fortfarande vill förverkliga sin politik och
            leva upp till de miljöambitioner ni säger er ha, måste det innebära
            ett nej till Öresundsbron.
          </note>
          <note>
            Det måste också innebära att det inte blir några statliga garantier
            till Dennispaketet osv. Det måste innebära en skatteväxling, som
            vi är stora anhängare av. Det måste innebära att ni ställer er
            positiva till de förslag vi har att redan nu starta en miljöomställning
            i samhället. Det skall byggas upp nya transport- och energisystem.
            Jordbruket skall användas som en energiresurs, och skogsbruket
            skall användas som en energikälla osv. Det tar tid att göra denna
            miljöomställning, men den skall påbörjas nu och kommer dessutom
            att innebära att många nya framtidsinriktade arbeten skapas.
          </note>
          <note>
            Vi ser detta som alternativ. Detta gäller inte minst de ungdomar
            som i dag går ut i arbetslöshet. Det är ungdomar som har en hög
            medvetenhet om miljöfrågorna, har en bra utbildning och verkligen
            vill satsa på framtidsinriktade arbeten. Detta är vårt alternativ
            till de pigor och drängar som ni för fram i regeringens förslag.
            Det handlar naturligtvis om miljöjobb och en nödvändig miljöomställning
            av samhället. Vi vet, Olof Johansson, att vi måste ta itu med
            detta förr eller senare. Frågan är om det skall göras nu eller
            planeras inför hotet eller faktumet av en ekologisk kollaps.
          </note>
          <note>
            Om Centerpartiet hade samma ambitioner som vi inom miljöpolitiken,
            skulle ni medverka till en sådan politik. Jag kan inte se att
            ni gör det i denna regering. Det måste väl innebära att ni säger
            upp bekantskapen med regeringen och i stället tillsammans med
            andra progressiva krafter förverkligar en miljöpolitik som är
            värd namnet.
          </note>
          <note>
            Anf. 59 Miljöminister OLOF JOHANSSON
          </note>
          <note>
            (c) replik:
          </note>
          <note>
            Herr talman! Det är lätt att se vilka inbyggda spänningar som
            finns mellan Gudrun Schymans retorik, framförd från denna talarstol,
            och den verklighet som hon indirekt har varit med om att stödja.
          </note>
          <note>
            Gudrun Schyman är moraliskt skyldig till hanteringen av Öresundsförbindelsen
            genom sitt stöd till en socialdemokratisk regering. Gudrun
          </note>
          <note>
            Schyman är av samma skäl indirekt skyldig till hanteringen av
            storstadspaketen.
          </note>
          <note>
            Det är den regeringspolitiken som har lett fram till de problem
            som vi nu har att hantera.
          </note>
          <note>
            Jag tror dessutom att det är viktigt att man är på det klara
            med när en fråga har lämnat det partipolitiska planet. När det
            gäller avvecklingen av kärnkraften är Gudrun Schuman exempelvis
            inte skyldig -- den frågan har lyfts ovanför partipolitiken i
            en folkomröstning. Även i oppositionsställning har vi i Centern
            försökt att konkret hantera den här frågan för att genom avtal
            få en förpliktande uppgörelse att arbeta vidare med.
          </note>
          <note>
            När nu tidsgränsen år 2010 närmar sig, noterar vi som parti att
            den frågan är lyft ovanför regeringen och oppositionspartierna.
            Under den allmänna motionsperioden under våren kommer Centern
            tillbaka till frågan för att klargöra hur avvecklingen av kärnkraften
            måste gå till. Det beslut som fattades som en följd av folkomröstningen
            är förpliktande för alla partier. Alla partier sade att man skulle
            följa folkomröstningens resultat.
          </note>
          <note>
            Det här är ett sätt att hantera frågor konkret. Vi hanterar frågor
            konkret. Alla de exempel som
          </note>
          <note>
            Gudrun Schyman räknar upp finns återgivna i en skrift som jag
            rekommenderar till läsning.
          </note>
          <note>
            Kretsloppstänkandet handlar nämligen om hela miljöutvecklingen.
            I denna skrift finns alla aspekter med vad gäller skatteväxling
            och den typ av åtgärder som kommer att krävas för att fullfölja
            en kretsloppsanpassning. Det arbetar vi med.
          </note>
          <note>
            Det är naturligtvis en viss skillnad mellan att konkret förverkliga
            ett mål och att ägna sig åt politisk retorik. Det är så enkelt
            att ha åsikter, men att förverkliga ens åsikter förutsätter --
            det är helt korrekt -- politisk majoritet. Vi i Centern har den
            positionen i dag att vi kan påverka verkligheten.
          </note>
          <note>
            Det gör vi.
          </note>
          <note>
            (Applåder)
          </note>
          <note type="speaker">
            Anf. 60 Statsrådet ALF SVENSSON (kds):
          </note>
          <note>
            Herr talman! Jag tror att vi alla är bestörta över fascismens
            och ultranationalismens framgång i det ryska parlamentsvalet.
            Men den som följt utvecklingen en tid är inte helt överraskad,
            gissar jag. I trekvarts sekel har en materialistisk ideologi --
            marxismen, kommunismen -- härskat över människors sinnen.
          </note>
          <note>
            En del kommentatorer hävdar att problemet är att ryssarna inte
            är så att säga vana vid demokrati.
          </note>
          <note>
            Kommentatorerna ser helt enkelt demokratiseringen som ett tekniskt
            och pedagogiskt problem. Men jag tror för min del att en djupare
            orsak finns till det som nu händer i
          </note>
          <note>
            Ryssland. Det är en 75-årig brist på sammanhållande värden bortom
            de falska slagorden om kommunismens materialistiska förträfflighet.
          </note>
          <note>
            Inget lands problem löses genom att man exempelvis lämnar Lenins
            etik och östeuropeisk kommunism för att gå över till ingen etik
            och västerländsk kapitalism. Marknadsekonomin fordrar, enligt
            min mening, en demokratisk ram, och demokratin fordrar en värdegrund.
            Inte behöver vi väl skämmas över att en väsentlig del av denna
            värdegrund är kristen etik och västerländsk humanism.
          </note>
          <note>
            Detta har också en del gamla marxister insett. I en intervjubok
            ställer Otto Mannheimer frågor till välkända europeiska filosofer
            och kulturpersonligheter, bl.a. till den kände filosofen
          </note>
          <note>
            Leszek Kolakowski. En av Mannheimers frågor lyder så här: Ni
            har alltså närmat er kristendomen.
          </note>
          <note>
            Vilka är era skäl? Ni började ju snarast som marxistisk humanist.
            Kolakowski svarar: Ja, det är riktigt. Jag tror det tog mig lång
            tid att inse hur oumbärlig kristendomen är för vår civilisations
            överlevnad och för bevarandet av vissa grundläggande värden som
            vi hyllar. Trots all intolerans och allt förtryck som utförts
            i kristendomens namn, anser jag att vi, utan dessa kristna rötter,
            hotas av en långt värre, en långt mer förtryckande samhällsordning.
          </note>
          <note>
            Herr talman! Det är just detta att vi i all vår skröplighet äger
            något att vägledas av, något som vi ödmjukt försöker styra efter
            i en förvirrad värld;
          </note>
          <note>
            det är detta vi kristdemokrater vill verka för, en inre kompass,
            något som kan göra livet lättare att leva.
          </note>
          <note>
            Det handlar icke om att monopolisera, att fyrkantigt slå fast
            eller att plädera för något slags fullkomlighet. Vi söker helt
            enkelt en etikens grundplatta på vilken vi kan bygga ett demokratiskt
            och pluralistiskt samhälle, den grund som ger oss förutsättningar
            att bygga upp respekten för varandra, den grund som skapar motkrafter
            till främlingsfientlighet, till våld och till antisemitism, och
            som vaccinerar mot förakt för varje individs rätt och personliga
            värdighet. Kapitalism och marknadsekonomi samt ett demokratiskt
            system skapar inte automatiskt sådana motkrafter.
          </note>
          <note>
            Herr talman! Jag kan gott tillstå att jag förstår att en del
            människor kan känna sig blockerade när begreppet kristen etik
            är på tapeten. Det kan bottna i att man förväxlar religionsutövning
            med grundläggande etiska värden. Men det kan inte vara rim och
            reson att ett sådant missförstånd leder till att vi förtränger
            de värden som mycket av vårt tänkande, vår respekt för pluralism
            och människovärde vilar på. Det var precis på detta sätt som Bengt
            Westerberg alldeles nyss uttryckte sig.
          </note>
          <note>
            Det är alldeles rätt, som det sagts här i kammaren och lyfts
            fram i andra debatter och i tidningsartiklar, att kristen etik
            handlar om att bära varandras bördor. Men det handlar också om
            att vi måste ta vårt ansvar nu. Vi måste ta itu med den dåliga
            tillväxten, investera för framtiden, sanera vår statsskuld och
            vårt budgetunderskott. Om vi inte gör det -- det är poängen som
            måste understrykas -- kommer vår generation att vara den generation
            som lastar över de tyngsta och största bördorna på kommande generationer.
          </note>
          <note>
            Herr talman! Det talas ofta om att skapa ljus för företagsamheten.
            Vad vi egentligen vill är att ljusen skall tändas i de många svenska
            hem där man i dag känner av kris och bekymmer. Men det är viktigt
            att se sambandet. Om vi inte får fart på hjulen blir det också
            svårt att lyfta av de stora bekymmer och den känsla av kris som
            många har.
          </note>
          <note>
            Den 23 november hölls ett ekonomiskt seminarium i Stockholm.
            Ekonomer från Internationella valutafonden, IMF, OECD och förstås
            från vårt eget land, avvisade helt enstämmigt alla tankar på att
            försöka ta landet ur krisen med en mer expansiv finanspolitik.
            Inte ens länder med 4--5 %
          </note>
          <note>
            budgetunderskott i förhållande till BNP funderar på den typ av
            politik som socialdemokraterna nu föreslår. I Sverige är budgetunderskottet
            nära 15 %
          </note>
          <note>
            av BNP. I det läget föreslår oppositionen en sorts superstimulerad,
            extralång julhandel, en gåva av en s-märkt tomte. Räkningen som
            kommer skulle säkert morgondagens barn få till julklapp, en räkning
            som kanske fick avbetalas ända in i nästa lågkonjunktur. Det kallar
            inte jag att bära varandras bördor!
          </note>
          <note>
            Med detta har jag inte hävdat att bördorna nu fördelats helt
            rättvist. Säkert kan vi skapa större rättvisa. Jag begriper väldigt
            väl att det är symboliskt viktigt att visa att de mest och bäst
            bemedlade får vara med och ta sitt ansvar. Men alla kan vara säkra
            på att vi inte skär ner och sparar för att exempelvis 85-åringen
            på sjukhuset skall få det sämre eller för att de arbetslösa skall
            klämmas åt.
          </note>
          <note>
            Vi gör detta för att få resurser att över huvd taget klara omsorgen
            om de svaga i framtiden. Det är faktiskt lögn att påstå att inkomstfördelningen
            är sådan i vårt land att inte de breda skikten, de många människorna,
            måste vara med nu när Sveriges ekonomi skall saneras.
          </note>
          <note>
            I vårt lands kritiska läge måste vi verkligen göra allt -- det
            har sagts här många gånger -- för att lindra arbetslöshetens plåga
            och skapa nya jobb. Nu har regeringen föreslagit och riksdagen
            beslutat om en obligatorisk allmän arbetslöshetsförsäkring. Då
            demonstreras det väldigt mot detta. Det demonstreras mot ett slags
            demokratiska små fallskärmsavtal som något kan lindra för de absolut
            sämst ställda på arbetsmarknaden. Jag förstår faktiskt inte, herr
            talman, socialdemokraternas sätt att reagera på ett sådant förslag.
          </note>
          <note>
            Utöver detta har oppositionen talat sig varm för nya jobb i små
            och medelstora företag. Flera av regeringens förslag för att skapa
            förutsättningar för sådana jobb hotar oppositionen att riva upp
            vid ett regeringsskifte.
          </note>
          <note>
            Vi kristdemokrater har pekat på möjligheten -- för att ta ett
            exempel -- att öppna en helt ny arbetsmarknad inom den privata
            tjänstesektorn.
          </note>
          <note>
            Dagens skattesystem förhindrar att denna marknad får växa fram,
            trots att vi har massor av arbetsvilliga och massor av arbete
            som behöver göras. Den socialdemokratiska regeringen i Danmark
            inför nu en sådan möjlighet för ''piger och draenger''. De svenska
            socialdemokraterna säger om vårt liknande förslag att det innebär
            ett återinförande av klassamhällets pigor och drängar. Kanske
            är det någon ombudsman som felöversatt från danskan?
          </note>
          <note>
            Detta innebär en möjlighet för unga kvinnor och män att påverka
            sin egen situation genom egna initiativ. Det är vad vi föreslår.
          </note>
          <note>
            Vi måste alla ta på oss gårdagens skulder på miljöpolitikens
            område, så att dessa inte förvandlas till framtidens bördor. Nu
            verkar allt vad miljöpolitik heter medialt fjättrad vid Öresundsbro
            och Dennispaket. Det vare mig fjärran att inte inse att dessa
            projekt har med miljöpolitik att skaffa.
          </note>
          <note>
            Det har de i högsta grad! Men vi får inte reducera miljöfrågorna
            till symbolpolitik. Vi försummar vårt ansvar för nästa generation
            om vi inte ser helheten.
          </note>
          <note>
            Det som framför allt krävs är nästa stora skattereform -- en
            skatteväxling för miljön. Det gäller att minska skatten på arbete
            och flytta en del av skattebördan till miljöfarliga utsläpp och
            nyttjandet av sådana råvaror och energikällor som tär på jordens
            ändliga förråd. En sådan skatteväxling kräver noggranna studier
            och ett genomtänkt genomförande. Skall näringslivet klara den
            omställningen, krävs långsiktighet och bred politisk förankring.
            Därför är min fråga: Kan vi sätta oss ned och tillsammans diskutera
            hur en skatteväxling för miljön skall genomföras?
          </note>
          <note>
            Herr talman! Låt mig få önska talmanskollegiet,
          </note>
          <note>
            Sveriges parlamentariker, alla anställda och medarbetare och
            alla som eventuellt orkat lyssna via radio eller TV God Jul och
            Gott Nytt År!
          </note>
          <note>
            (Applåder)
          </note>
          <note type="speaker">
            Anf. 61 INGVAR CARLSSON (s) replik:
          </note>
          <note>
            Herr talman! Alf Svensson är den sista i raden av borgerliga
            regeringsföreträdare. Han avslutade sitt anförande med att önska
            alla utanför regeringen
          </note>
          <note>
            God Jul. Jag ber då att få önska regeringen God Jul och Gott
            Nytt År, så att ingen blir utan denna önskan. Det är väl menat.
          </note>
          <note>
            Det är riktigt, som Alf Svensson säger, att det har blivit ett
            missförstånd om vad som menas med kristen etik i läroplanen. Alf
            Svensson är förmodligen den person som är bäst skickad att klara
            ut det missförståndet. Jag har hört dem som har sagt: Det där
            är egentligen ingenting. Det är bara en krumelur, det kommer inte
            att ha någon som helst effekt i klassrummen. Jag har hört dem
            som har sagt: Det här innebär definitivt en förändring i förhållande
            till nuvarande läroplan.
          </note>
          <note>
            Det kunde vara intressant att litet mera precist höra
          </note>
          <note>
            Alf Svenssons mening på denna punkt. Är det egentligen ingenting
            att fästa avseende vid, eller har det någon betydelse?
          </note>
          <note>
            I det utskott där den här frågan handlagts -- för att knyta an
            till den tidigare debatten -- har representanterna för Folkpartiet
            och Centern uppfattat det som en kabinettsfråga från kds sida.
          </note>
          <note>
            Det är i så fall ingenting att skämmas över. Att vi får så olika
            besked från regeringspartierna om vilka medel som använts för
            att driva igenom förslaget är litet märkligt.
          </note>
          <note>
            Till sist till frågan om vårdnadsbidrag. Kan Alf
          </note>
          <note>
            Svensson förklara hur en ensam förälder med en månadslön på 8
            000 kr skall kunna betala en dagisavgift på 5 310 kr per månad?
            Hur skall en familj med en månadsinkomst på 17 000 kr kunna betala
            dagisavgifter på 6 650 kr för sitt barn? Dessa familjer kommer
            inte att få mer tid för sina barn, som Alf Svensson sade. De får
            bara sin ekonomi sönderslagen. Dagisavgiftshöjningar blir det
            när vårdnadsbidraget införs och kommunerna inte får något statsbidrag
            för ett- och tvååringar.
          </note>
          <note>
            Anf. 62 Statsrådet ALF SVENSSON (kds)
          </note>
          <note>
            replik:
          </note>
          <note>
            Herr talman! Jag vill inte göra gällande att jag är bäst på att
            klargöra det här med kristen etik.
          </note>
          <note>
            Kristen etik är ett ödmjukt sökande hela tiden, det är ingen
            multiplikationstabell. Jag kan kanske ändå klargöra en del av
            de förvecklingar som tydligen finns, och det var kanske så Ingvar
            Carlsson menade.
          </note>
          <note>
            Det står i de regeringsförklaringar som fyrpartiregeringen har
            presenterat -- om jag inte minns fel i alla tre regeringsförklaringar
            -- om skolans förankring i kristen etik och västerländsk humanismen.
            Det står också i propositionen. Det är inte så märkvärdigt om
            vi försöker hålla fast vid det som vi har gjort regeringsförklaringar
            runt om.
          </note>
          <note>
            Jag har märkt väldigt ofta att det finns något slags förvirring.
            Som jag sade och som också Bengt
          </note>
          <note>
            Westerberg tog upp gör man detta med kristen etik till något
            som handlar om kristen tro. Kristen tro får självfallet aldrig
            tvingas på någon enda skolelev, och får över huvud taget aldrig
            tvingas på någon människa. Det vore helt otillständigt.
          </note>
          <note>
            Jag var faktiskt litet glad när Ingvar Carlsson tidigare sade
            att han tar detta med kristen etik på allvar. Jag tror att jag
            citerar Ingvar Carlsson helt korrekt. Alltså tillstår även Ingvar
            Carlsson att vår kulturella tradition och våra värderingar har
            med kristen etik att göra. Det skulle vara helt obegripligt om
            vi försökte göra gällande i våra kulturkretsar i västerlandet
            att vi kan frikoppla oss från den. Dessa värderingar har funnits
            i vårt medvetande, i bakhuvudet, som någonting tämligen naturligt.
          </note>
          <note>
            Men varför skulle just Sverige vara den nation som inte vågar
            sätta ut etiketter?
          </note>
          <note>
            Jag kan berätta för Ingvar Carlsson att Gro Harlem
          </note>
          <note>
            Brundtland -- hon omnämndes tidigare i debatten --
          </note>
          <note>
            har infört detta i norsk skolplan. Jag gissar att hon har gjort
            det för att visa på att etiken inte lever i ett lufttomt rum,
            utan den har sina rötter. Varför skulle vi skämmas för det? Har
            vi inte så mycket civilkurage i landet Sverige, att vi vågar tillstå
            att vi i vår lagstiftning, våra traditioner och våra helger har
            detta med oss? Vi önskade för resten varandra
          </note>
          <note>
            God Jul. Jag tycker att det är tämligen självklart att vi också
            skall våga fästa ut etiketter. Om vi inte gör det, tror jag att
            risken finns att vi i framtiden blir litet vilsna -- något som
            vi kan märka ute i Europa.
          </note>
          <note>
            Sveriges barn och ungdomar, elever och vi alla behöver få identitet
            för att kunna möta den förvirring som existerar runt om i samhället.
          </note>
          <note>
            (Applåder)
          </note>
          <note type="speaker">
            Anf. 63 GUDRUN SCHYMAN (v) replik:
          </note>
          <note>
            Herr talman! Jag tycker att det är väldigt olyckligt att blanda
            samman kristendom och etik. Etik har för mig ingenting med religion
            att göra. Etik är ett begrepp som står över religionen.
          </note>
          <note>
            Jag vill i stället säga så här: Hur ser det ut i skolorna? Är
            det inte detta som är det viktiga, Alf
          </note>
          <note>
            Svensson?
          </note>
          <note>
            Det må vara att man har pamfletter och säger vackra ord i olika
            sammanhang. Men den verklighet som finns i dagens skolor ser faktiskt
            inte så rolig ut. Det handlar om nedskärningar, om stora klasser,
            om avgifter till skolor, om segregering, om barn som får allergier
            därför att man inte har pengar att avsätta till städning osv.
            Det är detta som är verkligheten i skolan i dag. Denna verklighet
            förändras nog inte även om Alf Svensson talar om kristen etik.
            Det vore bra om vi talade om verkligheten när vi diskuterar politik.
          </note>
          <note>
            Sedan vill jag ställa en annan fråga till Alf
          </note>
          <note>
            Svensson. Jag undrar hur han har tagit till sig innehållet i
            biskopsbrevet, som kom i början av året från biskopsmötet. Det
            handlar om rika och fattiga.
          </note>
          <note>
            Man tar bl.a. upp frågan om att de fattigaste av de fattiga i
            världen förvägras den grundläggande mänskliga rättigheten till
            liv. Man talar också om att tiden är inne för ett ordentligt uppvaknande
            och ett beslut om att göra helt om i grundläggande värderingsfrågor.
            Det sägs mycket som är klokt i brevet, men det sägs också att
            det krävs handling om man skall ta orden på allvar.
          </note>
          <note>
            Om man tar orden på allvar och vill att de fattigaste av de fattiga
            i världen inte längre skall förvägras den grundläggande mänskliga
            rättigheten till liv, då måste man ju följa upp detta med politiska
            beslut som innebär en världsordning, en världsekonomi och en världshandel
            som garanterar dessa människor en utveckling. Då kan man inte
            stillatigande se på hur penningflödet går från de fattigaste i
            den fattiga delen av världen till de rikaste i den rika delen
            av världen, till västvärldens banker. Man kan inte heller så cyniskt
            som den borgerliga regeringen gör konjunkturanpassa biståndet
            till tredje världens länder, vilket Alf
          </note>
          <note>
            Svensson har varit med om att göra genom beslut i riksdagen.
            Jag undrar hur Alf Svensson får ihop detta med den goda vilja
            som han säger sig ha till att alla männsikor skall ha rätt till
            ett värdigt liv.
          </note>
          <note>
            Anf. 64 Statsrådet ALF SVENSSON (kds)
          </note>
          <note>
            replik:
          </note>
          <note>
            Herr talman! Det är väl inte så mycket att bry sig om när Gudrun
            Schyman säger någonting så häpnadsväckande som att etik inte har
            någonting med religion att göra. Det är ett uttalande som är fullständigt
            vilset, Gudrun Schyman. Men hon har naturligtvis full rätt att
            här hävda något så utomordentligt egendomligt och vilset.
          </note>
          <note>
            Jag håller med om att det inte alltid är så i skolorna som man
            skulle önska. Visst är det så. Men det var det inte tidigare heller.
            Jag kan ta fram en hel del korrespondens som talar om hur det
            var i
          </note>
          <note>
            Stockholms skolor på den tiden då Norra latin gjordes om till
            ett snyggt, elegant och kostnadskrävande komplex medan det undervisades
            klasser med 35 elever i baracker. Man kan alltså inte göra gällande
            att när den här regeringen tillträdde, då blev det ett eländighetens
            elände på skolområdet. Det kommer alltid att vara en kamp för
            att få fram tillräckligt med resurser till skolan.
          </note>
          <note>
            Sedan borde vi kunna vara överens om att om dessa resurser skall
            kunna tas fram, måste Sverige komma på fötter. Vi måste få balans
            i vår ekonomi.
          </note>
          <note>
            Det gäller precis samma sak för att kunna skaffa fram resurser
            till de svaga, till u-länderna, till vår biståndsbudget. Det är
            väl ingen som tror att det skulle vara lättare för oss att skapa
            rättvisa globalt om vi ser till att Sveriges ekonomi hamnar i
            ännu större obalans. Det hjälper inte u-länderna om den svenska
            ekonomin blir än mer negativ. Det tror väl ändå inte ens Gudrun
            Schyman.
          </note>
          <note>
            Vi når aldrig ända dit, då alla upplever det liv som de skulle
            önska att de hade och som de har rätt att få. Men vi hör hemma
            i den processen, och jag kan försäkra Gudrun Schyman att utifrån
            allt jag mäktar och den styrka som vi fått i valet handlar det
            om att göra det bättre, inte minst för dem på södra halvklotet
            som i jämförelse med vår situation har det mer än eländigt, där
            1 miljard svälter och 1
          </note>
          <note>
            miljard är analfabeter. Jag ser gärna ett starkt stöd från Gudrun
            Schyman på den fronten, men det är inte mycket värt om inte Gudrun
            Schyman samtidigt hjälper till och visar konkret hur vi skall
            ta itu med obalanserna i svensk ekonomi.
          </note>
          <note>
            (Applåder)
          </note>
          <note type="speaker">
            Anf. 65 GUDRUN SCHYMAN (v) replik:
          </note>
          <note>
            Herr talman! Jag hjälper gärna Alf Svensson med litet goda råd
            när det gäller hur vi skall komma åt obalansen i den svenska ekonomin.
            I vår ekonomiska motion har vi med anledning av regeringens proposition
            om de ekonomiska riktlinjerna talat om hur vi tycker att man skall
            göra. Det handlar om rättvisa, om solidaritet, om omfördelning,
            dvs. att ta de pengar som finns och föra över dem dit där de behövs.
            Det handlar också om besparingar, Alf Svensson. Vi vill säga nej
            till
          </note>
          <note>
            JAS-flygplanet och banta militären. Det handlar vidare om att
            säga nej till att köpa nya stridsvagnar, för att ta några mycket
            konkreta exempel. Vi har också andra goda förslag. Det som går
            som ett rött snöre genom vår ekonomiska politik är rättvisa. Vi
            är fullständigt övertygade om att det bästa sättet i dag när det
            gäller att få balans i den svenska ekonomin är att minska arbetslösheten.
            Vi är också fullständigt medvetna om att vi inte kan minska arbetslösheten
            på ett sådant sätt att vi försvårar eller äventyrar den hållbara
            utveckling som det är nödvändigt att vi tar oss an redan nu. Det
            innebär en miljömedveten ekonomisk politik som också skall vara
            hållbar i ett globalt perspektiv, Alf
          </note>
          <note>
            Svensson. Den skall även ta hänsyn till och ansvar för att människor
            i andra delar av världen skall kunna leva ett värdigt liv.
          </note>
          <note>
            Det finns en dubbelmoral och ett hyckleri i den borgerliga regeringen
            som är väldigt provocerande, tycker jag. Det gäller även frågan
            om mänskliga rättigheter, där ju Alf Svensson har ett stort ansvar.
          </note>
          <note>
            Jag tänker då på situationen i det forna Jugoslavien och de krig
            som pågår där bl.a. med hjälp av svenska vapen. Vi har sålt mycket
            vapen dit. Nu när de används och människor flyr därifrån, sätter
            vi stopp vid våra gränser och inför visumtvång. När människor
            där flyr från militärtjänstgöring och kommer hit, säger vi att
            de inte får stanna i Sverige.
          </note>
          <note>
            Detta är en dubbelmoral och ett hyckleri som upprör många människor.
          </note>
          <note>
            Det förs en internationell diskussion om att man skall uppmana
            människor att fly från kriget i det forna Jugoslavien. Men i Sverige
            säger man att detta inte är något giltigt skäl för att människor
            skall få stanna. Jag har själv mött en familj som har den här
            bakgrunden och som har fått ett utvisningsbeslut från den svenska
            regeringen. Jag tycker att det är upprörande. Först skickar vi
            vapen till länder. När länderna börjar strida, tar vi inte emot
            de som flyr. När de flyr ifrån de krig som vi i ord fördömer,
            säger vi att de skall stanna kvar och strida. Det är ett hyckleri
            som är provocerande, Alf
          </note>
          <note>
            Svensson. Det borde mana en minister som har ansvar för mänskliga
            rättigheter till eftertanke.
          </note>
          <note>
            Anf. 66 Statsrådet ALF SVENSSON (kds)
          </note>
          <note>
            replik:
          </note>
          <note>
            Herr talman! Jag vet inte om vi ständigt och jämnt skall behöva
            höra det här talet om hyckleri från
          </note>
          <note>
            Gudrun Schyman. Jag undrar om hon är kemiskt fri från hyckleri
            med sitt kommunistiska och marxistiska förflutna, hon som så elegant
            som det behagar henne vänder kappan efter vinden.
          </note>
          <note>
            Här talas om rättvisa. Vi vet ju vilken rättvisa den ismen stod
            för som hon i varje fall under en viss period har företrätt. Jag
            skulle önska mycket mer när det gäller att få till stånd engagemang
            för de fattiga folken på södra halvklotet. Jag tar mig faktiskt
            friheten att säga att jag gör så gott jag kan och så mycket jag
            orkar. Sverige tillhör de fyra nationer i västvärlden -- Norge,
            Danmark, Sverige och Holland -- som ligger högst i fråga om att
            ge bistånd, medan väldigt många av OECD-länderna ligger nere på
            ca 0,35 % av BNP eller BNI.
          </note>
          <note>
            Sedan har jag uppfattningen att Sverige behöver ha ett militärt
            försvar. Då blir det faktiskt så, att det också kommer att kosta.
            Det är ju sällsamt enkelt att plocka bort både det ena och det
            andra. Men att ha ett försvar som inte kan försvara och inget
            duger till, eller som håller sig med uråldrig materiel, kan jag
            i så fall inte förstå är mycket annat än hyckleri.
          </note>
          <note>
            Jag håller helt och hållet med Gudrun Schyman om att vår viktigaste
            uppgift för att skapa rättvisa är att minska arbetslösheten. Men
            om det vore så enkelt att enbart politikerna i den här kammaren
            kunde slå klubban i bordet och säga att vi härmed beslutar att
            arbetslösheten avskaffas, vore det litet grand av det som Gudrun
            Schyman tydligen tror på och står för, att politikerna från en
            centralistisk position dirigerar, arrangerar och ordnar allt.
          </note>
          <note>
            Den här regeringen har den uppfattningen och insikten att det
            inte är Sveriges riksdag som enbart klarar av att ta fram de här
            jobben, utan vi måste skapa förutsättningar för näringslivet att
            ta fram dessa arbeten. Det är det vi håller på med, och det är
            ju faktiskt också det som vi till viss del hittills har lyckats
            med.
          </note>
          <note>
            (Applåder)
          </note>
          <note type="speaker">
            Anf. 67 IAN WACHTMEISTER (nyd):
          </note>
          <note>
            Herr talman! De här debatterna tar längre tid för varje gång.
            De blir en timme längre för varje gång.
          </note>
          <note>
            Om några år pågår de i flera dygn. Jag skall försöka att fatta
            mig så kort som möjligt.
          </note>
          <note>
            Det har gått ut ett meddelande här om att det endast är partiledare
            som man kan tala med. Det är endast med dem som man kan göra upp,
            eller möjligen med gruppledare, eller hur det var. Jag hoppas
            därför att partiledarna nu hör på vad jag har att säga här, eftersom
            det för de andra tydligen inte spelar någon roll.
          </note>
          <note>
            Nyligen sade statsministern att Ny demokrati har passerat anständighetens
            gränser och att partiets politiska inflytande blir därefter. Det
            var då det.
          </note>
          <note>
            Sedan har vi förhandlat, men då var det ingen i finansministerns
            sällskap som sade något sådant.
          </note>
          <note>
            Har ni gått och blivit oanständiga på gamla dagar?
          </note>
          <note>
            Fru Sahlin och herr Westerberg, Folkpartiet -- alltså i alla
            fall inte ännu Sahlin och Folkpartiet -- uttalade sig för en bojkott
            av Ny demokrati i riksdagen.
          </note>
          <note>
            Andra sade att vi var femtekolonnare och att de skulle få besudlade
            händer om de hade med oss att göra. Den enda bojkott som jag hittills
            har sett var
          </note>
          <note>
            Socialdemokraternas bojkott av en höjning för de arbetslösa vad
            gällde KAS-ersättning.
          </note>
          <note>
            Det är en förfärlig samling av besudlade och oanständiga svartfötter
            som man ser framför sig.
          </note>
          <note>
            Det förstår ni väl att ni inte kan tala med Ny demokrati på det
            här viset? Hur skall ni sedan kunna gå ut till era väljare och
            säga att ni faktiskt har talat med oss? Vad skall de säga?
          </note>
          <note>
            Sedan säger man något som är mycket vanligt:
          </note>
          <note>
            ''Gör ni inte som vi säger, går räntorna upp, kronan faller och
            regeringen avgår.'' Detta fick vi lära oss hur många gånger som
            helst under de här förhandlingarna. Då vill jag bara tala om att
            under tiden den 25 november -- den 10 december, när vi höll på
            med det som ni kallar för cirkus eller vad det är för något, sjönk
            den långa räntan. Först sjönk den korta räntan, kronan låg still
            och börsen steg.
          </note>
          <note>
            Jag ber om applåder för detta, eftersom det ju också var vårt
            fel.
          </note>
          <note>
            (Applåder)
          </note>
          <note>
            Förra gången bad statsministern mig om att ta avstånd. Jag skulle
            ställa mig här och ta avstånd från alla möjliga. Jag skulle ta
            avstånd från Bert
          </note>
          <note>
            Karlsson och jag skulle ta avstånd från Vivianne
          </note>
          <note>
            Franzén. Men nu börjar jag litet grand att förstå vad ni menade,
            därför att under tiden har ju Bengt
          </note>
          <note>
            Westerberg tagit avstånd från regeringen. Sedan har ni själva
            tagit avstånd från gruppledarna och era egna förhandlare, när
            de har gjort upp med oss.
          </note>
          <note>
            Därför skall jag nu gå in på vad jag tar avstånd från så att
            det verkligen blir klart. Jag tar t.ex. avstånd från statsministerns
            tidigare påståenden om att vi skulle bryta avtal som aldrig funnits,
            och det indignationsnummer som han sedan kom med efteråt, vilket
            har avslöjats. Jag tar om igen avstånd från de här mycket egendomliga
            sakerna som har inträffat i dag, när ni försöker glömma skrivna
            avtal. Jag tar avstånd från den intellektuella ohederlighet som
            det faktiskt är att i tid och otid hota med att avgå utan att
            göra det. Jag tar avstånd från blotta tanken på att Carl Bildt,
            nyss hemkommen från Bill Clinton, över huvud taget skulle vilja
            avgå. Jag tror inte det.
          </note>
          <note>
            Ni har väl alla följt spelet om Clinton, som är en mycket viktig
            sak i Sverige? Det råder ett stjärnornas krig mellan Ingvar Carlsson
            och Carl
          </note>
          <note>
            Bildt. Jag väntar nu därför med spänning på vem --
          </note>
          <note>
            båda kan ju inte gilla honom -- som först kommer att ta avstånd
            från president Clinton. Han var ju
          </note>
          <note>
            Ingvars pojke förut, men nu bär han precis som jag
          </note>
          <note>
            Calles slips. Vi får se, det kanske blir en krossad tomat till
            Clinton, men det kan ju missuppfattas.
          </note>
          <note>
            Från Göteborg meddelas emellertid att det finns vissa likheter
            mellan Ingvar Carlsson och president
          </note>
          <note>
            Clinton. Den skall bestå i att när Clinton är ute och springer
            är Carlsson ute och cyklar.
          </note>
          <note>
            Ett argument som har införts här har varit att besparingarna
            kommer senare. Detta har vi fått lära oss vid diskussionerna med
            regeringen.
          </note>
          <note>
            Besparingarna kommer sedan. International
          </note>
          <note>
            Monetary Fund och alla de som vet hur världen ser på Sverige
            säger: ''Besparingar i bemärkelsen nedskärningar utav statliga
            utgifter är det viktigaste som finns.'' Jaha, då säger vi det.
            Skär då i dessa!
          </note>
          <note>
            Med var överste kallskänkan själv, fru Wibble, som borde skära
            i dessa. Men ni sade: ''Det kommer inte nu utan sedan.'' Så vi
            är nu vansinnigt spända inför vad som skall komma i budgeten.
            Det kan kanske t.o.m. tänkas att 100 miljoner kronor kommer att
            kapas av de 15 000 miljoner kronor som ni gödslar ut över i stort
            sett socialistiska föreningar i Sverige.
          </note>
          <note>
            Det kallas för organisationsstöd.
          </note>
          <note>
            Så en fråga som jag har varit inne på här: Bor vi i ett förvirrat
            land? Jag börjar att tro det.
          </note>
          <note>
            Regeringspartierna försöker att ducka från avtal som de alldeles
            nyss har träffat. I landet Sverige, där man inte ens tillåter
            att någon kritiserar flyktingpolitiken, är det helt okej att varna
            för tyskar i skärgården eller för att holländare skall gå ut och
            gå i skogen. Det skall stå på en skylt att det inte får komma
            in några utlänningar här. De har just lagt av med apartheid nere
            i Sydafrika. Skall vi nu införa det här? Det får man hålla på
            med. Ni varnar för fransmän i bilpolitiken. Ni är ju rasister.
          </note>
          <note>
            Har ni tänkt på det? Men detta fortgår.
          </note>
          <note>
            Sedan kommer någon och föreslår en så självklar sak -- där håller
            jag med Alf Svensson -- som att kristen etik skall prägla utbildningen
            av våra små.
          </note>
          <note>
            Då utbryter en debatt. Eller hur? Måste man debattera detta?
            Vad är det för något vi skall ha?
          </note>
          <note>
            Är det något multikulturellt, nebulöst som
          </note>
          <note>
            Socialdemokraterna vill ha? Man frågar sig vad det är för religiösa
            innovationer. Skall det vara en fribiljett till himlen? Skall
            man införa att man skall slå ihjäl dem som inte tycker som man
            själv gör, eller någonting annat?
          </note>
          <note>
            Hur som helst och på fullständigt allvar: Ett land där man inte
            är överens om vilken etik man skall ha har fruktansvärda problem.
          </note>
          <note>
            Man såg reaktionerna när Berlinmuren föll och när
          </note>
          <note>
            Sovjetimperiet ramlade i bitar. Som ett brev på posten kom uttalandet:
            Jaha, nu är krisen över. Nu behöver vi inte längre vårt försvar
            osv. Allting har ordnat sig. Ändå ligger vi i det mest kritiska
            området på hela jordklotet vad gäller militär upprustning etc.
          </note>
          <note>
            Sedan kommer en aggressiv rysk politiker och rasslar i gardinerna
            och skall in på scenen. Då talar
          </note>
          <note>
            Ingvar Carlsson om för statsministern att det nu gäller att markera
            vår neutralitetspolitik, så att ingen vid Gud kan tro att vi någonsin
            skulle hjälpa våra grannar, om de skulle bli överfallna igen.
          </note>
          <note>
            Det enda Bildt har gjort, som jag tycker är vettigt, är att han
            talar om vart vi hör och vilka vi ställer upp för. Ingvar Carlsson
            brukar ha ett märke med en hand på sig där det står: Rör inte
            min kompis!
          </note>
          <note>
            Det tycker jag är precis vad vi skall ha också vad gäller de
            baltiska staterna.
          </note>
          <note>
            Vi har på något sätt förlorat vår identitet. Det är dåligt, eftersom
            vi har ett så fantastiskt gott utgångsläge. Jag undrar vad det
            är vi sysslar med.
          </note>
          <note>
            Det mesta flummas bort.
          </note>
          <note>
            Vi har ett enormt engagemang i denna kammare, från vänster till
            höger, för alla andra länder. Det är väl kul? Vi skall hjälpa
            alla länder och allihop. Det är så jättebra. Alla talar varmt
            för det. Sverige är det ovanligaste namn av något land som nämns
            här.
          </note>
          <note>
            I den mån det nämns kallas det ibland för det här landet. Det
            är ungefär lika artigt som att säga den där Alf eller den där
            talmannen. Det här landet, det är Sverige.
          </note>
          <note>
            Vad är det vi siktar på? Är det kanske ett land utan religion
            och eget språk? Är det ett land där man blygs för sin egen flagga?
            Ni vet att det är farliga saker. Det finns bilar som har flagga.
            Usch, usch, usch! Eller hur? Nationalsången skall vi väl inte
            få sjunga? Vad är det vi skall ha? Skall vi ha esperanto som språk
            och köra med vit flagg redan från början och delegera det politiska
            ansvaret till någon som verkligen är samhällstillvänd och känner
            för
          </note>
          <note>
            Sverige, t.ex. Saddam Hussein eller någon annan lirare? Usch!
          </note>
          <note>
            Sedan talades det om hur god regeringen är. Nu har vi suttit
            i förhandlingar med den. Jag tycker faktiskt inte att den är särskilt
            god -- den är inte god att tas med heller.
          </note>
          <note>
            Carl Bildt talar om regeringens godhet och säger att vi skall
            hjälpa människor i nöd, och han menar då att vi i Ny demokrati
            inte vill hjälpa människor i nöd.
          </note>
          <note>
            Låt mig då snabbt säga följande. Vår politik när det gäller flyktingar
            är:
          </note>
          <note>
            Hjälp flyktingar där de är eller i deras närområde.
          </note>
          <note>
            Ge dem den hjälp som ger mest för pengarna. Man kan hjälpa människor
            för 1 000 kr om året, men vi hjälper dem för 100 000 kr om året,
            så var är de
          </note>
          <note>
            99 000 som vi inte använde till att hjälpa dem med?
          </note>
          <note>
            Ge temporära uppehållstillstånd åt dem som flyr från krig. Det
            gör alla andra länder. Varför gör inte vi det? Inget land har
            en värre och mer orealistisk flyktingpolitik än Sverige. Det är
            bara att jämföra oss med andra länder, och det finns faktiskt
            tips att hämta där.
          </note>
          <note>
            Jag kan inte tro att Bildt menar vad han säger när han kritiserar
            oss för detta, för i så fall är han inte moderat. Vad Moderaterna
            har gått ut med är i varje fall helt andra saker.
          </note>
          <note>
            Det är för mycket flum på det här området. Det är allvarliga
            saker. Migrationen i världen är ett jätteproblem, och tillgångarna,
            de resurser vi har att sätta in, är begränsade, och då skall vi
            också vara väldigt försiktiga med att göra det.
          </note>
          <note>
            Bengt Westerberg sade att vi vill ta 20 mijarder kronor från
            barnfamiljerna. Nej, vi tar 20 miljarder och ger dem till skattebetalarna,
            till en rättvisare fördelning, från överflödet. Det är alldeles
            riktigt att vi inte använder detta för att köpa röster från rika
            barnfamiljer. De får rösta på Westerberg, det går bra.
          </note>
          <note>
            Efter detta upphetsade anförande ber jag till sist att få utdela
            julklappar till församlingen -- inte till alla emellertid, utan
            bara till partiledarna, eftersom de är de enda som verkligen räknas
            i era partier.
          </note>
          <note>
            Eftersom vi i eftermiddag, i kväll eller i natt skall föra en
            debatt om Postens bolagisering, har vi tillverkat speciella rabattfrimärken,
            en karta till var och en av er. De är gratis, och texten är mycket
            personlig.
          </note>
          <note>
            Med detta ber jag att få önska er alla en god jul och ett gott
            nytt år.
          </note>
          <note>
            (Applåder)
          </note>
          <note>
            Anf. 68 Statsminister CARL BILDT (m)
          </note>
          <note>
            replik:
          </note>
          <note>
            Herr talman! Det börjar nu bli en relativt ansenlig samling förbrukade
            manus här uppe i talarstolen.
          </note>
          <note>
            Jag vet inte om de är Gudrun Schymans eller Ian
          </note>
          <note>
            Wachtmeisters eller vems de är. Det är möjligt att vi skulle
            kunna tänka oss litet returpost enligt den s.k. kretsloppsprincipen.
          </note>
          <note>
            (Applåder)
          </note>
          <note>
            Jag kan hålla med om att den här debattordningen så småningom
            kan bli föremål för diskussion. Vi är ännu så länge bara inne
            på det första dygnet.
          </note>
          <note>
            Ian Wachtmeister återkommer ofta till ett uttalande som jag har
            fällt, nämligen att Ny demokrati har passerat anständighetens
            gräns och därmed förlorar inflytande. Så är det när det gäller
            framför allt flyktingpolitiken.
          </note>
          <note>
            Jag vill gärna säga en gång till vad jag redan tidigare har sagt
            från denna talarstol: Det är inte på något sätt ett uttryck för
            rasism att föra en saklig diskussion om flyktingpolitiken. Alla
            har synpunkter på flyktingpolitiken, och alla skall kunna ha synpunkter
            på den. Det finns ett mycket brett spektrum i den debatten.
          </note>
          <note>
            Det inträffar att Ny demokrati i den debatten säger saker som
            det finns anledning att lyssna på. Bengt
          </note>
          <note>
            Westerberg påminde mig just om att Ny demokrati förra sommaren
            hade en annons, där man förklarade sin flyktingpolitik i fråga
            om f.d.
          </note>
          <note>
            Jugoslavien. Man sade där att man förespråkar visum för alla
            utom för dem från Bosnien, dvs. de som kommer från Bosnien skall
            ha rätt att komma hit och stanna här. Om de sedan skall få temporära
            eller permanenta tillstånd har vi olika meningar om, och den diskussionen
            kan vi föra. Men om Ny demokrati stod för åsikten att människor
            från
          </note>
          <note>
            Bosnien har rätt att komma hit och att vi är öppna och generösa,
            skulle det vara mycket lättare att föra debatten. Det som har
            lett till problemen är ju övertrampen.
          </note>
          <note>
            Jag instämmer gärna i den kritik Ian Wachtmeister framförde --
            fast han gjorde det litet för raljant, tyckte jag -- mot den underton
            av främlingsrädsla och t.o.m. främlingsfientlighet som finns i
            delar av kampanjen Nej till EG. Också där opererar man i grumliga
            vatten, Gudrun Schyman, när man framställer allt franskt eller
            tyskt eller holländskt eller grekiskt som hot mot det rena och
            blåögda svenska. Samma reaktion kan jag känna när jag tycker att
            en saklig diskussion om flyktingpolitiken slår över i spekulation
            i grumliga vatten. De som spekulerar i grumliga vatten -- det
            må vara företrädare för Nej till EG eller det må vara flyktingmotståndare
            -- får nog finna sig i att de kommer att bli utsatta för hård
            kritik.
          </note>
          <note>
            När detta är sagt resonerar jag gärna sakligt med
          </note>
          <note>
            Ny demokrati och med Vänsterpartiet och med
          </note>
          <note>
            Socialdemokraterna om olika frågor. Jag har denna höst tillbringat
            många timmar med Ian
          </note>
          <note>
            Wachtmeister och Harriet Colliander, då vi timme eller timme
            har diskuterat författningsfrågan i ett pågående seminarium uppe
            på nionde våningen i huset här intill. Jag har inte gjort detta
            för att det var teater, utan därför att jag ville lyssna också
            på er och därför att jag tyckte att ni stundtals hade ett och
            annat som var värdefullt att tillföra. Sedan hade ni kanske på
            förhand bestämt er för att ställa er utanför. Det beklagar jag,
            men jag lyssnade på er.
          </note>
          <note>
            Jag kommer också att fortsätta att lyssna på varje saklig synpunkt
            i varje saklig fråga från varje parti, inget parti undantaget.
            Gränsdragningen mot grumligheten när det gäller främlingsrädsla
            och främlingsfientlighet kommer emellertid alltid att vara och
            måste alltid vara glasklar.
          </note>
          <note>
            Anf. 69 IAN WACHTMEISTER (nyd)
          </note>
          <note>
            replik:
          </note>
          <note>
            Herr talman! Just det: Rasism är inte alls samma sak som kritik
            av flyktingpolitik. Vi börjar nog nyktra till runt om i Sverige
            i de här frågorna, får jag hoppas.
          </note>
          <note>
            Det finns en skillnad mellan oss och nästan alla andra partier
            vad gäller hur de här frågorna tas upp.
          </note>
          <note>
            Vi tar upp frågorna när saker inträffar, när det går att göra
            någonting åt det. Alla andra verkar ta upp frågorna när det är
            för sent -- om det nu är ett halvt år för sent eller ett år för
            sent. Då säger man: Ja, visst ja, flyktingarna var inte de vi
            trodde, utan det var ekonomiska flyktingar. Så tråkigt! Då får
            vi sluta nu. Så gjorde man med kosovoalbanerna, och så har man
            hållit på. Det här vet vi.
          </note>
          <note>
            Jag vill påpeka och understryka att jag inte tror att det skiljer
            så väldigt mycket i sak här, men vi är snabbare. Världen är snabb
            i dag, och konflikter inträffar snabbt, och då gäller det också
            att reagera snabbt.
          </note>
          <note>
            Det var väldigt trevligt att få vara med i de s.k.
          </note>
          <note>
            partiledaröverläggningarna om författningsfrågorna. Jag har efter
            dessa överläggningar fått en helt annan uppfattning om bl.a. tidigare
            talman Thage G Petersons kommateringsförmåga. Det var värt många
            timmar även det.
          </note>
          <note>
            Medan jag har matchen med statsministern i gång vill jag ta upp
            också en annan sak. Vi har av våra stora och små magistrar fått
            lära oss att vi bara skall köra vårt spår och att det sedan skall
            vara nog. De har sagt till oss att vi gärna får prata och föreslå
            saker, bara vi är tysta sedan och trycker gult i voteringen, så
            att ingenting händer. Jag frågar då:
          </note>
          <note>
            Varför skulle vi göra det? Jo, säger de, därför att vi gjorde
            så med vänstern när det var sosseregering.
          </note>
          <note>
            De röstade alltså aldrig ihop. Men hade ni samma uppfattning
            som vänstern på den tiden, skulle ni också ha rösta ihop med dem.
            Fast det kanske ni inte hade?
          </note>
          <note>
            Vi kan här ge er ett tips om hur man driver oppositionspolitik.
            Vi tycker att det är vettigt, och jag tror att folk i allmänhet
            tycker att det är vettigt.
          </note>
          <note>
            Om inte det bästa går, vilket -- det får man vid Gud hoppas --
            är det man själv föreslår, då tar man det näst bästa. Man tar
            i så fall inte det sämsta. Vi försöker agera på det viset.
          </note>
          <note>
            Ta bensinskatten som exempel. Vi ville att den skulle sänkas,
            Socialdemokraterna ville inte höja den, och ni ville höja den.
            Skall vi då säga, att eftersom vi vill sänka den och det inte
            går skall vi gå med på att ni höjer den? Skall vi sitta trycka
            gult och se ut som fiollådor? Det gör inte vi. Adjö!
          </note>
          <note>
            (Applåder)
          </note>
          <note>
            Anf. 70 Statsminister CARL BILDT (m)
          </note>
          <note>
            replik:
          </note>
          <note>
            Herr talman! I den senare delen har jag väl i och för sig ingen
            annan mening än Ian Wachtmeister.
          </note>
          <note>
            Däremot har jag haft problem när Ian
          </note>
          <note>
            Wachtmeister har sagt att han skall stödja den socialdemokratiska
            politiken. När han gör det i avgörande frågor får han finna sig
            i att han drabbas av vår kritik i lika hög grad som
          </note>
          <note>
            Socialdemokraterna, eftersom han och hans parti då med sina röster
            medverkar till att det i detta land bedrivs socialdemokratisk
            politik, och detta är när det gäller företagsamhet, nya jobb,
            ekonomiska möjligheter och tillväxt för framtiden den stora faran
            som nu finns i en situation då ljusen börjar tändas.
          </note>
          <note>
            Så länge man kan ha sansade samtal i olika frågor inom ramen
            för riksdagens utskott är det väl bra.
          </note>
          <note>
            Och leder detta till att vi får en gynnsammare ekonomisk utveckling
            är jag inte den som skall beklaga det. Men -- det har vi kommit
            bort från, och vi skall inte diskutera retroaktivt det som hände
            i våras -- att rösta igenom socialdemokratisk ekonomisk politik
            är inte bra för landet.
          </note>
          <note>
            Sedan helt kort tillbaka till flyktingpolitiken. Jag är glad
            om också den diskussionen kan föras i ett något sansat tonläge.
            Ian Wachtmeister säger att
          </note>
          <note>
            Ny demokrati lägger upp sin politik när det krävs så att säga.
            Ni är ''just in time'' -- för att använda ett modernt företagsekonomiskt
            begrepp som säkert finns i Ian Wachtmeisters värld.
          </note>
          <note>
            Okej, ni satte in annonser och sade: Ny demokrati vill ha visumfred
            för dem som kommer från
          </note>
          <note>
            Bosnien. Men de annonserna sattes in när den bosniska krisen
            började bli som värst. Jag vill inte påstå att det var en bidragande
            orsak, för det var det inte -- de som kom hit från Bosnien kom,
            som jag sade tidigare, därför att de fördrevs av serbiska bomber
            -- men visumfriheten stod också ni för.
          </note>
          <note>
            Vad vi än tycker om det har vi en moralisk skyldighet att nu
            ta hand om dem som har kommit hit. Vi försöker ta hand om oerhört
            många. Sverige har gjort mer än de flesta länder nere i närområdet.
          </note>
          <note>
            Beträffande dem som har kommit hit, också då Ny demokrati annonserade
            om visumfrihet, har alla företrädare för alla partier i denna
            kammare en moralisk och medmänsklig skyldighet att se till att
            dessa människor -- så länge den enda möjligheten till ett anständigt
            liv för dem är att de får stanna i vårt land -- också får stanna
            här och att de får ett anständigt liv. Det är svårt i tider av
            besparingar och arbetslöshet, som inte minst drabbar dem, men
            vi har alla en skyldighet att hjälpa till.
          </note>
          <note>
            Jag skulle gärna se att även företrädare för Ny demokrati då
            och då gör det lilla enkla uttalandet:
          </note>
          <note>
            Vi är med på den enkla medmänskligheten.
          </note>
          <note>
            Sedan kan ni ha vilka synpunkter ni vill i övrigt på flyktingpolitiken.
            Det är fullt legitimt.
          </note>
          <note>
            (Applåder)
          </note>
          <note>
            Anf. 71 IAN WACHTMEISTER (nyd)
          </note>
          <note>
            replik:
          </note>
          <note>
            Herr talman! Vi driver inte socialdemokratisk politik. Vi driver
            nydemokratisk politik. Dessa båda typer av politik är så pass
            olika att Ingvar
          </note>
          <note>
            Carlsson inte ens vill tala med oss.
          </note>
          <note>
            Vi är ärliga. Vi kör med väldigt raka puckar. Vi talar om i förväg
            precis hur vi resonerar och vad vi kommer att göra. Vi har inte
            glömt, herr statsminister och herr talman -- jag nämner båda på
            en gång -- det som hände i våras, därför att det var ett indignationsnummer
            som Carl Bildt lyckades med. Däremot har vi avslöjat det efteråt,
            för vi tycker att det var oärligt.
          </note>
          <note>
            Till sist några ord vad gäller uppehållstillstånd, visum etc.
            Vi vill hjälpa människor mycket mera än ni andra vill. Vi vill
            göra det på ett sådant sätt att man får hundra gånger mer för
            pengarna -- dvs.
          </note>
          <note>
            man kan hjälpa hundra gånger fler människor.
          </note>
          <note>
            Sedan en sak vad gäller uppehållstillstånd. Vad är det som säger
            att man skall ha permanenta uppehållstillstånd? Vad är det som
            säger att ett sådant beslut skall fattas när riksdagen inte är
            samlad? Varför skall vi göra detta permanent när alla andra gör
            det tillfälligt? Varför skall vi inte i stället hjälpa människor
            tillbaka till den plats som de kom från?
          </note>
          <note>
            Till sist några ord om det här med moral osv. Jag är nog väldigt
            trött på väldigt många saker, och jag är faktiskt väldigt trött
            på att höra att vi inte skulle vara tillräckligt moraliska för
            den här samlingen.
          </note>
          <note>
            Jag kan lova er -- det anser jag själv -- att jag kommer på absolut
            topplats i det här gänget vad gäller moral. Sedan kommer man och
            säger att vi inte är goda nog. Bara för att vi inte är dumma skulle
            vi inte vara goda.
          </note>
          <note>
            Vi försöker hushålla med människors pengar.
          </note>
          <note>
            Allihop i denna kammare är vi satta att hushålla med svenska
            människors pengar. Vill vi hjälpa andra människor, skall vi hjälpa
            dem så effektivt och bra som möjligt. Då är vi goda. Var så goda
            och kom ihåg det! God Jul!
          </note>
          <note type="speaker">
            Anf. 72 GUDRUN SCHYMAN (v):
          </note>
          <note>
            Herr talman! God eller inte -- det är i alla fall inget fel på
            självförtroendet hos den föregående talaren.
          </note>
          <note>
            Jag har inga presenter alls med mig. Jag har alltså varken slipsar,
            jultomtar eller klubbor med mig.
          </note>
          <note>
            Däremot har jag med mig julhälsningar från de människor som framför
            allt regeringens representanter inte vågar möta. Det gäller människor
            som ni inte vågade möta i onsdags, som ni inte har vågat möta
            vid tidigare uppvaktningar utanför Riksdagshuset eller som ni
            inte vågar möta på arbetslöshetskaféer, i skolor och på träffpunkter
            av olika slag ute i landet.
          </note>
          <note>
            Jag har en hälsning från Willy Jonsson. Han är 60 år och är arbetslös.
            Han har följande att säga till regeringen: Slopa den nuvarande
            politiken! Den är helt vansinnig. Snart får 600 000 gå till Socialen
            när de blir utförsäkrade.
          </note>
          <note>
            Jag har också en hälsning från en skådespelerska, som demonstrerade
            här utanför i onsdags. Hon säger: Försök att känna efter hur det
            känns för dem som har små omständigheter, även om det är svårt.
          </note>
          <note>
            Ni skulle i alla fall kunna försöka.
          </note>
          <note>
            Vidare har jag en hälsning från en 23-årig arbetslös kille, som
            är byggnadsarbetare men som har gått arbetslös i ett år. Han säger:
            Det har gått för långt.
          </note>
          <note>
            Det viktigaste för oss byggnadsarbetare är att vi får jobb. Som
            det verkar nu går det bara nerför. Fler och fler verkar bli arbetslösa.
          </note>
          <note>
            Sedan har jag en hälsning från Tomas Wedin. Han är 34 år och
            är periodvis arbetslös. Tomas Wedin har rest ända från Kramfors
            för att komma hit, och han säger: Ta pengarna där de finns --
            hos aktieägare och liknande! Nu slår regeringen bara mot dem som
            har de minsta marginalerna. Det är den viktigaste ändringen. Folk
            är inte skuld till det som har drabbat Sverige. De får inte minska
            konsumtionen nu. Tvärtom måste köpkraften öka om vi skall få snurr
            på hjulen. Sverige har tidigare varit ett föredöme utomlands.
            Nu har bilden försämrats när tryggheten har gröpts ur. De vet
            väl att de snart skall åka -- regeringen alltså -- så nu passar
            de på.
          </note>
          <note>
            Nu gäller det en hälsning från en 42-årig kvinna från
          </note>
          <note>
            Malmberget. Hon jobbar inom hemtjänsten och har en sjuk man och
            ett minderårigt barn hemma.
          </note>
          <note>
            Den här kvinnan säger: Bildt trampar ner på sjuka, gamla och
            barnfamiljer. För unga arbetslösa blir det katastrof i dag när
            de tvingas gå till Socialen och inte får göra rätt för sig, som
            jag fick när jag var ung. Tycker Carl Bildt att det är rätt att
            göra så mot ungdomen?
          </note>
          <note>
            Ingemar Liljefors, 50 år, är arbetslös fabriksarbetare. Han säger
            så här: Det är bara att avgå. Återställ a-kassan, dela på jobben!
            Det är det som är lösningen, men regeringen lyssnar inte. Man
            känner sig maktlös.
          </note>
          <note>
            Lärarförbundet här i Stockholm redogör i sin hälsning för följande
            fakta i målet -- apropå allt tal om Europas bästa skola: En ettåring
            kommer att få tillbringa sin dag i 17-barnsgrupper med två personal.
            En fyraåring kommer att få tillbringa sin dag i 20-barnsgrupper
            med två personal.
          </note>
          <note>
            Daghemsmatens kvalitet försämras kraftigt.
          </note>
          <note>
            Invandrarbarn på förskolor berövas hemspråksundervisning. Sexåringarnas
            skolförberedelse blir en halvmesyr i stora grupper.
          </note>
          <note>
            Fritidshemmen blir barnparkering.
          </note>
          <note>
            Undervisningen för grundskoleeleverna försämras.
          </note>
          <note>
            Stockholms kommun är den kommun i Sverige som satsar minst på
            skolan. Antalet lärarledda lektioner på gymnasiet minskar. Låt
            inte politikerna lämna barnen och ungdomarna i sticket!
          </note>
          <note>
            Men det är just vad ni gör. Naturligtvis är det beklagligt --
            för att använda ett milt ord.
          </note>
          <note>
            Många människor är djupt oroade, och jag tror att de inte alls
            känner igen sig i de deklarationer som förekommit här i dag och
            som handlar om ljuset i tunneln, ljus som tänds osv.
          </note>
          <note>
            Tyvärr är det så, att ju svårare problemen verkar bli omkring
            oss, desto ytligare blir politiken och desto större retoriken.
            Jag tycker att det är en mycket olycklig utveckling. Jag är mycket
            oroad över det faktum att så många människor i dag känner ett
            sådant avstånd till politiken, att så många människor i dag inte
            ser att politiken är ett redskap för förändringar som man vill
            göra, utan som i stället säger: Jag vill inte beblanda mig med
            politiken. Det är inte det som är lösningen.
          </note>
          <note>
            Politikerna talar inte om det som är min vardag. De talar inte
            om det som är min verklighet, det som är mina problem. De lyssnar
            inte, de hör inte, de ser inte.
          </note>
          <note>
            Det handlar ju om demokratin och hur vi har det i vårt samhälle.
            Det handlar om moralen, den samhällsmoral som har utvecklats under
            80-talet, med pampvälde, med fallskärmsavtal, med jättelika vinster
            för ett fåtal och med en mycket besvärande verklighet för ett
            flertal. Detta har gröpt ur människors tilltro även till de demokratiska
            institutionerna i Sverige.
          </note>
          <note>
            Tyvärr har också det här pampväldet drabbat arbetarrörelsens
            organisationer och företag. Det tror jag många kände som att det
            var den sista kniven som stacks in i ryggen. Inte ens på fackföreningens
            pampar, inte ens på arbetarrörelsens företag och organisationer
            kan man lita. Då infinner sig naturligtvis frågan: Vem kan man
            lita på?
          </note>
          <note>
            Jag tycker att vi som har valt politiken som ett verktyg och
            som ett forum för att försöka skapa en tillvaro som är dräglig
            för oss har ett stort ansvar, även om vi har olika utgångspunkter.
            Det har vi. Vi tjänar olika intressen. Jag tycker att det är ärligt
            att säga det. Annars skulle vi inte ha olika politiska partier.
            Om vi hade parollen ''allt gott åt alla genast'' som någonting
            som enade oss skulle vi inte stå här och diskutera med varandra.
            Vi företräder olika intressen.
          </note>
          <note>
            Den borgerliga regeringen företräder de ekonomiskt starka intressena.
            Arbetarrörelsens partier, Vänsterpartiet och Socialdemokraterna,
            företräder inte de ekonomiskt starkas intressen.
          </note>
          <note>
            För de svaga i samhället är det politiken som är redskapet. Därför
            är det viktigt att hålla politiken högt och låta den stå över
            den typ av bedrägeriekonomi och marknadens marodörer som fick
            härja fritt under 80-talet. Men jag tycker att även ni som företräder
            de ekonomiskt starkas intressen måste vinnlägga er om att göra
            politiken till något hedervärt.
          </note>
          <note>
            Jag tycker att det talas alldeles för litet om framtiden i den
            här kammaren. Jag tycker att det har varit så under den här debatten.
            Det är ofta ett mycket tillbakablickande samtal som förs här,
            om vem som gjorde vad i hemliga överläggningar, vem som har ansvar
            för vad, att man egentligen har ärvt allt dåligt av sina företrädare,
            och det kan man inte göra något åt.
          </note>
          <note>
            Den populism som Vänsterpartiet ofta blir anklagat för skall
            jag mycket kort redogöra för. Man anklagar oss nämligen för att
            vår politik är populistisk. Jag hävdar att den är framtidsinriktad.
          </note>
          <note>
            Vi säger att den viktigaste frågan i Sverige i dag är arbetslösheten.
            Vi måste göra något åt arbetslösheten om vi skall komma till rätta
            med
          </note>
          <note>
            Sveriges ekonomi och om vi skall få ned budgetunderskottet. Men
            vi måste göra något åt det på ett sådant sätt att vi inte försvårar
            för kommande generationer, så att vi inte tär på en hållbar utveckling.
          </note>
          <note>
            Vi har några mycket konkreta och bra framtidsinriktade förslag.
            Det handlar om sex timmars arbetsdag, utifrån självklarheten att
            det är bättre att fler jobbar sex timmar än att få jobbar åtta,
            och dessutom övertid, och att resten skall gå på bidrag. Jag förstår
            inte varför ni i de andra politiska partierna är så ovilliga att
            diskutera denna framtidsinriktade reform som skulle innebära ett
            bättre liv för så många.
          </note>
          <note>
            Vi tycker att frågan om en hållbar utveckling är en nödvändig
            fråga att befatta sig med oavsett konjunkturläge. Miljöfrågorna
            är inte konjunkturanpassade. De får inte bli det. Därför måste
            den ekonomiska politik som råder bot på arbetslösheten också kopplas
            ihop med miljöpolitiken. Det låter sig väl göras, eftersom den
            miljöomställning som är nödvändig också kommer att ge fler jobb.
          </note>
          <note>
            Vi säger att de nya jobben också måste få finnas ute i kommunerna.
            Det är vård, det är omsorg, det är kultur, det är utbildning som
            vi skall satsa på. Det är det som gör människor rustade att gå
            in i den nya tid som vi nu går in i. Det är inte i de gamla industrierna
            som de nya jobben kommer att skapas.
          </note>
          <note>
            Det är inom information, kommunikation, vård och omsorg.
          </note>
          <note>
            Vi säger att det är nödvändigt att stärka kvinnors makt och inflytande
            på samhällslivets alla områden. Jag tycker att den här partiledardebatten
            har vittnat om just nödvändigheten av det. Det finns annars en
            tendens att man fjärmar sig från den verklighet som faktiskt handlar
            om livet.
          </note>
          <note>
            Jag har som sagt var ingen present till er. Men jag skulle vilja
            uppmana er alla, nu när vi går till julledighet, att använda tiden
            till att läsa en del. Jag har ett förslag på mycket bra läsning.
            Det är sagan om Karl Bertil Jonssons julafton. Jag tror att ni
            kanske vet vem den är skriven av. Nej? Den är skriven av Tage
            Danielsson. Sagan om Karl Bertil
          </note>
          <note>
            Jonsson handlar om Karl Bertil Jonsson, 14 år, som arbetar på
            Posten och som inser att det finns en glädje i att ge. Han inser
            att devisen att ta från de rika och ge till de fattiga är något
            mycket hedervärt och något att tänka på. Jag skulle önska att
            ni läser den sagan. Den brukar komma på TV också i juletid. Jag
            rekommenderar både läsande och tittande och ber att få önska samtliga
            God Jul!
          </note>
          <note>
            (Applåder)
          </note>
          <note>
            Partiledardebatten var härmed avslutad.
          </note>
          <note>
            2 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1993/94:99 till skatteutskottet
          </note>
          <note>
            1993/94:113--115 och 118 till konstitutionsutskottet
          </note>
          <note>
            1993/94:120 till utrikesutskottet
          </note>
          <note>
            1993/94:121 till socialutskottet
          </note>
          <note>
            Förslag
          </note>
          <note>
            1993/94:RR4 till näringsutskottet
          </note>
          <note>
            3 § Bordläggning
          </note>
          <note>
            Anmäldes och bordlades
          </note>
          <note>
            1993/94:TU11 Postlag och en förändrad verksamhetsform för Postverket,
            m.m.
          </note>
          <note>
            4 § Kammaren åtskildes kl. 14.06.
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m. 1
          </note>
          <note>
            § anf. 59 (delvis) och
          </note>
          <note>
            av andre vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
