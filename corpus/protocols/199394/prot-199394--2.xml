<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199394</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199394</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199394--2</head>
          <docDate when="1993-10-05">1993-10-05</docDate>
        </div>
      </front>
      <body>
        <div>
          <note>
            Efter gudstjänst i Storkyrkan, där predikan hölls av ärkebiskop
            Gunnar Weman, öppnades riksmötet i kammarens plenisal enligt det
            program som i bilaga fogats till detta protokoll.
          </note>
          <note>
            1 § Öppnande av riksmötet
          </note>
          <note type="speaker">
            Anf. 1 TALMANNEN:
          </note>
          <note>
            Jag hemställer att Ers Majestät måtte förklara
          </note>
          <note>
            1993/94 års riksmöte öppnat.
          </note>
          <note type="speaker">
            Anf. 2 HANS MAJESTÄT KONUNGEN:
          </note>
          <note>
            Fru talman, ärade riksdagsledamöter! Det är för mig en stor glädje
            och tillfredsställelse att vid riksmötets öppnande få framföra
            mitt varma tack till riksdagen och regeringen och därigenom till
            hela svenska folket för uppvaktning med anledning av 20-årsjubileet
            som statschef. All vänlighet och uppskattning som vid detta tillfälle
            riktades mot mig kommer att vara en stimulans i mitt arbete under
            kommande år.
          </note>
          <note>
            Sedan slutet av 1980-talet har stora förändringar ägt rum i vår
            omvärld. Händelserna i det tidigare
          </note>
          <note>
            Sovjetunionen har varit av avgörande betydelse för den utrikes-
            och säkerhetspolitiska utvecklingen.
          </note>
          <note>
            Sverige har kunnat välkomna flera nya grannstater, och vårt land
            spelar en aktiv roll för att stödja deras utveckling, både bilateralt
            och som ordförandeland i ESK.
          </note>
          <note>
            Men en omvandling av det slag Europa nu genomgår är dessvärre
            aldrig smärtfri.
          </note>
          <note>
            Motsättningar mellan etniska grupper och folkslag har medfört
            förödande konflikter på Balkanhalvön och i delar av det gamla
            Sovjetunionen. Detta har medfört stora lidanden och umbäranden
            för civilbefolkningen i dessa områden.
          </note>
          <note>
            Det är med stor oro vi tagit del av de senaste dagarnas rapporter
            om våldsamma oroligheter i
          </note>
          <note>
            Moskva. Dessa har krävt många dödsoffer. Det är vår förhoppning
            att demokratiseringsprocessen i
          </note>
          <note>
            Ryssland skall kunna fullföljas.
          </note>
          <note>
            Den politiska osäkerheten, inte bara i Europa utan också i andra
            delar av världen, innebär hot och fara för befolkningen. Här i
            Sverige har vi märkt detta genom att många människor från andra
            länder tagit sin tillflykt hit för att söka trygghet.
          </note>
          <note>
            Miljöproblemen kvarstår och t.o.m. växer i vissa avseenden, trots
            att medvetenheten i dessa frågor har ökat på ett glädjande sätt.
            Vi måste minska föroreningen av luft och vatten. Sådana åtgärder
            kräver ett omfattande internationellt arbete. Men även som enskilda
            medborgare, inom våra egna länders gränser, kan vi åstadkomma
            mycket för att uppnå en dräglig miljö för framtida generationer.
          </note>
          <note>
            Sverige, som av tradition deltar aktivt i det internationella
            arbetet inom olika områden, har alltid visat ett starkt engagemang
            i Förenta
          </note>
          <note>
            Nationerna. Vårt ekonomiska och humanitära bistånd är omfattande,
            och den svenska flyktingpolitiken är generös i jämförelse med
            andra länders. Redan från starten av FN:s militära verksamhet
            har Sverige deltagit med fredsbevarande styrkor. Därför är det
            naturligt att vi nu bidrar med en bataljon för att uppnå fred
            i det forna Jugoslavien.
          </note>
          <note>
            Det blir allt viktigare att stödja arbetet inom FN för att åstadkomma
            förutsättningar för ett konstruktivt internationellt samarbete
            i syfte att skapa en bättre värld för oss alla.
          </note>
          <note>
            Sedan jag öppnade förra årets riksmöte har arbetet med att stärka
            Sveriges ekonomi stått i centrum för riksdagens arbete. Det finns
            en bred uppslutning i hela vårt land bakom viljan att minska arbetslösheten
            och förbättra statsfinanserna.
          </note>
          <note>
            Under våra resor i landet har Drottningen och jag mött både initiativkraft
            och optimism. Det gäller att ta vara på allt positivt för att
            gemensamt komma till rätta med problemen inom ekonomi och samhälle.
          </note>
          <note>
            Ni, valda ombud för Sveriges folk, har ett ansvarsfullt och krävande
            arbete framför er. Många frågor av stor vikt för vårt land och
            dess medborgare kommer att bli föremål för diskussion och beslut.
          </note>
          <note>
            Vi alla kommer att med uppmärksamhet och intresse följa ert arbete
            för vårt lands bästa. Jag önskar er välgång i detta viktiga värv
            och förklarar härmed 1993/94 års riksmöte öppnat.
          </note>
          <note>
            2 § Regeringsförklaring
          </note>
          <note type="speaker">
            Anf. 3 Statsminister CARL BILDT (m):
          </note>
          <note>
            Eders Majestäter, Eders Kungliga Högheter, fru talman, ledamöter
            av Sveriges riksdag!
          </note>
          <note>
            Sveriges utrikespolitik är en klar röst för mänskliga rättigheter,
            frihet och demokrati.
          </note>
          <note>
            Ryssland är vårt grannland. Vad som sker i
          </note>
          <note>
            Ryssland är av avgörande betydelse för hela det internationella
            samarbetet under kommande år och decennier.
          </note>
          <note>
            När de rödbruna krafterna tog till öppet våld på
          </note>
          <note>
            Moskvas gator höll Sverige och världen andan --
          </note>
          <note>
            samma rödbruna krafter som för två år sedan tog till våld mot
            de baltiska nationernas strävan efter frihet, samma krafter som
            vill vrida klockan tillbaka i Ryssland och i Europa.
          </note>
          <note>
            Vårt stöd till Rysslands folkvalde president i hans strävan att
            så snabbt som möjligt lösa den politiska konflikten genom fria
            och demokratiska val är entydigt.
          </note>
          <note>
            Det är med valsedeln, inte med vapnen, som
          </note>
          <note>
            Rysslands framtid måste avgöras.
          </note>
          <note>
            Det gångna året har inneburit betydelsefulla genombrott för demokrati
            och rätt i olika delar av världen.
          </note>
          <note>
            I Sydafrika bereds nu vägen för demokratiska val och ett demokratiskt
            styre. Vårt stöd till mänskliga rättigheter och demokrati i Sydafrika
            förblir viktigt. De återstående ekonomiska sanktionerna avvecklas
            nu snabbt.
          </note>
          <note>
            I Mellersta Östern har fredssamtalen gjort historiska framsteg.
            Sverige förbereder nu biståndsinsatser för att understödja fredsprocessen
            mellan israeler och palestinier.
          </note>
          <note>
            Förenta nationernas arbete är av stor betydelse i denna tid av
            global förändring. Sverige arbetar aktivt för att förstärka och
            effektivisera FN:s arbete.
          </note>
          <note>
            Sverige fullföljer en u-lands- och biståndspolitik som syftar
            till att lindra fattigdom och nöd och som är ett starkt stöd för
            mänskliga rättigheter, demokrati och marknadsekonomi och främjar
            rättvisa och utveckling.
          </note>
          <note>
            För alla länders möjlighet till utveckling och tillväxt har de
            pågående förhandlingarna inom GATT i syfte att frigöra världshandeln
            stor betydelse.
          </note>
          <note>
            Sverige verkar för en snabb och heltäckande uppgörelse med utgångspunkt
            i de förhandlingsresultat som uppnåtts.
          </note>
          <note>
            I Europa kommer utvecklingen -- som de dramatiska händelserna
            i Moskva på nytt har visat -- att präglas av omvandlingen efter
            de socialistiska systemens sammanbrott.
          </note>
          <note>
            Sverige spelar en aktiv roll i arbetet att återförena
          </note>
          <note>
            Europa. Vi fullgör detta år en viktig uppgift som ordförande
            i den europeiska säkerhets- och samarbetskonferensen (ESK).
          </note>
          <note>
            Av särskild betydelse är vårt stöd till Estlands,
          </note>
          <note>
            Lettlands och Litauens självständighet och utveckling. Återstående
            ryska trupper bör lämna
          </note>
          <note>
            Estland och Lettland snarast.
          </note>
          <note>
            Inom kort grupperas den andra nordiska FN-
          </note>
          <note>
            bataljonen i Bosnien som ett led i de gemensamma ansträngningarna
            att lindra lidande och säkra fred.
          </note>
          <note>
            Konkret, och i nordisk samverkan, visar vi att vi menar allvar
            med vår vilja att bidra till Europas gemensamma säkerhet.
          </note>
          <note>
            För denna spelar också vårt försvar en betydelsefull roll. Sverige
            står utanför militära allianser. Det ställer krav på vår egen
            förmåga att upprätthålla ett starkt försvar.
          </note>
          <note>
            Förhandlingarna om medlemskap i den framväxande europeiska unionen
            är ett uttryck för vår strävan att delta i arbetet med att bygga
            ett medborgarnas Europa. Bara genom att fullt ut delta i det europeiska
            samarbetet kan vi vara med och besluta om viktiga frågor som rör
            också vår framtid.
          </note>
          <note>
            Det gäller ansträngningarna att bekämpa arbetslösheten lika väl
            som att förbättra miljön och att säkra fred och stabilitet i Europa.
          </note>
          <note>
            Sveriges positioner i förhandlingarna med EG:s medlemsstater
            har lagts fast under stor enighet mellan riksdagens partier. Regeringen
            strävar efter fortsatt brett samförstånd kring dessa förhandlingar.
          </note>
          <note>
            Vi utgår från målet om den utvidgning av EG:s medlemskrets den
            1 januari 1995 som satts upp av
          </note>
          <note>
            EG:s stats- och regeringschefer. Det ger oss bäst möjlighet till
            inflytande över de viktiga steg i samarbetet som skall tas därefter.
          </note>
          <note>
            ***
          </note>
          <note>
            Vårt land är inne i en period av stora ekonomiska påfrestningar.
            Den ekonomiska krisen drabbar oss alla: enskilda medborgare, företag,
            stat och kommuner.
          </note>
          <note>
            Orsakerna till den ekonomiska nedgången är väl kända. Dagens
            svårigheter är i första hand resultatet av missgrepp under lång
            tid som inte kan göras ogjorda och vars konsekvenser inte längre
            kan skjutas på framtiden.
          </note>
          <note>
            Mycket har redan skett som förbättrar villkoren för investeringar
            och produktion i Sverige. Sänkta arbetsgivaravgifter, låga löneavtal
            och en god produktivitetsutveckling under senare år har tillsammans
            med den lägre kronkursen medfört ett gynnsamt kostnadsläge. Den
            underliggande inflationstakten är låg.
          </note>
          <note>
            Sjunkande räntor har mildrat de senaste årens realräntechock
            och underlättar företagens investeringar i ny produktion och nya
            jobb.
          </note>
          <note>
            Återhämtningen i det finansiella systemet ökar förutsättningarna
            för banker och kreditinstitut att fungera normalt i den förestående
            uppgångsfasen.
          </note>
          <note>
            Rekordstora nyemissioner omvandlar ett högt privat sparande till
            riskkapital i företagen och lindrar sviterna efter 1980-talets
            överhettning på de finansiella marknaderna.
          </note>
          <note>
            Den ekonomiska situationen förbättras nu gradvis.
          </note>
          <note>
            Exporten stiger. Industriproduktionen ökar.
          </note>
          <note>
            Varslen om friställning minskar. Antalet lediga platser ökar.
            Företagskonkurserna minskar och företagens lönsamhet förbättras.
          </note>
          <note>
            Svårigheterna är emellertid långt ifrån övervunna.
          </note>
          <note>
            Någon allmän uppgång är ännu inte i sikte.
          </note>
          <note>
            Tvärtom måste den ekonomiska politiken under hela 1990-talet
            inriktas på att återställa den samhällsekonomiska balansen. Vägen
            tillbaka till uthållig tillväxt och full sysselsättning är lång.
          </note>
          <note>
            *
          </note>
          <note>
            Sveriges förnyelse är en utmaning för hela folket.
          </note>
          <note>
            Den kräver av oss alla hårt arbete, sparande och sunda långsiktiga
            investeringar. Endast därigenom kan arbetslösheten bekämpas och
            välfärden tryggas för framtida generationer.
          </note>
          <note>
            Exporten och investeringarna i det privata näringslivet måste
            under överskådlig tid vara tillväxtmotorerna i ekonomin. Regeringens
            ekonomiska politik skapar nu steg för steg förutsättningarna för
            detta.
          </note>
          <note>
            Finanspolitiken har en viktig uppgift i att skapa förutsättningar
            för en fortsatt räntenedgång.
          </note>
          <note>
            Inriktningen av finanspolitiken fullföljs.
          </note>
          <note>
            Av avgörande betydelse för den ekonomiska utvecklingen under
            kommande år är att arbetet med att sanera statsfinanserna förs
            vidare med kraft och uthållighet. Den snabba skuldökningen måste
            brytas om vi inte skall äventyra själva basen för morgondagens
            välfärd.
          </note>
          <note>
            Detta kräver såväl fortsatta besparingar i statsutgifterna som
            egenavgifter i olika trygghetssystem och att vissa indirekta skatter
            höjs.
          </note>
          <note>
            Riksdagen har sedan regeringen tillträdde fattat beslut som innebär
            att de offentliga finanserna har stärkts med ca 80 miljarder kronor.
            Dessutom beslöt riksdagen i våras om ett nytt lika omfattande
            långsiktigt saneringsprogram fram till budgetåret
          </note>
          <note>
            1997/98.
          </note>
          <note>
            Detta kommer nu successivt att förverkligas genom konkreta propositioner.
            Redan under hösten kommer förslag om arbetslöshetsförsäkringen
            och tandvårdsförsäkringen samt förslag om att vissa punktskatter
            skall följa inflationen.
          </note>
          <note>
            *
          </note>
          <note>
            Ingen uppgift framstår i dag som mera betydelsefull än att skapa
            förutsättningar för nya jobb genom ett växande näringsliv. Långvarig
            arbetslöshet föröder människors livschanser och riskerar att leda
            till allvarliga personliga och sociala problem för individer och
            familjer.
          </note>
          <note>
            Det är nya jobb i de enskilda företagen som kan ta oss ur arbetslöshetens
            gissel. Det är mot denna bakgrund som reformeringen av arbetsrätten
            och regeringens förslag till skattelättnader skall ses.
          </note>
          <note>
            Det är av avgörande betydelse att ge företagen detta stöd i ett
            läge när vi börjar se ljuspunkter i den ekonomiska utvecklingen.
          </note>
          <note>
            Det är framför allt i de nya och de små företagen som nya arbeten
            skapas. Utvecklingskraften i dessa, men också i större basindustrier,
            är betydelsefull för den regionalt spridda sysselsättningen. Alla,
            oavsett bostadsort, skall kunna dra nytta av de nya möjligheterna.
          </note>
          <note>
            Marginalskatten på egenföretagarnas egna kapital halveras när
            beskattningen i praktiken likställs med aktiebolagens skatteregler.
          </note>
          <note>
            Nya företag stimuleras genom ökade möjligheter att kvitta förluster
            mot inkomst av tjänst. Förslag läggs fram om förbättrade villkor
            för innovatörer.
          </note>
          <note>
            Beskattningen av privata tjänster ses över.
          </note>
          <note>
            Dubbelbeskattningen av aktier avskaffas. Detta finansieras genom
            en höjning av arbetsgivaravgifterna med 0,2 procentenheter samt
            skärpt beskattning av utlandstraktamenten.
          </note>
          <note>
            Förslag kommer att läggas fram om förändringar i arbetsrätten.
            Rätten till provanställningar och visstidsanställningar förlängs.
            Det fackliga vetot mot entreprenader avskaffas. Turordningsreglerna
            modifieras.
          </note>
          <note>
            Förslag läggs fram om en förnyad regionalpolitik.
          </note>
          <note>
            Jordbruket spelar stor roll såväl som miljöresurs som för landsbygdens
            utveckling.
          </note>
          <note>
            *
          </note>
          <note>
            Omvandlingen i stat och kommun går vidare.
          </note>
          <note>
            Åtgärder för att ytterligare öka konkurrensen mellan offentlig
            egenregiverksamhet och enskilda alternativ bereds.
          </note>
          <note>
            I regeringens tillväxtstrategi ingår att kraftigt rusta upp Sveriges
            vägar och järnvägar. Nu genomförs ett tioårigt och mycket omfattande
            investeringsprogram.
          </note>
          <note>
            Konkurrensen inom kommunikationsområdet främjas genom den nya
            telepolitiken och avvecklingen av monopolen på järnvägstrafik
            samtidigt som en fullgod service tryggas i hela landet. En ny
            postlag föreläggs riksdagen.
          </note>
          <note>
            Avregleringsarbetet fullföljs bl.a. genom en reform av elmarknaden
            i syfte att öka konkurrensen.
          </note>
          <note>
            Avregleringen av bostads- och byggmarknaderna och sjunkande räntor
            pressar hyror och kostnader.
          </note>
          <note>
            Rätten att själv förhandla om sin hyra förstärks.
          </note>
          <note>
            Möjligheter införs att skjuta upp beskattningen av realisationsvinster
            vid försäljning av villor och bostadsrätter.
          </note>
          <note>
            Ett viktigt led i tillväxtpolitiken är också den största samlade
            investeringen i modern tid i forskning och högre utbildning som
            blivit möjlig bl.a. genom avvecklingen av löntagarfonderna.
          </note>
          <note>
            Det höga privata sparandet innebär att det finns goda förutsättningar
            att fortsätta att sprida ägandet genom privatisering av statliga
            företag.
          </note>
          <note>
            *
          </note>
          <note>
            Regeringens insatser för att bekämpa den öppna arbetslösheten
            är mer omfattande än någonsin tidigare.
          </note>
          <note>
            Särskild vikt kommer att läggas vid förändringar som ger fler
            ungdomar arbete.
          </note>
          <note>
            Långtidsarbetslösheten motverkas genom insatser för att öka flexibiliteten
            på arbetsmarknaden, undvika utslagning och ge arbetslösa bättre
            möjligheter att möta arbetsmarknadens krav.
          </note>
          <note>
            Hårdare krav måste ställas på arbetsmarknadspolitikens effektivitet.
            Kostnaden per insats måste bli lägre och kvaliteten i insatserna
            öka. I takt med att antalet platser har ökat i det ordinarie utbildningsväsendet
            och att företagsutbildningen fått ökat stöd minskas behovet av
            arbetsmarknadsutbildning.
          </note>
          <note>
            Arbetsmarknadspolitiken i dess helhet ses över.
          </note>
          <note>
            ***
          </note>
          <note>
            Välfärdspolitiken syftar till att ge människor ekonomisk trygghet
            vid sjukdom och arbetslöshet och på ålderdomen samt att erbjuda
            sociala tjänster av god kvalitet anpassade till medborgarnas skilda
            behov.
          </note>
          <note>
            En rad reformer har genomförts. Vårdköer har kortats och valfriheten
            har ökat. Men ännu återstår ett omfattande förändringsarbete.
          </note>
          <note>
            Valfrihetsrevolutionen i välfärdspolitiken måste gå vidare.
          </note>
          <note>
            Förslag om den fortsatta reformeringen av familjepolitiken läggs
            fram.
          </note>
          <note>
            Kommunens skyldighet att tillhandahålla barnomsorg preciseras
            genom ändringar i socialtjänstlagen. Ett vårdnadsbidrag införs
            den 1
          </note>
          <note>
            juli 1994. Samtidigt införs viss avdragsrätt för styrkta barnomsorgskostnader.
          </note>
          <note>
            Reformeringen av sjukvårds- och tandvårdssystemen fortsätter.
            Husläkarreformen fullföljs. Etableringsfrihet införs under 1994
            för läkare och tandläkare. Det allmännas kostnadskontroll stärks.
            Förändringarna skall utgå från patienternas behov.
          </note>
          <note>
            Regeringen går vidare med reformeringen av socialförsäkringarna.
            Arbetslöshetsförsäkringen blir obligatorisk. Finansieringen sker
            genom arbetsgivaravgifter och egenavgifter. Därigenom ställs ingen
            utan försäkringsskydd samtidigt som kostnaderna för arbetslösheten
            delas av alla som har ett arbete.
          </note>
          <note>
            Vi följer noga utvecklingen efter den s.k. ÄDEL-
          </note>
          <note>
            reformen liksom utvecklingen för barnen i dessa förändringstider.
          </note>
          <note>
            Ungdomspolitiken skall vara inriktad på att överföra ideal och
            visioner och visa lyhördhet för ungdomars livsvillkor. Regeringen
            ser allvarligt på vissa företeelser inom ungdomsvärlden. Stor
            uppmärksamhet kommer att ägnas åt problem när det gäller främlingsfientlighet,
            våld och drogmissbruk.
          </note>
          <note>
            Handikappreformen följs upp med ytterligare förslag.
          </note>
          <note>
            Ideella insatser skall främjas.
          </note>
          <note>
            Det frivilliga sociala arbetet bidrar till förnyelsen av välfärdspolitiken
            och är ett omistligt komplement till de offentliga insatserna.
          </note>
          <note>
            En proposition om den fortsatta inriktningen av jämställdhetsarbetet
            läggs fram under våren.
          </note>
          <note>
            *
          </note>
          <note>
            Utbildningsväsendets kvalitet spelar en central roll för vårt
            lands förnyelse.
          </note>
          <note>
            Rätten att välja skola har blivit en stor framgång.
          </note>
          <note>
            Antalet fristående skolor har fördubblats och den allmänna skolan
            genomgår en snabb vitalisering när den möter nya krav från föräldrar
            och elever.
          </note>
          <note>
            Den nyvunna friheten måste vara en frihet under ansvar för alla
            -- föräldrar och skola -- att leva upp till läroplanens mål om
            alla barns rätt till en god utbildning.
          </note>
          <note>
            Skolans verksamhet skall bygga på de normer om tolerans och respekt
            för varje människas lika och okränkbara värde som grundas i kristen
            etik och västerländsk humanism och som har djup förankring i vårt
            land. Hem och skola skall ge barn och ungdomar en klar uppfattning
            om rätt och orätt.
          </note>
          <note>
            Förslag har redan lagts fram för riksdagen om nya läroplaner
            och betyg som mäter elevens egna kunskaper och prestationer. Särskilda
            insatser kommer att göras för att öka rekryteringen till naturvetenskaplig
            och teknisk utbildning.
          </note>
          <note>
            Frågorna om allmän skolstart från sex års ålder och tioårig grundskola
            utreds.
          </note>
          <note>
            Universitetens frigörelse och den forskningsproposition som riksdagen
            antog i våras fullföljs genom förslag om den högre utbildningens
            fortsatta utveckling och om forskningspolitiken.
          </note>
          <note>
            Frågorna om studiestöden, ledarskapet i skolan och en förbättrad
            lärarutbildning bereds.
          </note>
          <note>
            Av långsiktigt avgörande betydelse är att skapa möjligheter för
            alla att lära hela livet. Arbetet har inletts med att finna nya
            vägar för att tillgodose kraven på en kontinuerlig kompetensutveckling.
          </note>
          <note>
            *
          </note>
          <note>
            Kulturlivet är bärare av ett folks traditioner men bidrar också
            till samhällets förnyelse.
          </note>
          <note>
            Det offentliga stödet till det fria kulturlivet är ett viktigt
            bidrag till ett öppet och dynamiskt samhällsklimat.
          </note>
          <note>
            I vården av kulturarvet ligger värnet av en nationell identitet
            som har en självklar plats i ett mångkulturellt Europa.
          </note>
          <note>
            Kulturpolitiken skall främja kvalitet och professionalism.
          </note>
          <note>
            Mediapolitikens liberalisering, som gett Sverige en av världens
            mest liberala radiolagar, fullföljs på
          </note>
          <note>
            TV-området.
          </note>
          <note>
            Frågan om Svenska kyrkans framtida relation med staten bereds
            i en öppen dialog med alla berörda parter.
          </note>
          <note>
            ***
          </note>
          <note>
            Miljöskulden får inte öka. Regeringsförslag med den inriktningen
            förbereds. Ekonomiska styrmedel kommer att användas i ökad utsträckning
            för att värna och förbättra miljön. Kväveoxidavgiften breddas.
          </note>
          <note>
            Sverige skall vara pådrivande i det internationella miljövårdsarbetet.
            Riokonferensens beslut och klimatkonventionen följs upp.
          </note>
          <note>
            Sverige kommer att stå som värdland för en internationell kemikaliekonferens
            våren 1994.
          </note>
          <note>
            Förslag läggs fram om att begränsa kemikalieanvändningen.
          </note>
          <note>
            Ett nytt internationellt svavelprotokoll för att begränsa nedfallet
            av svavelföroreningar arbetas fram under svenskt ordförandeskap.
          </note>
          <note>
            Länderna kring Östersjön har ett gemensamt ansvar för vattenmiljön.
            Miljöinsatserna i Baltikum prioriteras. Fortsatta insatser görs
            för kärnsäkerheten i östra Europa.
          </note>
          <note>
            Energipolitikens mål är att trygga tillgången på el och annan
            energi på internationellt konkurrenskraftiga villkor. Den skall
            utgå från vad natur och miljö långsiktigt tål.
          </note>
          <note>
            Miljövänlig energi från biobränslen, solenergi och vindkraft
            utvecklas. Hushållning främjas. Arbetet med att ge energibeskattning
            en tydligare miljöprofil och att introducera alternativa fordonsbränslen
            fortsätter. Miljöklasser för drivmedel utreds.
          </note>
          <note>
            Förslag kommer att föreläggas riksdagen att skärpa miljölagstiftningen
            och att sammanföra den i en miljöbalk. Regeringen har utsett en
            kretsloppsdelegation med uppgift att följa upp vårens riksdagsbeslut.
            Producentansvaret vidgas till nya varugrupper.
          </note>
          <note>
            Förslag läggs fram om åtgärder för att bevara den biologiska
            mångfalden.
          </note>
          <note>
            Regeringen ser över plan- och bygglagen med inriktning mot fortsatt
            stärkt medborgarinflytande och förenklad lagstiftning.
          </note>
          <note>
            Såsom förutsatts i det gällande avtalet med
          </note>
          <note>
            Danmark genomförs prövningen enligt naturresurslagen och vattenlagen
            av den fasta förbindelsen över Öresund.
          </note>
          <note>
            ***
          </note>
          <note>
            Sverige skall vara ett tolerant samhälle.
          </note>
          <note>
            Invandrings- och flyktingpolitiken måste präglas av humanitet
            och öppenhet. Rasistiska och främlingsfientliga tendenser skall
            bekämpas.
          </note>
          <note>
            Förslag läggs fram om förbud mot etnisk diskriminering i arbetslivet.
            Skärpta åtgärder mot människosmuggling föreslås.
          </note>
          <note>
            Kostnaderna för flyktingmottagningen har kunnat begränsas avsevärt.
            Arbetet på att effektivisera verksamheten måste emellertid drivas
            vidare.
          </note>
          <note>
            Vistelsetiderna på flyktingförläggningarna skall kortas och mottagandet
            präglas mindre av omhändertagande och mera av ökat ansvarstagande.
          </note>
          <note>
            Regeringens principbeslut att ge uppehållstillstånd till flyktingar
            från krigsområdet i Bosnien ställer det svenska samhället inför
            en svår uppgift.
          </note>
          <note>
            Regeringen eftersträvar ett brett samförstånd med kommuner, organisationer,
            politiska partier och enskilda för att vi gemensamt skall klara
            denna.
          </note>
          <note>
            *
          </note>
          <note>
            Rättssamhället skall stärkas.
          </note>
          <note>
            All brottslighet skall bekämpas med kraft. Särskild vikt läggs
            vid vålds- och narkotikabrottsligheten.
          </note>
          <note>
            Insatserna mot den ekonomiska brottsligheten förstärks.
          </note>
          <note>
            Kriminalpolitikens förnyelse inriktas på att minska brottsligheten,
            öka den enskildes rättstrygghet och stärka stödet till brottsoffer.
          </note>
          <note>
            Frågan om skärpta regler för att motverka narkotikamissbruket
            på de slutna anstalterna bereds.
          </note>
          <note>
            Regeringen kommer att förslå riksdagen sänkt promillegräns och
            skärpta straff för grovt rattfylleri. Arbetet med att införa alternativa
            påföljder till fängelsestraff som samhällstjänst, elektronisk
            övervakning och individanpassade straff för rattfyllerister fortsätter.
          </note>
          <note>
            Ungdomskriminaliteten ägnas ökad uppmärksamhet. Förslag om åtgärder
            för snabbare och mer bestämda ingripanden mot unga brottslingar
            kommer att föreläggas riksdagen.
          </note>
          <note>
            Förslag om skärpta straff för brott med rasistiska motiv läggs
            fram.
          </note>
          <note>
            Polisväsendet effektiviseras och avbyråkratiseras.
          </note>
          <note>
            Polisen måste bli synlig och tillgänglig genom ökad patrullering
            och fler kvarterspoliser.
          </note>
          <note>
            En brottsofferfond inrättas.
          </note>
          <note>
            *
          </note>
          <note>
            Förslag kommer att föreläggas riksdagen om viktiga förändringar
            i vår grundlag. Det gäller bl.a.
          </note>
          <note>
            ett förstärkt skydd av centrala fri- och rättigheter genom att
            Europakonventionen införlivas med svensk lagstiftning. Ett ökat
            inslag av personval i valsystemet, mandatperiodernas längd samt
            frågor som aktualiseras i samband med medlemskap i den europeiska
            gemenskapen kommer också att bli föremål för riksdagens ställningstagande.
          </note>
          <note>
            Regeringen kommer att kalla riksdagens partier till fortsatta
            överläggningar i dessa frågor.
          </note>
          <note>
            ***
          </note>
          <note>
            Två år har gått sedan Moderata samlingspartiet,
          </note>
          <note>
            Folkpartiet liberalerna, Centerpartiet och
          </note>
          <note>
            Kristdemokratiska samhällspartiet gemensamt bildade regering
            för att förändra och förnya
          </note>
          <note>
            Sverige.
          </note>
          <note>
            Under dessa två år har vi steg för steg genomfört den politik
            som lades fast i den första regeringsförklaringen. Förnyelsen
            av Sverige är på god väg.
          </note>
          <note>
            Vi övertog regeringsansvaret i en tid när ekonomin befann sig
            i en brant utförsbacke. Under det gångna året medförde den europeiska
            finansiella oron att situationen i många avseenden blev än mer
            besvärlig. I likhet med ett stort antal andra europeiska länder
            har Sverige i dag en rörlig växelkurs.
          </note>
          <note>
            Trots detta finns det nu skäl att tala om ljuspunkter i ekonomin.
            Men just därför och just nu ställs alldeles speciella krav på
            styrkan och uthålligheten i vår politik.
          </note>
          <note>
            De politiska beslut som kommer att krävas under de närmaste åren
            kommer ofta att vara svåra och långtifrån alltid att vara populära.
            Icke desto mindre kommer de att vara absolut nödvändiga.
          </note>
          <note>
            Det gäller främst arbetet med att sanera statsfinanserna.
          </note>
          <note>
            Regeringen kommer inte att vika från sitt ansvar.
          </note>
          <note>
            Men vi hoppas att det skall vara möjligt att uppnå ett så brett
            samförstånd som möjligt kring de åtgärder som de allra flesta
            av oss innerst inne vet är nödvändiga. Kortsiktig popularitetsjakt
            får aldrig ersätta långsiktigt ansvarstagande.
          </note>
          <note>
            Strävan efter samförstånd måste gälla alla områden. Men av speciell
            vikt är vad vi gemensamt kan uppnå i förhandlingarna med den Europeiska
          </note>
          <note>
            Gemenskapen, när det gäller att bygga ett tryggare och bättre
            pensionssystem och i fråga om de viktiga författningsfrågor som
            jag nyss nämnt.
          </note>
          <note>
            Problemen dominerar förvisso dagen. Men bortom dessa anar vi
            redan ett Sverige bättre än det vi lämnat bakom oss.
          </note>
          <note>
            Med större utrymme för individers och familjers eget ansvarstagande.
            Med större möjligheter till arbete, sparande och företagande.
            Med en dynamik och vilja till förändring som ger oss styrka och
            stolthet i det nya Europa som vi är en del av.
          </note>
          <note>
            Regeringens politik har utformats med sikte på
          </note>
          <note>
            1990-talet i dess helhet. På viktiga områden ser vi redan hur
            den börjar att ge resultat.
          </note>
          <note>
            Men än återstår mycket. Gemensamt kommer vi att söka väljarnas
            stöd i nästa års val för att fortsätta och fullfölja den politik
            för förändring och förnyelse som vi nu inlett.
          </note>
          <note>
            3 § Sammanträdet avslutades kl. 14.50.
          </note>
          <note>
            pm2 &gt; f300 &gt; c28,1,8,10 &gt; Bilaga till
          </note>
          <note>
            Riksdagens protokoll
          </note>
          <note>
            1993/94:2
          </note>
          <note>
            Program för öppnandet av riksmötet 1993/94 tisdagen den 5 oktober
            1993 kl. 14.00
          </note>
          <note>
            Musik under samlingen
          </note>
          <note>
            Linnékvintetten och Mikaeli kammarkör framför
          </note>
          <note>
            p12,12 &gt; ur Liten svit för brass: Marsch -- Waltz -- Allegretto
          </note>
          <note>
            Musik: Bernhard Crusell
          </note>
          <note>
            ur Sex visor i folkton
          </note>
          <note>
            Musik: August Söderman
          </note>
          <note>
            --------------------
          </note>
          <note>
            p12,12 &gt; FANFAR
          </note>
          <note>
            KUNGSSÅNGEN
          </note>
          <note>
            Mikaeli kammarkör framför
          </note>
          <note>
            Sverige
          </note>
          <note>
            Text: Verner von Heidenstam
          </note>
          <note>
            Musik: Wilhelm Stenhammar
          </note>
          <note>
            TALMANNEN
          </note>
          <note>
            HANS MAJESTÄT KONUNGEN
          </note>
          <note>
            FANFAR
          </note>
          <note>
            Mikaeli kammarkör framför
          </note>
          <note>
            ur Tre citat för blandad kör
          </note>
          <note>
            Nr 2 . . . kär blir stunden dig då
          </note>
          <note>
            Text: Horatius
          </note>
          <note>
            Nr 1 Ingen fågel flyger för högt
          </note>
          <note>
            Text: William Blake
          </note>
          <note>
            Musik: Lars-Erik Larsson
          </note>
          <note>
            STATSMINISTERN
          </note>
          <note>
            Mikaeli kammarkör framför
          </note>
          <note>
            Brusala
          </note>
          <note>
            Text: Erik Axel Karlfeldt
          </note>
          <note>
            Musik: Knut Håkansson
          </note>
          <note>
            NATIONALSÅNGEN
          </note>
          <note>
            --------------------
          </note>
          <note>
            Linnékvintetten framför
          </note>
          <note>
            GRANDE MARCHE
          </note>
          <note>
            Musik: Charles Voss
          </note>
          <note>
            h1 &gt;
          </note>
          <note>
            p8,9 &gt; MEDVERKANDE
          </note>
          <note>
            Fanfartrumpetare Mikael Nilsson, Göran Lundberg, Stig Persson
          </note>
          <note>
            och Martin Lundberg
          </note>
          <note>
            Linnékvintetten
          </note>
          <note>
            Mikaeli kammarkör
          </note>
          <note>
            Arméns musikpluton konserterar före riksmötets öppnande.
          </note>
          <note>
            I trapphallen medverkar Mariakören från Västerås domkyrka och
          </note>
          <note>
            Leksands spelmanslag.
          </note>
          <note>
            Folkdansgillet Kedjan paraderar med Sveriges landskapsfanor.
          </note>
        </div>
      </body>
    </text>
  </TEI>
</teiCorpus>
