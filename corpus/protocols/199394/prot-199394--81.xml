<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199394</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199394</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199394--81</head>
          <docDate when="1994-03-28">1994-03-28</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollen för den 21 och 22 mars.
          </note>
          <note>
            2 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1993/94:140 till arbetsmarknadsutskottet
          </note>
          <note>
            1993/94:149 till socialutskottet
          </note>
          <note>
            1993/94:178 till bostadsutskottet
          </note>
          <note>
            1993/94:186 till arbetsmarknadsutskottet
          </note>
          <note>
            1993/94:187--189 till konstitutionsutskottet
          </note>
          <note>
            Motionerna
          </note>
          <note>
            1993/94:Sk38--Sk40 till skatteutskottet
          </note>
          <note>
            1993/94:K47--K50 till konstitutionsutskottet
          </note>
          <note>
            3 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Konstitutionsutskottets betänkande 1993/94:KU27
          </note>
          <note>
            Justitieutskottets betänkanden 1993/94:JuU17 och
          </note>
          <note>
            JuU18
          </note>
          <note>
            Utrikesutskottets betänkanden 1993/94:UU14 och
          </note>
          <note>
            UU16
          </note>
          <note>
            Jordbruksutskottets betänkande 1993/94:JoU13
          </note>
          <note>
            Näringsutskottets betänkande 1993/94:NU14
          </note>
          <note>
            4 § Post- och telekommunikation
          </note>
          <note>
            Föredrogs
          </note>
          <note>
            trafikutskottets betänkande
          </note>
          <note>
            1993/94:TU17 Post- och telekommunikation (prop.
          </note>
          <note>
            1993/94:100 delvis).
          </note>
          <note type="speaker">
            Anf. 1 INES UUSMANN (s):
          </note>
          <note>
            Fru talman! I förra veckan, tisdagen den 22 mars, kunde man i
            Dagens Nyheter läsa en artikel där enbart rubriken gjorde att
            man hickade till. Där stod: ''Posten på jakt efter miljarder''
            De första meningarna i ingressen låter så här: ''Posten behöver
            ett kapitaltillskott på fyra miljarder kronor. -- Ju snabbare
            vi får dem, desto bättre, men det är uteslutet att staten ska
            ställa upp, säger
          </note>
          <note>
            Postens koncernchef Ulf Dahlsten.''
          </note>
          <note>
            Litet längre ner i artikeln säger han att staten inte skall ställa
            upp, men att det också är uteslutet med en privatisering av Posten.
            Man kan man ju då fundera på varifrån dessa pengar skall tas.
            Finns det någon annan kraft som kan skänka pengar till
          </note>
          <note>
            Posten? Pengarna skall ju inte tas från det privata näringslivet,
            de privata krafterna eller staten. Jag förmodar att han inte heller
            tänker på kommunerna, men det kanske han gör. Det är kanske kommunerna
            som skall betala Postens regionala service i framtiden.
          </note>
          <note>
            Det var inte alldeles oväntat att detta skulle komma. Men att
            det skulle ske så fort, att det bara skulle gå tre veckor efter
            det att bolaget Posten AB
          </note>
          <note>
            tillkommit, var något förvånansvärt. Det visar att byte av associationsform
            inte är någonting som man kan göra litet grand med vänster hand
            på en kafferast. Det visar också att det i hög grad är irreversibelt,
            dvs. att det inte går att ändra tillbaka.
          </note>
          <note>
            Vi socialdemokrater har i en motion som behandlas i det utskottsbetänkande
            som debatteras i dag av flera anledningar kritiserat det sätt
            på vilket man ändrade associationsform. Vi har tagit upp fyra
            anledningar.
          </note>
          <note>
            Vi har inte kunnat se att man visat att vare sig människorna
            eller näringslivet i Sverige skulle få bättre post- eller telekommunikationer
            när man gjort bolag av dessa affärsverk. Vi har också varnat för
            risken att servicen blir sämre utanför de mest tättbebyggda delarna
            av vårt land.
          </note>
          <note>
            När vi nu sett bolagsordningen och annat, ser vi att det demokratiska
            inflytandet blir betydligt mer begränsat än vad det varit tidigare.
            Vi är allvarligt oroade över att detta är första steget till en
            privatisering.
          </note>
          <note>
            Det finns alltså en mängd frågetecken som vi tycker att man borde
            ha rätat ut. Men dessa farhågor viftades bort. Nu kommer precis
            det som vi har pekat på tidigare mycket snabbt fram på bordet.
          </note>
          <note>
            Jag såg en annan artikel i Östersunds Posten alldeles nyss som
            gällde privatiseringsfrågorna.
          </note>
          <note>
            Första meningen i ingressen låter så här:
          </note>
          <note>
            ''Regeringen kan tänka sig att sälja ut en minoritetsandel av
            Posten, men vill behålla bestämmandet.'' Glesbygdsmyndigheten
            och
          </note>
          <note>
            Posten har haft en konferens tillsammans.
          </note>
          <note>
            Meningen var att kommunikationsministern skulle varit där. Men
            han hade annat för sig. Det var statssekreterare Per Egon Johansson
            som uttalade sig på detta sätt.
          </note>
          <note>
            Det står i artikeln: ''På sikt kanske vi erbjuder marknaden att
            köpa andelar i bolaget. Men min personliga uppfattning är att
            staten även i framtiden skall äga majoriteten i Posten AB, sade
          </note>
          <note>
            Johansson.'' Det känns tryggt att veta hans personliga uppfattning,
            men det är uppenbarligen inte regeringens uppfattning. Ytterligare
            en av de farhågor som vi har redovisat tidigare håller nu på att
            besannas.
          </note>
          <note>
            Dessa farhågor gäller i hög grad också Telia, där intresset hos
            marknaden att ta över kanske är större än vad intresset är för
            Posten. I postlagen men också i telelagen regleras det ansvar
            staten har att nå servicemålen för post och telefoni. Men på vilket
            sätt det skall ske och vem som skall utföra denna produktion av
            tjänster regleras inte i lagstiftningen.
          </note>
          <note>
            Vi vet att utvecklingen går mycket fort på kommunikationsmarknaden.
            Sverige hör till de mest avreglerade länderna i världen. Vi i
            Sverge är intressanta för övernationella företag just av den anledningen
            att Sverige utgör ett begränsat område där man har avreglerat.
            De övernationella företagen vill prova sina nya idéer. De kan
            gå in och ta över stora marknadsandelar, och sedan kan de går
            vidare på större marknader.
          </note>
          <note>
            För att inte bli utsatta för det som skulle kunna bli rena rama
            vilda-västern-attacker vill vi socialdemokrater ha till stånd
            en koncessionslagstiftning. Om man nu vill komma in och testa,
            skall man också vara med och betala för de mindre lönsamma delarna
            av vårt land. Vi vill undvika ''russinplockeri''. Det är anledningen
            till att vi vill ha denna koncessionslagstiftning. Den kan inte
            komma i efterhand. Den måste finnas när marknaden öppnas.
          </note>
          <note>
            Fru talman! Taxorna i Televerket, och numera i
          </note>
          <note>
            Telia, har diskuterats fram och tillbaka. De skevheter som tidigare
            har funnits, och varit mycket markanta, har blivit mycket mindre.
            Det har varit bra att det förts en offentlig debatt om dessa saker.
          </note>
          <note>
            Den senaste förändringen av taxestrukturen har också gjort att
            det har blivit ett steg bättre och ändrade förutsättningar. Men
            vi socialdemokrater menar fortfarande att det är orimligt att
            man skall behöva betala rikstaxa när man ringer till sitt eget
            länssjukhus. Jag nämner just länssjukhus, eftersom det kanske
            är det mest allvarliga.
          </note>
          <note>
            Det kan ibland finnas skäl att ringa länsstyrelsen eller landstinget.
            Men att man inte kan ringa länssjukhuset och nå sin doktor, sin
            specialist, utan att betala rikstaxa är ganska orimligt. Vi förutsätter
            att Telia kommer att ta hänsyn till de krav som har förts fram.
          </note>
          <note>
            Slutligen till det som kanske är viktigast just nu.
          </note>
          <note>
            Telia har en nyckelroll för utvecklingen av den moderna infrastrukturen.
            Var man än bor skall man ha tillgång till åtminstone ett AXE-system.
            Det är en förutsättning för att människor och företag skall kunna
            välja att växa och utvecklas överallt i landet.
          </note>
          <note>
            Det skall gälla oavsett om man bor i Täby, på
          </note>
          <note>
            Gotland eller i Värmland.
          </note>
          <note>
            Vi socialdemokrater menar att det inte minst i nuvarande arbetsmarknadsläge
            och konjunkturläge finns mycket goda skäl för att tidigarelägga
            utbyggnaden av AXE-systemet. Av sysselsättningsskäl, men också
            regionalpolitiska skäl, bör man vara klar med AXE-utbyggnaden
            överallt redan år 1997. Det gäller också Värmland,
          </note>
          <note>
            Dalarna och det inre av Norrland. Det är fråga om en tidigareläggning
            om tre år.
          </note>
          <note>
            Detta innebär att det krävs investeringar om 300
          </note>
          <note>
            miljoner kronor per år under denna period utöver det som redan
            är beslutat. Det skulle betyda ytterligare en belastning på statsbudgeten
            med räntekostnaden på 25 miljoner kronor. Det är mycket väl använda
            pengar för att utveckla den här tekniken.
          </note>
          <note>
            Fru talman! Jag yrkar bifall till reservationerna 1, 2
          </note>
          <note>
            och 4 till betänkandet.
          </note>
          <note type="speaker">
            Anf. 2 MAX MONTALVO (nyd):
          </note>
          <note>
            Fru talman! I Ny demokratis motion 226 punkt 5
          </note>
          <note>
            anser vi att man snarast bör låta undersöka förutsättningarna
            för diffrentierade teletaxor för pensionärer och andra svaga grupper
            i samhället.
          </note>
          <note>
            Ny demokrati ser det som en bra möjlighet att ge fler äldre ekonomiska
            möjligheter att hålla kontakt med nära och kära, eftersom alla
            äldre inte kan åka och besöka anhöriga och vänner.
          </note>
          <note>
            Skulle det nu bli så, att barn och bekanta går till äldre för
            att ringa billigt, anser vi att det ekonomiska bortfallet för
            Telia vägs upp många gånger om av den friskvård som det innebär
            för ensamma pensionärer när de får besök.
          </note>
          <note>
            Utskottet säger att det inte är tekniskt genomförbart i vissa
            delar. Utbyggnaden av datorisering av telenätet går snabbt. Jag
            vill än en gång betona att vi till att börja med vill utreda förutsättningarna,
            och inte införa detta i morgon.
          </note>
          <note>
            Sedan talar man om hanteringskostnader på totalt
          </note>
          <note>
            30 miljoner kronor. Det tycker jag låter mycket dyrt i detta
            sammanhang. Med den rationaliseringstakt som man har inom statliga
            delar av verksamheten kanske man kommer upp i de summorna. Men
            jag tycker att det låter orimligt.
          </note>
          <note>
            Jag skulle vilja ha en precisering på den punkten, om jag skall
            tro på detta. Annars är det bara ett motargument som man hugger
            till med.
          </note>
          <note>
            Med detta vill jag yrka bifall till reservation 3.
          </note>
          <note type="speaker">
            Anf. 3 JAN SANDBERG (m):
          </note>
          <note>
            Fru talman! Trafikutskottet tillstyrker regeringens förslag vad
            gäller post- och telekommunikationsfrågorna. I dag gäller de nya
            lagarna postlagen och telelagen. Vi har också i och med detta
            bolagiserat Telia, som det numera heter, tidigare Televerket,
            och Posten. Man kan då anse att detta är en avreglering. Men faktum
            är att detta är en ny reglering. Vi hade tidigare inte någon postlag
            eller någon telelag.
          </note>
          <note>
            Lagarna togs fram för att man skulle få en effektiv konkurrens
            på dessa områden, men också för att se till att man via tillståndsgivningen,
            som är en del av dessa lagar, kan ge tillstånd med bindande krav
            för de olika aktörer som finns.
          </note>
          <note>
            För att kontrollera och följa upp detta har vi en post- och telestyrelse
            som ursprungligen inrättades den 1 juli 1992. Den skall vara tillsyns
            -och tillståndsmyndighet på området.
          </note>
          <note>
            Fru talman! Posten är bolag från den 1 mars. Hur har det gått?
            Trots momsbeläggning av portot visar det sig att privatpersoner
            kommer att få ungefär samma kostnad som tidigare, bl.a. på grund
            av ett speciellt rabattsystem. Vi vet också att föreningarna får
            ett utökat och förbilligat föreningsporto. Möjligheter att helt
            slippa moms ges också i vissa fall.
          </note>
          <note>
            Jag tycker att man bör göra en åtskillnad mellan postfrågorna
            och telefrågorna. Förändringen av
          </note>
          <note>
            Posten har gällt i mindre än en månad. Det är litet väl tidigt
            att försöka dra slutsatser av detta på postområdet ännu. Men man
            kan lära sig av telesidan. Låt oss se litet grand på den!
          </note>
          <note>
            Jag tog tillfället i akt att läsa vad som sades i förra debatten
            om just telekommunikationer. Jag sade att det finns några honnörsord
            som beskriver vilken utveckling som väntar oss på telekommunikationsmarknaden.
            De är
          </note>
          <note>
            ''utveckling'', ''kundanpassning'', ''konkurrens''
          </note>
          <note>
            och ''lägre priser''. Jag sade också att utvecklingen inom teleområdet
            kommer att innebära att många miljarder kommer att satsas på ny
            och utvecklad teknik.
          </note>
          <note>
            Vi kan se hur det har gått. Ett område på telesidan som har fått
            möjlighet att utvecklas litet längre än den ledningsbundna telefonin
            är mobiltelefonin.
          </note>
          <note>
            Vad gäller det nyaste mobiltelefonsystemet GSM --
          </note>
          <note>
            det gemensamma europeiska -- har vi utöver Telia också företagen
            Comvik och Europolitan, som ligger i Karlskrona. Inte minst Europolitan
            har satsat avsevärda belopp på nyinvesteringar i ny teknik. Investeringarna
            har till viss del kommit svenska företag till godo. Teleföretagen
            anställer och har anställt många människor. Man planerar att anställa
            ytterligare ett antal människor. Det ger investeringspengar till
            Sverige, det ger jobb i svenska företag och det ger nya jobb även
            i de företag som pysslar med just mobiltelefoni.
          </note>
          <note>
            På den normala telesidan finns det ett antal utländska och inhemska
            aktörer. Företaget Tele 2
          </note>
          <note>
            har satsat ganska stort och anställt nytt folk. Det franska företaget
            Transpac har satsat stort. Det förs diskussioner med ett nytt
            företag, Singapore
          </note>
          <note>
            Telecom, som vill in på den svenska telefonmarknaden. Det är
            inte säkert att Singapore
          </note>
          <note>
            Telecom kommer in, men det är många som är intresserade av att
            få använda sig av den svenska telekommunikationsmarknaden. Det
            ger i vanlig ordning fler aktörer, mer konkurrens, flera tjänster,
            ett större utbud, mer kundanpassning, utveckling, ny teknik och
            nytänkande.
          </note>
          <note>
            En förutsättning för att marknaden skall kunna blomma upp helt
            och hållet och för att man skall kunna skapa alla dessa förutsättningar
            är att det finns en frihet för de olika aktörerna att satsa på
            den svenska marknaden, samtidigt som vi från samhällets sida har
            möjlighet att ställa konkreta krav på operatörerna. Det gör vi
            också.
          </note>
          <note>
            Jag sade i förra debatten att allt det här ger Sverige nya jobb
            och spännande framtidsutsikter.
          </note>
          <note>
            Utvecklingen visar att det låg en del i det jag sade.
          </note>
          <note>
            Allt fler är överens om att satsningar på telekommunikation och
            på att låta telekommunikationerna utvecklas är framtidens melodi.
            I Sverige försöker vi göra det på alla nivåer.
          </note>
          <note>
            De flesta vet väl att inte minst vår statsminster Carl
          </note>
          <note>
            Bildt arbetar mycket aktivt för att underlätta utvecklingen just
            på det man kallar informationsteknologiområdet. Det är ett mycket
            framtidsinriktat, teknikorienterat och kunskapsinriktat område.
            Det är viktigt att Sverige ligger i täten på det området.
          </note>
          <note>
            Låt oss titta på kritiken. Det förekommer en viss kritik. Vi
            hörde Ines Uusmann nämna några kritiska synpunkter i sitt anförande.
            Ligger det ingenting i den?
          </note>
          <note>
            Först kan vi konstatera att den borgerliga regeringen och de
            fyra regeringspartierna är överens med socialdemokraterna om vikten
            av att slå fast de regionalpolitiska värdena och det sociala ansvaret.
            Men vi har olika sätt att nå målen.
          </note>
          <note>
            Jag vill påstå att det ännu inte har visat sig att regeringen
            har valt fel väg. Det är snarare tvärtom.
          </note>
          <note>
            Jag undrar hur det hade sett ut om vi inte hade haft någon postlag
            eller telelag. Utvecklingen har hittills direkt gynnat glesbygden,
            inte minst när det gäller telekommunikationer.
          </note>
          <note>
            Jag är litet förvånad över det Ines Uusmann sade om att socialdemokraterna
            vill tidigarelägga investeringar genom att anslå statsmedel, dvs.
          </note>
          <note>
            skattepengar, för att påskynda utvecklingen.
          </note>
          <note>
            Finessen med att tillämpa marknadsekonomi på området är ju att
            slippa detta! Nu krävs det inga statliga anslag. Nu krävs det
            inga höjda skatter för att betala dessa statliga anslag i syfte
            att få till stånd en tidigareläggning av viktiga investeringar,
            inte minst i de glesare delarna av Sverige.
          </note>
          <note>
            Det visar sig att Telia skyndar på investeringarna utan att vi
            behöver ge något speciellt anslag.
          </note>
          <note>
            Planerna på att vara färdig med AXE-utbyggnaden till år 2 000
            är snart inaktuella. Nu försöker man skynda på så mycket man kan
            från Telias sida för att få en bättre situation på den öppna och
            fria marknaden. Det socialdemokraterna eftersträvar och vill betala
            skattepengar för får man naturligt om man går den väg som regeringen
            har valt.
          </note>
          <note>
            Därigenom kan vi avslå reservation nr 2 från
          </note>
          <note>
            Socialdemokraterna.
          </note>
          <note>
            Socialdemokraterna anser i reservation 1 att telekommunikation
            är viktigt med tanke på de samhälls- och regionalpolitiska målen.
            Där är vi överens. I den nuvarande lagstiftningen är det dessa
            principer som gäller. Därför kan vi också avslå reservation nr
            i från Socialdemokraterna.
          </note>
          <note>
            Max Montalvo tog upp en tredje reservation -- den som nydemokraterna
            har lämnat. Telia erbjuder faktiskt redan speciella s.k. lågförbrukartaxor
            som gör det billigare för dem som inte ringer så mycket.
          </note>
          <note>
            Fru talman! Det är människans natur att vara tveksam till förändringar.
            Det har visat sig genom tiderna att det bara är genom förändringar
            som människors och länders situation kan förbättras.
          </note>
          <note>
            Inom kommunikationsområdet är det extra viktigt att underlätta
            utveckling och förändring. Få saker är så viktiga för människor
            som att kunna kommunicera mycket och enkelt. De nya förutsättningarna
            för post- och telekommunikationer underlättar detta.
          </note>
          <note>
            Om vi om några år blickar tillbaks på denna debatt kommer vi
            att märka att utvecklingen har varit mer omfattande, snabbare
            och givit ett större mervärde än vad vi trott. Måhända kommer
            vi också att le åt det faktum att vi debatterade post- och telekommunikationer
            som två helt åtskilda verksamheter. Det får framtiden utvisa.
          </note>
          <note>
            Jag yrkar bifall till hemställan i betänkandet och avslag på
            reservationerna.
          </note>
          <note>
            Jag har kommenterat de reservationer som finns, men jag vill
            också ställa två frågor till
          </note>
          <note>
            Socialdemokraterna.
          </note>
          <note>
            Det är riktigt att Posten skulle behöva ett kapitaltillskott
            på 4 miljarder kronor. Hur vill
          </note>
          <note>
            Socialdemokraterna lösa detta? Vi tror att man möjligen kan hitta
            varianter på lösning av problemet. Jag tolkar Ines Uusmann som
            att hon helst ser att staten går in med 4 miljarder kronor. I
          </note>
          <note>
            vanlig ordning är det Socialdemokraterna som står för alternativet
            att verksamheten skall bekostas via statsbudgeten. Svenska skattebetalare
            skall få betala. Jag tror inte att det behövs.
          </note>
          <note>
            Hur vill Ines Uusmann lösa problemet med de 4
          </note>
          <note>
            miljarder som Posten säger sig behöva?
          </note>
          <note>
            Vi har i dag en telelag och en postlag. På telemorådet har nya
            och utländska aktörer kommit in på svensk mark och erbjudit svenska
            investeringar och svenska jobb. Om vi inte hade haft denna möjlighet
            i Sverige hade investeringarna och jobben hamnat i andra länder.
            Då skulle företagen ha sett till att samtalen så fort som möjligt
            flyttades från Sverige till någon utländsk station för att därifrån
            förpassas vidare runt i världen.
          </note>
          <note>
            Telelagen innebär att vi kan se till att investeringarna hamnar
            i Sverige.
          </note>
          <note>
            Hur skulle Socialdemokraterna ha hindrat att investeringarna
            hamnade i andra länder och att nyanställningarna gjordes i andra
            länder än
          </note>
          <note>
            Sverige?
          </note>
          <note type="speaker">
            Anf. 4 INES UUSMANN (s) replik:
          </note>
          <note>
            Fru talman! Jag vill fråga Jan Sandberg hur han menar att Posten
            skall få sina 4 miljarder kronor.
          </note>
          <note>
            Det finns som jag kan se det tre möjligheter.
          </note>
          <note>
            Antingen går privata intressenter, kommunerna eller staten in
            och betalar. Ser Jan Sandberg några andra kombinationer eller
            några andra möjligheter? I så fall tycker jag att han skall visa
            dem.
          </note>
          <note>
            Om vi skall välja mellan privata intressenter, kommunerna och
            staten föredrar jag faktiskt att alla vi som använder Posten betalar
            gemensamt, dvs. alla vi svenskar som bor här. Det betyder staten.
          </note>
          <note>
            Om kommunerna får betala kommer det bara att gälla de mest utsatta
            regionerna. Det kan väl inte vara någon fördel. Regeringen har
            ju varit oerhört tydlig i uppfattningen att det inte är fråga
            om en privatisering. Såvitt jag förstår håller det faktiskt på
            att utvecklas till det.
          </note>
          <note>
            Jag delar Jan Sandbergs uppfattning att det är oerhört viktigt
            med informationsteknologi. Det är mycket bra att regeringen har
            kommit i gång med arbetet. Jag beklagar bara att man gör det till
            en intern regeringsangelägenhet. Det borde vara en nationell angelägenhet.
            Vi socialdemokrater har kritiserat att man försöker göra det till
            en sak inom regeringskansliet.
          </note>
          <note>
            Till saken: Vi är överens om att det är viktigt med utveckling
            av informationsteknologin. Jan
          </note>
          <note>
            Sandberg säger att staten inte skall påskynda utbyggnaden av
            AXE-nätet därför att de inblandade klarar det själva. Det är en
            alldeles ny vinkling. I utskottets betänkande står det att det
            inte finns några möjligheter för Telia att nå målet före år 2000.
          </note>
          <note>
            Jag tycker att Jan Sandberg skall redovisa vad som har hänt efter
            det att betänkandet justerades.
          </note>
          <note>
            Antingen får han erkänna att han går ut med osanningar eller
            så måste han ställa upp på att vi vill skicka in dessa små slantar
            för att utveckla hela landet.
          </note>
          <note>
            Visst har det blivit fler aktörer på telemarknaden.
          </note>
          <note>
            Men har det givit värmlänningarna och jämtlänningarna bättre
            möjligheter till telefoni och telefaxutrustning? Det är för att
            undvika att aktörerna är olagliga i största allmänhet och för
            att undvika russinplockeriet som vi socialdemokrater vill ha en
            koncessionslagstiftning. Det är för att även Värmland och Jämtland
            skall ha möjlighet till bra utveckling på teleområdet.
          </note>
          <note type="speaker">
            Anf. 5 TALMANNEN:
          </note>
          <note>
            Meningsyttringar från åhörarna är icke tillåtna.
          </note>
          <note type="speaker">
            Anf. 6 JAN SANDBERG (m) replik:
          </note>
          <note>
            Fru talman! Jag tror att jag och Ines Uusmann och de borgerliga
            partierna och Socialdemokraterna är överens om att vi skall slå
            vakt om de regionalpolitiska målen. Det sade jag också i mitt
            inledningsanförande.
          </note>
          <note>
            Socialdemokraterna vill använda sig av en typ av koncessionslagstiftning.
            Vi vill använda oss av en telelag och möjligheten för telestyrelsen
            och regeringen att på olika sätt styra utvecklingen. Det som skiljer
            oss åt, Ines Uusmann, är sättet att nå målet.
          </note>
          <note>
            Vi har under denna korta tid märkt att Telia har skyndat på investeringarna.
            Det är det vi säger i utskottsbetänkandet. Vi har inte sagt att
            systemet kommer att vara färdigt det år som
          </note>
          <note>
            Socialdemokraterna vill, men Telia har på en mycket kort period
            -- säg ett halvår -- verkligen forcerat dessa investeringar. Det
            kommer de glesare delarna av landet till del. Det visar att det
            finns andra sätt att nå utvecklingen än de som socialdemokraterna
            föreslår.
          </note>
          <note>
            Vi talade om de 4 miljarder som Posten behöver.
          </note>
          <note>
            Regeringen vill hålla alla dörrar öppna. Jag förstår att Ines
            Uusmann är rädd för att vi skall sälja ut och privatisera Posten.
            Regeringen säger faktiskt i årets budgetpropostion att man för
            närvarande inte har för avsikt att göra det.
          </note>
          <note>
            Det var skönt att Ines Uusmann berättade att socialdemokraterna
            minsann är beredda att ta till 4
          </note>
          <note>
            miljarder från statsbudgeten om det krävs. Det heter att vi alla
            gemensamt skall betala. Då får vi ännu större budgetunderskott
            och ännu större problem än vad vi har nu.
          </note>
          <note>
            Jag ber Ines Uusmann vända sig om och titta upp mot åhörarläktaren.
            Där sitter ett antal ungdomar och lyssnar på debatten. Kan inte
            Ines Uusmann tala om för dem att det hon egentligen säger är att
            det är de och alla andra ungdomar och de kommande generationerna
            som får bekosta miljardrullningen på områden där det finns alternativa
            lösningar? Säg det rakt ut till dem som sitter och lyssnar!
          </note>
          <note>
            Jag fick inte svar på den fråga jag ställde om
          </note>
          <note>
            Socialdemokraternas motstånd mot den nya telelagen. Med telelagen
            har vi fått möjlighet att styra utvecklingen i Sverige, se till
            att de regionalpolitiska och sociala målen kan uppnås, men vi
            ger också möjlighet för alla de andra aktörerna att ge sig in
            på den svenska marknaden.
          </note>
          <note>
            Alternativet till att släppa in dem på den svenska marknaden
            är att låta dem göra nya satsningar, bygga nya telestationer,
            anställa nytt folk i andra länder än i Sverige, för med Socialdemokraternas
            politik skulle vi inte släppa in dem.
          </note>
          <note>
            Är Ines Uusmann beredd att stå fast vid sitt krav att vi skall
            ompröva telelagen, vilket innebär att investeringarna hamnar i
            andra länder än i Sverige och som innebär att de nya jobben hamnar
            på andra ställen än i Sverige?
          </note>
          <note type="speaker">
            Anf. 7 INES UUSMANN (s) replik:
          </note>
          <note>
            Fru talman! Alternativa sätt att lösa kapitalproblem låter ju
            bra. Men de alternativa sätten, som uppenbarligen Jan Sandberg
            inte vill ta i sin mun, handlar om att göra Posten till vilket
            privat distributionsbolag som helst. Vad får det för konsekvenser?
            Det tycker jag är oerhört viktigt att redovisa.
          </note>
          <note>
            Jo, det får konsekvensen att det blir ännu svårare, om man bor
            utanför storstadsområdena, att få en vettig service. Då stämmer
            inte detta med det Jan
          </note>
          <note>
            Sandberg säger att vi skulle vara överens om, nämligen att de
            regionalpolitiska och socialpolitiska målen skall uppnås för hela
            landet.
          </note>
          <note>
            Om vi skall få fram pengar till Posten på några alternativa sätt,
            tycker jag att det skall talas klarspråk om vilka det skall vara.
          </note>
          <note type="speaker">
            Anf. 8 JAN SANDBERG (m) replik:
          </note>
          <note>
            Fru talman! Jag vill säga till Ines Uusmann att vi är beredda
            att hålla alla dörrar öppna vad gäller att få nytt kapital till
            Posten. Vi har inga dogmatiska bindningar. Vi säger inte nej innan
            vi har hört de förslag som finns.
          </note>
          <note>
            Ines Uusmann är rädd för att privatisera Posten, men regeringen
            har sagt i budgetpropositionen att den inte har för avsikt att
            göra det just nu.
          </note>
          <note>
            Jag tycker att Ines Uusmann ganska snabbt klarade av alla de
            frågor jag hade, och jag förstår att det gick snabbt, för hon
            svarade ju inte på dem.
          </note>
          <note>
            Exempelvis: Är det ungdomarna på åhörarläktaren och alla andra
            ungdomar som skall betala de 4
          </note>
          <note>
            miljarderna? Är det Socialdemokraternas alternativ? Det var den
            första frågan, och den fick jag inte svar på.
          </note>
          <note>
            Den andra frågan var: Om vi nu inte skulle ha den telelag vi
            har i dag skulle investeringarna och nyanställningarna göras i
            andra länder, därför att vi inte släpper in dem i Sverige. Vad
            är Ines Uusmann beredd att göra för att motverka en sådan utveckling
            och se till att jobben hamnar i Sverige i stället för i andra
            länder? Vad är alternativet?
          </note>
          <note type="speaker">
            Anf. 9 MAX MONTALVO (nyd) replik:
          </note>
          <note>
            Fru talman! Jan Sandberg säger att det finns rabatter för människor
            som inte ringer så mycket, och det är ju bra att det finns sådana
            rabatter. Men faktum är att pensionärer, i synnerhet rörelsehindrade
            pensionärer, inte ringer litet utan ringer en hel del, och då
            blir det dyrt. Det är detta vi vill komma åt.
          </note>
          <note>
            Vi anser att vårt förslag innebär en för samhället mycket billig
            satsning på friskvård. Det tror jag att även Jan Sandberg inser.
            Jag tycker att det är litet underligt att man kommer med argumentet
            att det vi föreslår inte skulle vara möjligt att genomföra.
          </note>
          <note>
            Det argumentet håller inte.
          </note>
          <note type="speaker">
            Anf. 10 JAN SANDBERG (m) replik:
          </note>
          <note>
            Fru talman! Vad gäller teletaxorna för pensionärerna visar det
            sig att skulle man landa på den linje som Max Montalvo och Ny
            demokrati förespråkar, skulle det innebära en massa krångel och
            en massa extra kostnader.
          </note>
          <note>
            Sedan finns det också en risk att samhället på det sättet delar
            upp människor i olika befolkningsgrupper och drar exempelvis alla
            pensionärer över en kam. Det finns ju olika typer av pensionärer
            också.
          </note>
          <note>
            Vad Telia nu föreslår är att man erbjuder -- man har börjat erbjuda
            -- en lågförbrukartaxa. Men det är bara första steget i en utveckling.
            Om vi tittar på vad som kommer att hända på den något mer avreglerade
            telemarknaden, finner vi att Telia och kanske andra aktörer hela
            tiden kommer att tänka:
          </note>
          <note>
            Vad skall vi hitta för nya alternativ, som erbjuds nya folkgrupper
            och som gör att dessa får fördelar och därigenom väljer de alternativen?
          </note>
          <note>
            I betänkandet står det också att bl.a. Telia, som är en stor
            aktör på området, har påbörjat arbetet med att fortsätta att erbjuda
            alternativa taxor för olika typer av önskemål. Jag kan inte garantera
            någonting, men jag tror att Max Montalvo kommer att märka att
            också andra grupper, utöver pensionärerna som Max Montalvo pratar
            om, kommer att ges ökade möjligheter att kommunicera med andra,
            vilket är så otroligt viktigt för dem.
          </note>
          <note>
            Sedan får vi heller inte glömma bort att vi satsar mer än 100
            miljoner kronor kommande budgetår på att just se till att samhället
            upphandlar olika specialtjänster och till viss del specialutrustning
            för de delar av befolkningen som har speciella problem. Vi satsar
            mycket pengar på det. Det sker en utveckling i rätt riktning.
            Det här är inte allt. Det kommer mera.
          </note>
          <note type="speaker">
            Anf. 11 MAX MONTALVO (nyd) replik:
          </note>
          <note>
            Fru talman! Jan Sandberg säger att det är krångligt att administrera
            ett sådant system som det vi vill ha och också att det skulle
            vara tekniskt krångligt, om jag förstod undertonen. Nu är det
            så att jag är datamänniska och vet hur lätt det är att fixa till
            sådant här rent tekniskt. Om man får nätet utbyggt så som behövs,
            menar jag att det inte är någon svårighet alls att så att säga
            programmera. De invändningar Jan Sandberg gör är bara slag i luften.
          </note>
          <note>
            Man kan inte dra alla över en kam, alla har inte samma behov
            osv. -- okej, det kan jag väl ta. Men det väsentliga är just att
            man lyckas få fram någonting av det som kallas för friskvård i
            synen på telekommunikationer för dem som inte har möjlighet att
            gå till varandra. Det är detta vi tänker på mest, att människor
            kan fås att leva upp fast de sitter hemma ensamma mycket.
          </note>
          <note type="speaker">
            Anf. 12 JAN SANDBERG (m) replik:
          </note>
          <note>
            Fru talman! Det Max Montalvo säger är mycket viktigt, det tror
            jag att vi är överens om. Jag berättade tidigare att man nu har
            börjat skynda på den nya tekniken, utbyggnaden av AXE-systemet,
            och det tror jag är viktigt och bra.
          </note>
          <note>
            Problemet med Max Montalvos förslag är ju att om man redan nu
            skulle från riksdagens sida bestämma litet mera detaljerat hur
            det här skall se ut och vilka befolkningsgrupper som skall ha
            speciella system, riskerar vi att få en annan effekt, och det
            är att det i första hand är bara de som är anslutna till AXE-
          </note>
          <note>
            systemet som kan få de specialkonstruerade lösningarna.
          </note>
          <note>
            Den typ av medborgare som vi pratar om och som har speciella
            behov -- handikappade, äldre, pensionärer -- är, har det visat
            sig, i stor utsträckning just de som inte har tillgång till AXE-
          </note>
          <note>
            systemet. Skulle man väldigt snabbt genomföra ett system med
            den inriktning som Max Montalvo säger, skulle det innebära att
            de 30 miljonerna vi pratar om i extra kostnader för pensionärerna
            är ett ganska lågt belopp jämfört med de belopp som man måste
            ta till om man skulle genomföra komplicerade abonnemangsvarianter
            när det inte finns ett utbyggt AXE-system.
          </note>
          <note>
            Jag tror att jag och Max Montalvo är överens om att de här människorna
            skall ges största möjliga förutsättningar att leva ett rikt liv.
            En del av detta är att se till att de kan kommunicera väldigt
            mycket via telefon, och jag tror att vi är överens om att försöka
            nå dit att de människorna ges bättre förutsättningar än i dag.
          </note>
          <note>
            Men glöm inte bort att debatten om befolkningsgrupperna som har
            särskilda problem har blossat upp extra mycket i och med den nya
            telelagen. Jag tror att en orsak till det är att vi nu hårdare
            slår fast de sociala målen och de regionalpolitiska målen.
          </note>
          <note>
            Så jag tror att den nya telelagen tillsammans med tillsynsmyndigheten
            Post- och telestyrelsen och tillsammans med de drygt 100 miljoner
            vi satsar på utveckling av teknik och tjänster kommer att göra
            att de människor vi nu talar om fortare än annars kommer att få
            bättre möjligheter att använda telefonen.
          </note>
          <note type="speaker">
            Anf. 13 KENNETH LANTZ (kds):
          </note>
          <note>
            Fru talman! Ända sedan regeringens tillträde har
          </note>
          <note>
            Kommunikationsdepartementet och regeringen haft en klar linje
            inom transportområdet. Vi har ökat takten på de tunga investeringarna
            i infrastruktur som järnvägar och vägar etc., samtidigt som vi
            har avreglerat och öppnat för konkurrens när det gäller att producera
            tjänster som använder sig av infrastrukturen.
          </note>
          <note>
            Inom tele- och postsektorn tillhör Sverige i dag de ledande länderna
            i utvecklingen.
          </note>
          <note>
            Förändringarna inom post- och telesektorn beror framför allt
            på generella förändringar i samhället.
          </note>
          <note>
            Våra livsmönster, tillgängliga tekniska lösningar och efterfrågan
            förändras hela tiden. Alla olika typer av verksamheter måste anpassa
            sig till förändringarna.
          </note>
          <note>
            Behoven har ökat genom informationssamhällets tillväxt, och våra
            allt större behov av kontakter på större avstånd ökar. För Postens
            och f.d.
          </note>
          <note>
            Televerkets del betydde detta bl.a. att efterfrågan markant förändrades.
            Inom telesektorn är utbudet av tjänster i dag så stort och mångfasetterat,
            att en ensam operatör inte kan tillgodose alla varierande behov
            och önskemål som finns. Och den tekniska utvecklingen går ständigt
            vidare med svindlande hastighet.
          </note>
          <note>
            Inom postsektorn vet vi att redan i dag kan vart fjärde brev
            ersättas av ett fax, och allt fler utnyttjar elektronik när de
            betalar räkningar eller tar ut pengar från t.ex. lönekontot. Människor
            använder i dag postkontoren i allt mindre utsträckning än tidigare.
          </note>
          <note>
            Det är i stort sett inget fel på dessa förändringar.
          </note>
          <note>
            För de allra flesta är det till exempel en välfärdsvinst att
            kunna ägna mindre tid åt månadens räkningar. Men det skapar problem
            dels för Posten som får ett mindre underlag för att kunna upprätthålla
            samma servicenivå som tidigare på alla platser, dels för många
            ensamma människor som räknat pensionsutbetalande post/bankexpediter
            som den kanske enda sociala kontakten.
          </note>
          <note>
            Vårt samhälle håller på att bli allt mer effektivt, inte minst
            tack vare den väl utbyggda infrastrukturen.
          </note>
          <note>
            Men, somkristdemokrat, vill jag också aktualisera som en liten
            passus i den här debatten den mänskliga infrastrukturen, som inte
            sköts av vare sig Kommunikationsdepartementet eller trafikutskottet
            utan av oss vanliga människor, du och jag. Vi får aldrig glömma
            att vi är människor och har mänskliga behov av såväl social gemenskap
            som samhörighet med andra människor. Telefonen är på väg att ta
            över kontakten människor emellan som post- och bankpersonal förtjänstfullt
            hade hand om tidigare.
          </note>
          <note>
            För att återgå till dagens ämne, fru talman, så var det nödvändigt
            med åtgärder från statens sida för att ge Posten och Televerket
            de nödvändiga förutsättningarna för att följa med i utvecklingen
            och också i framtiden kunna garantera väl fungerande postoch telekommunikationer.
          </note>
          <note>
            Tidigare har staten framför allt styrt olika former av statlig
            service med hjälp av egen produktion av olika tjänster. Det gäller
            t.ex. för posttjänster som producerats av ett statligt affärsdrivande
            verk. Nu försöker vi i stället styra med hjälp av lagar och avtal.
            Vi skiljer alltså mellan produktionen av tjänsterna, som i större
            utsträckning skall skötas av statliga eller privata bolag, och
            styrningen av sådana tjänster som samhället är beroende av, som
            i större utsträckning sköts genom lagar och avtal.
          </note>
          <note>
            Regeringens väg har varit att avreglera produktionen och i stället
            skydda vissa viktiga funktioner med hjälp av lagar och avtal.
          </note>
          <note>
            Vad vi än har för åsikter om förändringarna kan vi alla vara
            överens om att ingenting är som förr. Inget är statiskt och varje
            tid har sina lösningar. Det mesta förändras nämligen, och förändringarna
            sker ofta i snabb takt. Allt nytt är på gott och ont. Vi kan välja
            mellan att bara klaga på att livet förändras och säga nej till
            nödvändiga åtgärder för att följa med i utvecklingen eller att
            anpassa oss genom att ta till vara de fördelar förändringarna
            erbjuder.
          </note>
          <note>
            Men det är viktigt att staten ger ett skydd för alla medborgare
            så att alla garanteras vissa rättigheter.
          </note>
          <note>
            Det har vi också gjort genom post- och telelagen som garanterar
            alla medborgare väl fungerande post- och telekommunikationer,
            oavsett var i landet man bor. Det är, som Jan Sandberg tidigare
            nämnde, nu första gången som dessa rättigheter regleras i lag.
          </note>
          <note>
            Regeringen har åstadkommit mycket inom transport- och kommunikationssektorn.
          </note>
          <note>
            Infrastrukturinvesteringarna har ökat, och järnvägssatsningen
            är den största sedan 1860-talet.
          </note>
          <note>
            Sverige är i dag en förebild för många andra länder när det gäller
            att effektivisera genom avreglering och ökad konkurrens.
          </note>
          <note>
            Jag vill, fru talman, avsluta med att säga att det för oss kristdemokrater
            är viktigt att en utveckling äger rum tillsammans med folket.
            Genom post- och telelagarna och de förändrade verksamhetsformerna
            för Posten och Televerket har vi sett till att vi även i framtiden
            skall ha en fungerande post- och telemarknad, som alla i vårt
            land kan få glädje av. Vi behöver för detta en ekonomisk utveckling
            i en fungerande praktisk vardag.
          </note>
          <note type="speaker">
            Anf. 14 INES UUSMANN (s):
          </note>
          <note>
            Fru talman! Detta var mycket på en gång, och jag vet inte om
            det hade så mycket att göra med betänkandet. Jag kan inte, fru
            talman, låta bli att kommentera det som Kenneth Lantz sade på
            slutet, att vi genom avregleringen har fått två av de mest effektiva
            post- och teleföretagen i världen. Vi hade en gång enligt gjorda
            undersökningar en oerhört hög effektivitet inom Posten och även
            inom
          </note>
          <note>
            Televerket. Vi hade de lägsta taxorna i världen och en oerhört
            bra service i förhållande till kostnaden.
          </note>
          <note>
            Det finns ingenting som säger att det har blivit bättre i dessa
            avseenden genom de nya associationsformerna. Det finns å andra
            sidan inte heller någonting som säger att det har blivit sämre,
            men att avreglera för avregleringens skull och av ideologiska
            skäl är enligt min mening ett mycket märkligt sätt att möta framtiden.
          </note>
          <note>
            Jag delar naturligtvis uppfattningen att vi måste följa med i
            utvecklingen, och den tekniska utvecklingen går fort, men man
            skall inte låta sig förblindas av en ideologi och bara köra fram
            på den enda vägen.
          </note>
          <note>
            Jag skulle vilja att Kenneth Lantz som företrädare för det parti
            som har kommunikationsministerposten visade att det faktiskt har
            blivit bättre, särskilt för människor som bor i Värmland och i
            Jämtland, men det går inte.
          </note>
          <note type="speaker">
            Anf. 15 KENNETH LANTZ (kds):
          </note>
          <note>
            Fru talman! Som skåning är jag inte så ofta på postkontoren uppe
            i Värmland, men nog har vi löften om att det genom den postlag
            som vi har enats om skall finnas en vältäckande och trygg postservice
            över hela landet. Vi är övertygade om att den konkurrens som råder
            i vårt land i dag, inte bara på postområdet utan även på teleområdet,
            är positiv. Som vi har nämnt tidigare i debatten i dag har det
            inte varit tal om någon försämring av
          </note>
          <note>
            Postens service, och det kommer inte heller att bli tal om det
            för vare sig värmlänningar eller andra invånare i vårt avlånga
            land.
          </note>
          <note>
            Ines Uusmann sade själv i samband med en av sina frågor att vi
            är överens, och det noterar jag med tacksamhet.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 29 mars.)
          </note>
          <note>
            5 § Förbud mot laservarnare
          </note>
          <note>
            Föredrogs
          </note>
          <note>
            trafikutskottets betänkande
          </note>
          <note>
            1993/94:TU18 Förbud mot laservarnare (prop.
          </note>
          <note>
            1993/94:102).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut skulle fattas den 29 mars.)
          </note>
          <note>
            p10p &gt; 6 § Eurocontrolkonventionen m.m.
          </note>
          <note>
            Föredrogs
          </note>
          <note>
            trafikutskottets betänkande
          </note>
          <note>
            1993/94:TU19 Eurocontrolkonventionen m.m.
          </note>
          <note>
            (prop. 1993/94:104).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut skulle fattas den 29 mars.)
          </note>
          <note>
            7 § Tilläggsbudget inom
          </note>
          <note>
            Kommunikationsdepartementets område
          </note>
          <note>
            Föredrogs
          </note>
          <note>
            trafikutskottets betänkande
          </note>
          <note>
            1993/94:TU20 Tilläggsbudget inom
          </note>
          <note>
            Kommunikationsdepartementets område (prop.
          </note>
          <note>
            1993/94:105 delvis).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut skulle fattas den 29 mars.)
          </note>
          <note>
            8 § Valperiodens längd och vissa andra grundlagsfrågor
          </note>
          <note>
            Föredrogs
          </note>
          <note>
            konstitutionsutskottets betänkande
          </note>
          <note>
            1993/94:KU22 Valperiodens längd och vissa andra grundlagsfrågor
            (prop. 1993/94:115).
          </note>
          <note type="speaker">
            Anf. 16 THAGE G PETERSON (s):
          </note>
          <note>
            Fru talman! Efter flera års debatt står riksdagen denna vår inför
            beslut i ett flertal viktiga författningsfrågor. Det viktigaste
            dokumentet i en demokrati är författningen; våra grundlagar. Det
            är viktigt att varje förändring diskuteras noga. En grundlag får
            inte ändras hur som helst. Och när man ändrar den bör det ske
            i långtgående politisk enighet. I en tid när motsättningarna på
            flera områden skärps i politiken kan vi då visa att vi kan bli
            överens om demokratins spelregler.
          </note>
          <note>
            Grundlagsöverenskommelsen visar att vi mellan de politiska blocken
            kan bli överens om det som skall stå i Sveriges grundlagar. Det
            socialdemokratiska partiet har alltid hävdat principen att vi
            bör vara överens om demokratins spelregler. Så var det inför det
            stora grundlagsreformer som föregick enkammarriksdagens genomförande
            1971 och grundlagsändringarna 1974. Så har det varit under hela
            enkammarriksdagens dagar. Den socialdemokratiska riksdagsmajoriteten
            genomförde inte några viktiga grundlagsändringar utan stöd över
            den politiska blockgränsen.
          </note>
          <note>
            Tyvärr tvingas jag emellertid konstatera att denna viktiga princip
            inte är lika självklar för riksdagens borgerliga majoritet som
            för oss socialdemokrater.
          </note>
          <note>
            Helt mot vår vilja beslutade den borgerliga riksdagsmajoriteten
            att grundlagsfästa utlandssvenskarnas rösträtt. Och de sju borgerliga
            ledamöterna i KU har nyligen kört över de sju socialdemokratiska
            och beslutat att utreda frågan om beslutande folkomröstningar.
            Detta sker blott ett par månader efter det att riskdagspartierna
            träffade den breda uppgörelsen i författningsfrågan. Med hänsyn
            till att också de borgerliga partierna säger sig vilja eftersträva
            enighet i författningsfrågorna undrar jag vad de borgerliga övertrampen
            skulle tjäna till.
          </note>
          <note>
            Jag vill tillägga att det självklart är fritt för alla politiska
            partier att i likhet med media och enskilda medborgare bedriva
            opinionsbildning i författningsfrågor. De partier som deltagit
            i överenskommelsen kan givetvis vid en senare tidpunkt genom opinionsbildning
            ifrågasätta den författningspolitiska ordningen, liksom den träffade
            överenskommelsen. Men det är ändå en bit, fru talman, att gå från
            opinionsbildning till beslut.
          </note>
          <note>
            Hösten 1992 inbjöd regeringen till sonderande samtal om vissa
            författningsfrågor. Det socialdemokratiska partiet meddelade en
            positiv vilja till att delta i dessa samtal. Det har varit en
            självklarhet för socialdemokraterna att medverka till en förstärkning
            av folkstyret och demokratin.
          </note>
          <note>
            Vi har fått väsentliga socialdemokratiska krav tillgodosedda
            i förhandlingarna. En förlängning av mandatperioden är ett sådant
            viktigt krav. Det socialdemokratiska kravet på grundlagsskydd
            för allemansrätten genomförs. Det är till gagn för invånarna i
            Sverige. Det ökade inslaget av personval stärker folkstyret och
            demokratin.
          </note>
          <note>
            Personval ökar möjligheterna för kandidaterna att bli mer kända
            i sina valkretsar. Det är också bra att det blir en parlamentarisk
            utredning om delning av de större valkretsarna. Vi är överens
            om att det fortfarande skall vara riksdagen som har ansvaret för
            innehållet i Sveriges lagar. Den nuvarande balansen mellan den
            lagstiftande och den dömande makten rubbas inte.
          </note>
          <note>
            Vi socialdemokrater har således fått väsentliga krav tillgodosedda.
            Men jag beklagar att de andra partierna har motsatt sig att ta
            tag i den viktigaste författningsfrågan av alla -- om valsystemet.
            En ändring av valmetoden är mycket angelägen för att stärka demokratins
            handlingskraft.
          </note>
          <note>
            Erfarenheter från de senaste två decennierna visar att det svenska
            politiska systemets beslutsförmåga varit otillräcklig. Svåra och
            på kort sikt impopulära men nödvändiga beslut försvåras av att
            möjligheterna att forma handlingskraftiga majoriteter är små i
            ett parlament med starkt proportionell represenation.
          </note>
          <note>
            Detta är, fru talman, ett allvarligt problem för
          </note>
          <note>
            Sveriges långsiktiga ekonomiska utveckling.
          </note>
          <note>
            Men tyvärr tvingades vi konstatera att inte något enda parti
            var det minsta intresserat av att ens diskutera denna för vår
            svenska demokrati så centrala fråga om hur valsystemet kan ändras
            för att skapa starka och regeringsdugliga regeringar. Hur angeläget
            detta är belyses ju bäst av dagens turbulens i riksdagen. De borgerliga
            vann valet stort 1991 och borde i kraft av denna stora valseger
            ha fått en betryggande majoritet i riksdagen.
          </note>
          <note>
            Demokratin måste vara funktionsduglig. Då kan den lösa svåra
            samhällsproblem som arbetslöshet, stora underskott i statens affärer
            och hotande miljöförstöring. När medborgarna ser att demokratin
            har kraft, att politiken är ett verksamt medel, då sätter folket
            sin tillit till det demokratiska systemet.
          </note>
          <note>
            Jag tycker att förlängningen av mandatperioden innebär flera
            fördelar. En fyraårig mandatperiod kan begränsa den stress som
            de korta mandatperioderna har orsakat i politiken.
          </note>
          <note>
            Närheten i tid till nästa val har ibland bidragit till att de
            bästa lösningarna på olika samhällsproblem inte alltid genomförts.
            Hotet att inte kunna redovisa reformer och tillräckligt resultat
            har ibland tvingat förtroendevalda till insatser som kunde ha
            utformats bättre, om mer tid hade funnits.
          </note>
          <note>
            Med längre mandatperioder hoppas jag att långsiktigheten i politiken
            ökar. Det är särskilt viktigt att de politiska organen besitter
            handlingskraft då samhället brottas med ekonomiska problem och
            stor arbetslöshet.
          </note>
          <note>
            Genom att mandatperioden förlängs ett år ökar också de realistiska
            möjligheterna för extraval med ett år, vilket är en fördel.
          </note>
          <note>
            Men, fru talman, en förlängning av mandatperioden leder inte
            enbart till fördelar. Jag vill peka på en risk. Längre tid mellan
            valen kan komma att minska intresset hos medborgarna för politiskt
            beslutsfattande och bidra till en minskad politisering av samhällsproblemen.
            Jag menar att bra lösningar på svåra frågor fordrar debatt och
            åter debatt och penetrering från olika politiska utgångspunkter.
          </note>
          <note>
            Riksdagens beslut om längre mandatperioder får inte begränsa
            medborgarnas demokratiska inflytande eller tillåtas minska medborgarnas
            intresse för politik och partipolitiskt arbete.
          </note>
          <note>
            Men samtidigt vill jag påminna om -- och det tror jag att vi
            alla i denna kammare är överens om -- att demokratin i vårt land
            har andra uttrycksformer än allmänna val. Den formella representativa
            demokratin är inte nog för att hålla demokratin levande och frisk.
            Partiverksamheten och kontakterna mellan väljare och dem de har
            valt blir allt viktigare. Det behövs med andra ord insatser varje
            dag mellan valtillfällena.
          </note>
          <note>
            Därför har de politiska partierna ett stort ansvar, både de som
            finns i denna riksdag och de som arbetar utanför och ännu inte
            har kommit in.
          </note>
          <note>
            Beslutet om längre mandatperioder måste bli en signal till partierna
            att öka ansträngningarna för att fördjupa demokratin och för att
            vinna fler medborgare för det demokratiska arbetet.
          </note>
          <note>
            Partiernas verksamhet måste bli mer utåtriktad.
          </note>
          <note>
            Politikerrollen behöver diskuteras och förändras.
          </note>
          <note>
            Politikerna måste avdela mer tid för väljarkontakter och kontaktverksamhet
            ute i valkretsarna. Jag tror att ett ökat inslag av personval
            på en viktig punkt kompletterar den längre mandatperioden.
          </note>
          <note>
            Jag hoppas också att personvalet skall innebära att kandidaterna
            och de valda kommer att anstränga sig ytterligare för att möta
            sina väljare. Och jag hoppas att en annan följd skall bli livligare
            valkampanjer. Genom personval får politiken fler och kanske tydligare
            ansikten. Det kan bidra till att minska det avstånd som i dag
            finns mellan väljare och deras företrädare.
          </note>
          <note>
            Men vi är från alla politiska partiers sida i KU
          </note>
          <note>
            medvetna om att större inslag av personval kan medföra risker
            för oönskade bindningar mellan enskilda kandidater och stora bidragsgivare.
            Denna fara får inte underskattas. KU är enigt om att utvecklingen
            måste följas med stor uppmärksamhet. Det ligger i demokratins
            intresse att vi bevakar denna fråga mycket noga.
          </note>
          <note>
            Både jag och den socialdemokratiske partiordföranden Ingvar Carlsson
            gav i höstas uttryck för kritik mot regeringens sätt att sköta
            författningsförhandlingarna, som vi menade var dåligt förberedda.
            Underlag saknades och presenterades ofta vid sittande bord. Vi
            menade att framförhållningen från regeringens sida var mycket
            dålig.
          </note>
          <note>
            Vi påpekade att detta var otillfredsställande, i synnerhet som
            det gällde viktiga författningsfrågor.
          </note>
          <note>
            Vi uttalade också kritik av att förhandlingarna kom i gång för
            sent och att de genomfördes under stark tidspress.
          </note>
          <note>
            När förhandlingarna var avslutade utgick vi ifrån att alla resurser
            på Justitiedepartementet togs i anspråk för att utforma de många
            författningsförslagen på ett noggrant och korrekt sätt.
          </note>
          <note>
            Emellertid visade det sig att regeringen i propositionen förbisett
            viktiga konsekvensändringar, som gäller det betänkande vi i dag
            diskuterar. Regeringen hade förbisett frågan om mandattiden för
            ledamöter och ersättare i styrelser för kommuner och landsting
            och mandattiden för ledamöter och ersättare i förbundsfullmäktige
            i kommunförbund. På dessa två punkter har KU rättat till regeringens
            förslag.
          </note>
          <note>
            Utskottet har vidare begärt att regeringen gör en revidering
            av lagen om partistödet med hänsyn till den längre mandatperioden
            och återkommer till riksdagen i frågan.
          </note>
          <note>
            Emellertid visar det sig att inte heller under behandlingen i
            KU har alla brister i regeringens grundlagsproposition upptäckts.
          </note>
          <note>
            Vänsterpartiets företrädare i debatten här i dag och tidigare
            KU-suppleanten Johan Lönnroth gjorde mig i fredags uppmärksam
            på att 3 kap. 6 §
          </note>
          <note>
            regeringsformen också måste bli föremål för en ändring. I paragrafens
            tredje stycke står:
          </note>
          <note>
            ''Fördelningen fastställes för tre år i sänder.'' Detta bör självfallet
            ändras till fyra år.
          </note>
          <note>
            I samma stund upptäcktes på utskottskansliet att 13
          </note>
          <note>
            kap. 12 § regeringsformen måste bli föremål för en ändring. Den
            paragrafen handlar om val till riksdagen då krig och krigsfara
            råder. Denna paragraf påverkas av mandatperiodens förlängning.
          </note>
          <note>
            Även av 24 kap. 24 § kommunallagen om valperioden för borgarråden
            i Stockholm måste en ändring ske.
          </note>
          <note>
            Fru talman! Konstitutionsutskottets betänkande nr
          </note>
          <note>
            22 ''Valperiodens längd och vissa andra grundlagsfrågor'' är
            således inte i färdigt skick för riksdagens beslut. Jag yrkar
            därför att betänkandet återremitteras till utskottet.
          </note>
          <note>
            Fru talman! Medborgarmakt, folkrörelsedemokrati och betingelser
            för en välfärdsstat får något nya spelregler genom 1994 års författningsreform.
          </note>
          <note>
            De författningsreformer som vi denna vår skall fatta beslut om
            är inte obetydliga. De uttrycker vad vår tids samhällsutveckling
            har för demokratiska behov -- dialogen mellan väljare och valda.
            Det gäller konstitutionella betingelser för
          </note>
          <note>
            Europasamarbetet och möjligheterna att förena demokratins individuella
            element med dess kollektiva.
          </note>
          <note>
            1994 års författningsreform ändrar vårt statsskick och vår demokrati
            på ett sätt som jag hoppas kommer att stärka de demokratiska idéerna
            i en tid då dessa står inför stora och svåra prövningar.
          </note>
          <note type="speaker">
            Anf. 17 JOHAN LÖNNROTH (v):
          </note>
          <note>
            Fru talman! De förslag till grundlagsändringar som vi nu skall
            behandla ligger i linje med vad
          </note>
          <note>
            Lindbeckkommissionen rekommenderade. Jag har fått frågan hur
            Vänsterpartiet kan acceptera förslagen mot den bakgrunden. Jag
            har svarat att vi tar ställning i sak och att det finns åtskilligt
            av det som Assar Lindbeck och hans kolleger har sagt som vi är
            överens om. Det vi har vänt oss emot är anspråken på att förslagen
            skulle grundas på vetenskaplig teori ovanför huvudet på oss riksdagsledamöter.
          </note>
          <note>
            Vi har också lyssnat på ett par av landets ledande jurister som
            har uttryckt viss tveksamhet över om man verkligen kan göra så
            att väljarna inte skall veta om den nya riksdagen väljs för tre
            eller fyra år.
          </note>
          <note>
            Vänsterpartiet har ändå beslutat att stödja förslaget efter de
            justeringar som Thage G Peterson har redogjort för. Vi stödjer
            naturligtvis också yrkandet om återremiss.
          </note>
          <note>
            Vi tror inte heller att det finns absoluta juridiska sanningar
            ovanför politikernas huvuden. Man bör lyssna på kloka experter,
            men i slutändan kommer vi inte ifrån att vi måste tänka själva.
          </note>
          <note>
            En huvudanledning till att det är rimligt att förlänga mandatperioderna
            är att den politiska konjunkturcykeln är ett reellt existerande
            problem.
          </note>
          <note>
            Man kan se den i fullt sving i denna valrörelse. Nya majoriteter
            i riksdag, landsting och kommuner måste få rimlig tid på sig att
            genomföra en politisk strategi.
          </note>
          <note>
            Thage G Peterson har talat om risken för minskad politisering.
            Det finns naturligtvis en sådan risk.
          </note>
          <note>
            Det är inte bara en risk utan en realitet att vi har fått minskad
            politisering. Jag tror dock att det inte handlar så mycket om
            att man skall få rösta ofta i allmänna val. Det handlar i stället
            mera om på vilket sätt flera människor skall engageras i politiken
            utanför parlamenten och mellan valen. Vi skall gärna försöka att
            bli mera utåtriktade, vilket
          </note>
          <note>
            Thage G Peterson begär.
          </note>
          <note>
            Egentligen är det ganska små förändringar som vi nu vill göra
            i grundlagen med tanke på de djupgående problem som vi försöker
            lösa. De politiska partierna stagnerar, tappar medlemmar och har
            svårt att upprätthålla aktiviteten vid gräsrötterna. En viktig
            orsak är att de som inte har parlamentariska uppdrag känner sig
            utanför. De kan inte påverka. Den politiska klassen håller på
            att bli en realitet. Byter vi regering över blockgränserna ytterligare
            ett par gånger så kommer vi att få ett ganska stort överskott
            av unga politiska lejon utan annan yrkeserfarenhet än från politiken
            och tillvanda till löner i 25 000-
          </note>
          <note>
            kronorsklassen.
          </note>
          <note>
            De politiska partierna speglar fortfarande i huvudsak förra sekelskiftets
            sociala mönster.
          </note>
          <note>
            Frågan är om vi överlever in i nästa århundrade.
          </note>
          <note>
            Gunnar Wetterberg, departementsråd på
          </note>
          <note>
            Finansdepartementet, gör i en ny bok olycksbådande jämförelser
            med frihetstidens partistrider mellan hattar och mössor, de som
            slutade med Gustav III:s statskupp. Så illa skall det väl inte
            gå, men vi måste säkerligen förnya oss för att överleva.
          </note>
          <note>
            Vi håller på att få ett nytt slags klassamhälle där få kallar
            sig arbetare eller tjänstemän och ännu färre känner en självklar
            tillhörighet till ett politiskt parti. De flesta anser att samhället
            består av tre sorters människor. För det första: de däruppe --
          </note>
          <note>
            några tusen höjdare i företag, politik och organisationer som
            bestämmer. För det andra:
          </note>
          <note>
            vanligt folk. För det tredje: de därnere -- de arbetslösa, de
            förtidspensionerade och de nya invandrarna.
          </note>
          <note>
            De flesta upplever maktlösheten som ett långt större problem
            än usla materiella villkor, och många känner att de helt står
            utanför varje möjlighet att påverka samhället. Det minskande handlingsutrymmet
            för den ekonomiska politiken som följer av det alltmer internationaliserade
            kapitalet kör över vallöften och späder på politikerföraktet.
          </note>
          <note>
            Vi har försökt ta upp frågan om politiskt utanförskap i motionen.
            Vi föreslår bl.a. utvidgad rösträtt för invandrare.
          </note>
          <note>
            Människor upplever alltmer politiken som teater, som ett skådespel.
            Valundersökningen år 1991
          </note>
          <note>
            visade att politikers kunskaper lönade sig dåligt.
          </note>
          <note>
            Det som gav framgång var utstrålning. Liksom
          </note>
          <note>
            Peter Sellers i filmen om Mr Chance skulle man säga meningslösheter
            på ett sådant sätt att var och en kan lägga in det den själv vill
            höra.
          </note>
          <note>
            Vi går i år mot två för Sveriges framtid avgörande valrörelser:
            Riksdagsvalet och folkomröstningen om svenskt medlemskap i Europeiska
            unionen.
          </note>
          <note>
            Inget tyder på att saklighet och kunskap kommer att få större
            genomslag denna gång. Det finns snarare tecken som tyder på att
            nivån på retoriken och de spektakulära utspelen kommer att slå
            nya rekord. De professionella producenterna av åsikter laddar
            upp som aldrig förr. Metoderna att förmedla ett skenbart budskap
            är nu så raffinerade att de överträffar bloddopningen.
          </note>
          <note>
            På en kurs härförleden fick jag lära mig hur man skall göra för
            att få ut ett budskap i TV. Det gäller att ha klart för sig vad
            man vill ha sagt. Det skall vara enkelt, och man skall ständigt
            upprepa det.
          </note>
          <note>
            Det duger inte med några å ena sidan och å andra sidan eller
            med ånger och osäkerhet. Titta med fast blick intervjuaren i ögonen,
            kläm till med en siffra eller ett påstående och spara samvetskvalen
            till kvällen.
          </note>
          <note>
            Ny demokrati har ett visst ansvar för att pajaseriet har slagit
            nya rekord. Men jag tror att Ny demokrati är ett symtom snarare
            än en orsak. Jag tror inte heller att vi andra skall sätta oss
            på alltför höga hästar. Även våra partier blir alltmer av företag
            som saluför produkter. Även vi gör desperata utspel för att vi
            skall bli synliga i TV.
          </note>
          <note>
            Thage G Peterson talade om att man skall ändra valsystemet så
            att regeringsmakten stärks. Men vi kan ta USA, där det finns två
            stora partier, som exempel. Demokratin är inte starkare i USA,
            snarare tvärtom. Valdeltagandet är uselt. Det har medfört att
            de två stora partierna ligger oerhört nära varandra och att ideologierna
            har mycket svårt att dra till sig en levande debatt.
          </note>
          <note>
            Lindbeckkommissionen trodde att vägen att höja riksdagens anseende
            och stärka regeringsmakten var ytterligare professionalisering,
            färre riksdagsledamöter, mindre makt för intresseorganisationer
            och mera makt för ekonomer och andra experter på departementen.
          </note>
          <note>
            Jag tror snarare att det är tvärtom. Vi behöver fler politiker
            som var och en har bättre förankring utanför parlamenten. Det
            åstadkoms bl.a. genom att vi sitter färre mandatperioder. Vi behöver
            mera av levande folkrörelser och flera med mångsidig yrkesbakgrund
            bland politiker och tjänstemän.
          </note>
          <note>
            Det kan vara bra med ett ökat inslag av provval.
          </note>
          <note>
            Vänsterpartiets förre partiordförande, Lars
          </note>
          <note>
            Werner, var med i utredningen om personval. Det visar att vi
            tillmäter frågan stor vikt.
          </note>
          <note>
            Jag kan vara överens med Thage G Peterson om fördelarna och nackdelarna
            med personval. En fördel är att det blir fler tydliga ansikten.
            Nu pågår ett val i Italien, där en av huvudpersonerna använder
            två egna TV-kanaler. Det gör problemet mycket tydligt. Enligt
            min mening kan vi inte få ett rejält personvalssystem innan vi
            har gjort något åt maktkoncentrationen i medierna. Jag tillhör
            inte dem som skyller våra valresultat på orättvis mediebevakning.
            Men vi borde kunna vara överens om att starka offentligt ägda
            och partipolitiskt neutrala etermedier och politisk mångfald inom
            pressen är ett livsvillkor för valrörelser med starka inslag av
            personval.
          </note>
          <note>
            På ett område tystnar allt borgerligt tal om valfrihet, trots
            att det i regeringsdeklarationen talades om en valfrihetsrevolution.
            Det gäller val av statsöverhuvud. Frågan om monarkin är visserligen
            mest en symbolfråga, men också den är en del av politikerföraktets
            och mediemaktens problematik.
          </note>
          <note>
            Vilka politiker, förutom en och annan dödspilot från Vänstern,
            vågar i dag angripa fjanteriet och fjäsket kring kungahuset inför
            risken att hundra hungriga galapettrar som inte vädrat en fiende
            på ett decennium hänger ut oss till spe och varnagel?
          </note>
          <note>
            Det har åter blivit populärt att kalla sig liberal. Det manifesterades
            bl.a. av att Folkpartiet förlängde sitt partinamn. Mot denna bakgrund
            är det egentligen ganska underligt att det finns så få som vågar
            stå för de klassiska vänsterliberala och vänstersocialdemokratiska
            kraven på religionsfrihet, fri uppfostran och republik. Hur kan
            vi i nådens år 1994 acceptera att små barn skall påtvingas den
            rena Lutherska läran, att regeringen skall godkänna vem kronprinsessan
            skall gifta sig med och att hon inte får resa utomlands utan att
          </note>
          <note>
            Kungen godkänner det? Finns det inga äkta vänsterliberaler längre?
          </note>
          <note>
            Fru talman! Jag yrkar, som redan sagts, bifall till återremissen.
            Jag har önskemålet att konstitutionsutskottet skall fundera litet
            ytterligare över 75-årsminnet av den svenska parlamentariska demokratins
            genombrott. Skulle man inte rent av kunna ta ett initiativ för
            att genomföra den parlamentariska demokratins principer fullt
            ut också vad gäller kungahuset?
          </note>
          <note type="speaker">
            Anf. 18 BIRGER HAGÅRD (m):
          </note>
          <note>
            Fru talman! Äntligen står vi i beredskap att genomföra en rad
            nödvändiga och länge önskvärda författningsändringar.
          </note>
          <note>
            Betänkandet innehåller såväl stort som smått. Till det lilla
            i sammanhanget vill jag utan vidare hänvisa till de krav som bl.a.
            Johan Lönnroth apostroferade och som gällde införandet av republik.
            Det var som att höra ett eko från detta sekels barndom när
          </note>
          <note>
            Johan Lönnroth talade om monarkin och dess roll.
          </note>
          <note>
            I själva verket är monarken en symbol för nationen -- som jag
            tror att ungefär 99 % av befolkningen vill behålla. Då slipper
            man också undan det bråk som lätt uppstår i en presidentvalskampanj.
          </note>
          <note>
            Däremot vill jag naturligtvis ge Johan Lönnroth rätt i att frågan
            om statschefens religiösa tillhörighet är något som i och för
            sig borde vara statschefens privatsak. Men här har inte utskottet
            velat förekomma Kyrkoberedningen, utan utgår från att beredningen
            kommer att ta upp de frågorna.
          </note>
          <note>
            Den i särklass nu viktigaste förändringen är förändringen av
            valperiodernas längd från tre till fyra år. Men jag skall utan
            vidare säga att jag känner en viss tveksamhet över tillvägagångssättet
            att inte i vanlig ordning ändra grundlagen på den punkten. Nu
            blir det ändå formellt riktigt. Men det är fullt rimligt att diskutera
            själva uppläggningen.
          </note>
          <note>
            Orsaken till att vi nu går över till fyraåriga mandatperioder
            hänger självfallet samman med att man rätt allmänt har konstaterat
            att det har varit rätt misslyckat med de treåriga perioderna.
            Jag skall gärna stryka under att jag helst hade sett att rullande
            valperioder hade införts, som t.ex. i
          </note>
          <note>
            Danmark eller Storbritannien. Jag hade också helst sett att den
            gemensamma valdagen hade försvunnit. Men det har inte gått att
            uppnå någon överenskommelse på de punkterna, utan vi får acceptera
            de förslag som har kommit fram. Det har ändå blivit en klar förbättring
            i förhållande till den tidigare situationen. Jag tror att förlängningen
            av valperioderna kommer att gynna parlamentarismen rent generellt.
            Jag tror också att upplösningsinstitutet i det här sammanhanget
            kan få en förnyad betydelse i framtiden.
          </note>
          <note>
            En annan stor förändring är införandet av personvalsmomentet.
            Personval har naturligtvis funnits inom i varje fall det parti
            jag företräder,
          </note>
          <note>
            Moderata samlingspartiet. Inte någon riksdagslista har fastställts
            utan att det har funnits ett provval i bakgrunden att falla tillbaka
            på. Men provvalet har varit en angelägenhet för partimedlemmarna.
            Det står naturligtvis öppet för envar att bli medlem i ett politiskt
            parti. Men självfallet har väljaren på själva valdagen inte haft
            något reellt inflytande över valet av person.
          </note>
          <note>
            Vi får se vilken roll det modifierade danska systemet som skall
            införas kommer att spela i framtiden. Det finns dock anledning
            att varna för en övertro att vi med hjälp av detta system också
            har löst de djupare problemen. Det finns anledning att fästa uppmärksamhet
            vid den motion som Sten
          </note>
          <note>
            Andersson i Malmö har väckt. Han invänder mot personvalssystemet
            och varnar för eventuell korruption och ett ekonomiskt beroende
            hos kandidaterna av t.ex. bidragsgivare. Men som utskottets ordförande
            har påpekat finns det all anledning för konstitutionsutskottet
            att följa utvecklingen i det hänseendet mycket noggrant.
          </note>
          <note>
            Några kuriösa frågor har tagits upp i motioner och redovisas
            i betänkandet. Bl.a. har frågan om sambandet mellan mandat och
            parti aktualiserats.
          </note>
          <note>
            Ny demokrati önskar att en person som lämnar ett parti också
            skall vara skyldig att frånträda sitt ledamotskap i riksdagen.
            Någon sådan skyldighet finns inte och bör enligt utskottets mening
            inte förekomma. Hela resonemanget leder tanken till den strid
            som utkämpades under frihetstiden, principalatstriden, som fick
            sin lösning vid 1746/47-
          </note>
          <note>
            års riksdag. Lösningen gick ut på att ständerna helt och hållet
            underkände tanken att riksdagsledamöter skulle vara bundna av
            sina väljares föreskrifter. Det ledde i sin tur till att det blev
            klart inskrivet i 1809-års regeringsform ett förbud mot alla sådana
            imperativa mandat. Den känslan besjälar oss alltjämt i nådens
            år 1994. Vi har i det hänseendet tagit klart intryck av vad som
            hände för 250 år sedan.
          </note>
          <note>
            Frågan om antalet ledamöter i riksdagen berörs också i några
            motioner. Daniel Tarschys säger i sin motion helt lakoniskt att
            vi är för många. Det kan man i och för sig tycka. Men jag har
            roat mig med att fästa litet extra uppmärksamhet vid antalet frånvarande
            vid våra voteringar. Jag konstaterar att det är normalt att ungefär
            en sjundedel av riksdagens ledamöter är frånvarande av ett eller
            annat skäl. Det kan vara fråga om uppdrag av olika slag som tar
            ledamöternas tid i anspråk. Det kan naturligvis vara sjukdom.
            Men vi kan förutsätta att i framtiden då det kommer att finnas
            allt fler internationella uppdrag, kommer allt större krav att
            ställas på ledamöterna. Vi får vara beredda på att ett relativt
            stort antal ledamöter inte kan delta i voteringarna eller delta
            i riksdagsarbetet vid varje tillfälle.
          </note>
          <note>
            Detta gör att vi måste fundera över om vi verkligen är för många.
            Om vi ändå anser att vi är för många, måste vi fråga oss om ett
            mindre antal kan utföra samma mängd arbetsuppgifter som nu. Sannolikt
            är detta inte fallet. Då tvingas man lägga om riksdagens arbete
            högst väsentligt.
          </note>
          <note>
            Vidare har vi fråga om folkomröstningsinstitutet.
          </note>
          <note>
            Rent generellt säger Thage G Peterson att
          </note>
          <note>
            Socialdemokraterna minsann alltid har respekterat att man skall
            vara överens om de demokratiska spelreglerna och att borgarna
            har brutit mot detta på två punkter. En punkt skulle gälla utlandssvenskarnas
            rösträtt. Men låt mig knyta an till vad Johan Lönnroth sade tidigare.
            Det synes mig lämpligt att fira ett 75-årsjubileum för den allmänna
            rösträttens införande med att också ge våra utlandssvenskar den
            självklara rösträtt de bör ha. Det är detta synsätt som har varit
            vägledande för de borgerliga partierna i utskottet.
          </note>
          <note>
            Utskottet kräver inte någon förändring i fråga om folkomröstningsinstitutet.
            Utskottet säger bara att erfarenheterna av de folkomröstningar
            som genomförts i landet bör sammanställas och utvärderas. Detta
            tycker jag inte är för mycket. Det är snarare förvånande att Socialdemokraterna
            motsätter sig detta förslag. Vi kan ganska lugnt konstatera att
            erfarenheterna från folkomröstningar inte är enbart positiva.
          </note>
          <note>
            Vi hade en trafikomröstning som gav en överväldigande majoritet
            för att behålla den gamla vänstertrafiken, varpå riksdagen kort
            tid därefter beslöt att lägga om och införa högertrafiken. De
            båda omröstningarna om pensionsfrågan och kärnkraftsfrågan, med
            tre alternativ, har inte heller varit några stora föredömen när
            det gäller sättet att anordna folkomröstningar. Vi vet att det
            nu kommer att bli ökade möjligheter för medborgarna att lokalt
            ta initiativ till omröstningar.
          </note>
          <note>
            Mot denna bakgrund tycker jag att det finns alla skäl i världen
            att tillmötesgå det som tredje vice talman Bertil Fiskesjö har
            föreslagit i en motion, nämligen att sammanställa och utvärdera
            resultaten. De kan då eventuellt ligga till grund för nya förslag.
          </note>
          <note>
            En ändring av valsystemet har efterlysts av Thage
          </note>
          <note>
            G Peterson. Men utskottet är inte överens på den punkten. Vi
            moderater har deltagit i debatten med liv och lust, och vi har
            framfört förslag som ligger nära den tyska modellen. Men vi har
            också varit beredda att diskutera andra förslag. Det finns dock
            andra partier som inte är lika intresserade av en förändring i
            det hänseendet.
          </note>
          <note>
            Fru talman! Till sist vill jag säga att jag beklagar de malörer
            som inträffat i arbetet. Jag har därför i rådande situation ingenting
            emot att betänkandet återremitteras till utskottet. På så sätt
            kan vi få ett betänkande som i sin helhet täcker in alla de frågor
            som här är aktuella.
          </note>
          <note type="speaker">
            Anf. 19 JOHAN LÖNNROTH (v) replik:
          </note>
          <note>
            Fru talman! Jag missar naturligtvis inte chansen att få byta
            några ord med Birger Hagård om monarkin.
          </note>
          <note>
            Frågan om den rena lutherska bekännelsen skall visserligen behandlas
            av Kyrkoberedningen. Men vad anser Birger Hagård? Det kunde vara
            intressant att få höra vilken egen principiell uppfattning Birger
            Hagård har i frågan. Frågan är inte alldeles principiellt obetydlig
            i en tid då den religiösa fundamentalismen breder ut sig över
            världen. Är det inte ett problem med denna kvarvarande bestämmelse?
            Även om det är en liten fråga, är det ändå en ganska stor sak
            att vi begär att vårt statsöverhuvud skall ha en viss bestämd
            religiös inriktning.
          </note>
          <note>
            Jag skulle också gärna vilja höra vilken uppfattning
          </note>
          <note>
            Birger Hagård har om den fullständigt vanvettiga regeln som säger
            att regeringen skall godkänna den som kronprinsessan Victoria
            gifter sig med. Skall verkligen Birger Hagårds partikamrat Per
          </note>
          <note>
            Westerberg -- för att nämna någon i högen -- kunna bedöma om
            det är lämpligt att kronprinsessan t.ex.
          </note>
          <note>
            gifter med sig någon som inte tycker som han? Jag är medveten
            om att den reella makten att bestämma i någon annan riktning väl
            inte är så stor.
          </note>
          <note>
            Men även på den punkten handlar det om en principfråga. Är det
            inte fullständigt vanvettigt att sådana bestämmelser får leva
            kvar?
          </note>
          <note type="speaker">
            Anf. 20 BIRGER HAGÅRD (m) replik:
          </note>
          <note>
            Fru talman! Jag vill gärna tillmötesgå Johan
          </note>
          <note>
            Lönnroth i hans mycket blygsamma begäran. Han vill höra min egen
            privata uppfattning i dessa två principfrågor.
          </note>
          <note>
            Jag trodde att det framgick rätt tydligt av vad jag tidigare
            sade att jag anser att även statschefens religiösa tillhörighet
            bör vara en privatsak. Man får anföra andra motiv för att kunna
            övertyga mig om motsatsen; det är möjligt att sådana argument
            kan finnas. Men rent allmänt anser jag det vara en privatsak.
          </note>
          <note>
            Naturligtvis bör detta även gälla vem kronprinsessan Victoria
            en gång i tiden avser att äkta. Det är sådant som är privatsaker,
            och det bör man kunna komma fram till. Men i det här landet är
            vi ju noggranna. Det skall utredas och framläggas förslag. Jag
            hoppas att dessa saker kommer att klaras ut. Det är min privata
            uppfattning. Jag har inte rådfrågat vare sig statsministern eller
            någon annan.
          </note>
          <note type="speaker">
            Anf. 21 JOHAN LÖNNROTH (v) replik:
          </note>
          <note>
            Fru talman! Jag tar då detta som ett löfte att frågan om åtminstone
            en utredning kommer upp i konstitutionsutskottet. Det finns faktiskt
            motioner i detta betänkande, vilka handlar om dessa saker.
          </note>
          <note>
            Även om vårt vänsterpartistiska krav är mer långtgående -- jag
            har inte så stort hopp om att få med mig Birger Hagård på det
            -- räknar jag med att
          </note>
          <note>
            Birger Hagård är beredd att medverka till att konstitutionsutskottet
            tar initiativ till att denna fråga utreds. Egentligen behöver
            ju inte frågan utredas, utan det skulle räcka med att man ser
            till att bli av med dessa historiska rester från ett gammalt och
            djupt odemokratiskt system.
          </note>
          <note type="speaker">
            Anf. 22 BIRGER HAGÅRD (m) replik:
          </note>
          <note>
            Fru talman! Låt oss utgå från att Kyrkoberedningen klarar ut
            frågan om den religiösa tillhörigheten. Vi brukar ju inte ha för
            vana att föregripa det som olika utredningar sysslar med. Men
            Johan
          </note>
          <note>
            Lönnroth har alldeles rätt i vad gäller den stora frågan om republik
            eller monarki att jag på intet sätt delar hans allmänt principiella
            republikanska inställning. Tvärtom ser jag mig som en varm anhängare
            av monarkins fortbestånd i landet.
          </note>
          <note>
            Vad gäller andra detaljer kan det finnas all anledning att i
            olika sammanhang ta upp dem och åtstadkomma de -- som jag kallar
            dem --
          </note>
          <note>
            nödvändiga moderniseringarna också på detta område. Det kommer
            säkert att komma fram.
          </note>
          <note type="speaker">
            Anf. 23 THAGE G PETERSON (s) replik:
          </note>
          <note>
            Fru talman! Birger Hagård tog upp de två borgerliga övertrampen
            från den princip som vi båda hyllar och anser att man bör eftersträva,
            nämligen enighet i författningsfrågor om demokratins spelregler.
            Han tar upp frågan om folkomröstningsinstitutet som behandlas
            i detta betänkande. Catarina Rönnung kommer senare att ta upp
            den socialdemokratiska reservationen.
          </note>
          <note>
            Men min reaktion gäller följande: Här träffar vi en bred överenskommelse
            om ett antal författningsfrågor. Vid flera tillfällen diskuterar
            de politiska partierna om vilka frågor som bör bli föremål för
            riksdagens första grundlagsbeslut och om vilka som bör bli föremål
            för ett utredningsarbete. Ifrån dessa överläggningar kommer två
            utredningsförslag. Ett går ut på att man skall utreda frågan om
            delning av de största valkretsarna. Det andra går ut på att man
            skall utreda frågan om hur man skall komma åt missbruket av den
            fria nomineringsrätten. Men ett par månader efter denna överenskommelse
            slår de borgerliga ledamöterna i konstitutionsutskottet till och
            ''kastar in'' folkomröstningsinstitutet för utredning med sikte
            på beslutande folkomröstningar. Jag kan väl inte annat än agera
            mot denna något underliga form för enighet i författningsfrågor.
          </note>
          <note>
            Vid frågan om utlandssvenskarnas rösträtt gick man inte ens via
            en utredning, utan man gick direkt till ett första grundlagsbeslut
            i riksdagen. På denna punkt har riksdagen ett vilande grundlagsbeslut.
          </note>
          <note>
            Och vi socialdemokrater finner det anmärkningsvärt att riksdagen
            med bräcklig majoritet skall grundlagsskydda vissa utlandssvenskars
            rörsträtt.
          </note>
          <note>
            Fru talman! Jag upprepar det som jag i denna kammare sagt tidigare:
            Den borgerliga hanteringen av denna fråga visar på brist på respekt
            för de partier som är emot ett grundlagsfästande.
          </note>
          <note>
            Men det mest anmärkningsvärda, fru talman, är valet av den tidpunkt
            då de borgerliga vill grundlagsfästa utlandssvenskarnas rösträtt.
            I dag diskuterar flera länder frågor om medborgarskap och rösträtt.
            Starka krafter verkar också för att länder skall samordna sina
            regler på detta område --
          </note>
          <note>
            vilket skulle vara önskvärt.
          </note>
          <note>
            Därför måste jag fråga Birger Hagård: Varför denna brådska? Varför
            detta ointresse att söka breda lösningar i dessa två frågor? Varför
            denna strävan att grundlagsfästa något som enbart kan bli en liten
            beståndsdel i en betydligt viktigare helhet?
          </note>
          <note type="speaker">
            Anf. 24 BIRGER HAGÅRD (m) replik:
          </note>
          <note>
            Fru talman! Som jag sade i mitt anförande har vi från den borgerliga
            sidan sett frågan om utlandssvenskarnas rösträtt som en mänsklig
            rättighet. Vi har sett det som en skyldighet för landet att genomföra
            detta. Vi har i det här fallet helt enkelt inte velat finna oss
            i att
          </note>
          <note>
            Socialdemokraterna velat förhala frågan. Vi har inte velat finna
            oss i att man från socialdemokratisk sida inte utan vidare velat
            ge just alla dessa människor som gör så stora insatser för vårt
            land utomlands deras självklara rösträtt. Det har vi i hög grad
            ansett obefogat.
          </note>
          <note>
            Beträffande folkomröstningsinstitutet är en sammanställning och
            utvärdering av vunna erfarenheter det centrala. Det framgår också
            tydligt av utskottsbetänkandet. Det förvånar mig mycket att socialdemokaterna
            inte ens vill medverka till detta. Det verkar som att man anser
            om de erfarenheter vi hittills har skulle vara de bästa och att
            frågan över huvud taget inte behöver ventileras närmare.
          </note>
          <note type="speaker">
            Anf. 25 THAGE G PETERSON (s) replik:
          </note>
          <note>
            Fru talman! Birger Hagård använder nu litet oförsiktigt uttrycket
            förhala. Då har jag en fråga till
          </note>
          <note>
            Birger Hagård, och jag hoppas att han inte blir mig svaret skyldig:
            Om Socialdemokraterna inte vill vara med om en viss grundlagsändring,
            betyder detta att de borgerliga partierna kommer att köra över
            socialdemokratin? Kommer de då att säga att det var synd att det
            stora socialdemokratiska partiet inte ville vara med om denna
            grundlagsreform och konstatera att Socialdemokraterna bara var
            ute efter att förhala, och att de därför beslutar i grundlagsfrågan?
          </note>
          <note>
            Vi socialdemokrater har inte behandlat grundlagsfrågor på det
            sättet. Vi har behandlat dem med den största respekt för andra
            politiska uppfattningar. Men Birger Hagård uttryckte det så att
            det var synd att Socialdemokraterna inte ville vara med om denna
            grundlagsändring men att man kommer att besluta så som man vill.
            Är det så ni tänker göra i fortsättningen?
          </note>
          <note type="speaker">
            Anf. 26 BIRGER HAGÅRD (m) replik:
          </note>
          <note>
            Fru talman! Om Socialdemokraterna hade framfört ett enda vettigt
            argument när det gäller att skjuta upp ett beslut, i det här fallet
            om utlandssvenskarnas rösträtt, hade jag kunnat förstå det hela.
            Men något sådant argument har inte framkommit. Om Socialdemokraterna
            rent sakligt hade sagt att de ville se på den och den frågan i
            sammanhanget, tror jag att Thage G Peterson skulle ha fått gehör
            för de synpunkterna i den borgerliga kretsen. Jag har alltså inte
            vid något tillfälle hört några argument framföras mot utlandssvenskarnas
            rösträtt som förtjänar att tas på allvar.
          </note>
          <note>
            Anf. 27 Tredje vice talman BERTIL
          </note>
          <note type="speaker">
            FISKESJÖ (c):
          </note>
          <note>
            Fru talman! Det är flera intressanta grundlagsfrågor som är upptagna
            i detta förhållandevis tunna betänkande. Jag skall hålla mig till
            några av dem som jag tycker är viktiga.
          </note>
          <note>
            Utskottets ordförande betonade inledningsvis att det är viktigt
            att vi kan nå betydande enighet när det gäller grundlagsändringar.
            Det tycker jag också. Men debatten måste gå vidare, även om man
            har kommit överens om vissa reformer. Alla är ju inte tillfredsställda
            med allt i de förändringar som har gjorts. Samhället förändras.
            Det finns alltså anledning att se till att den författningspolitiska
            debatten förs vidare -- det kan i sin tur leda till kommande förändringar.
          </note>
          <note>
            Vad gäller upprördheten över grundlagsregleringen av utlandssvenskarnas
            rösträtt, måste jag säga att den kom post festum. När frågan behandlades
            i utskottet upptäckte jag inte någon särskild upprördhet från
            socialdemokraternas sida. Jag såg det närmast som ett rutinmässigt
            nej-sägande. Jag vill säga, liksom Birger Hagård, att det inte
            har framförts något bra argument mot förslaget.
          </note>
          <note>
            Utlandssvenskarna har haft sin rösträtt genom vallagen. Vallagen
            kan ändras genom ett beslut. Nu grundlagsfästs utlandssvenskarnas
            rösträtt. Det blir alltså svårare att ta ifrån dem rösträtten
            igen.
          </note>
          <note>
            Jag tycker för min del att rösträtten skall följa medborgarskapet.
            Denna del blir naturligtvis viktigare, genom att våra utlandsrelationer
            ökar och genom att så många svenskar gör goda insatser för Sverige
            utomlands -- utan att de för den skull har lämnat landet för gott
            eller inte har något intresse av vad som händer i hemlandet.
          </note>
          <note>
            Vad sedan gäller de konkreta förslagen i det aktuella betänkandet,
            är det två förslag som är särskilt viktiga, nämligen övergången
            till fyraårig mandatperiod och personval. I den första frågan
            delar jag Birger Hagårds tveksamhet när det gäller den formella
            proceduren. Det hade naturligtvis varit snyggare om riksdagen
            hade fattat två beslut innan den nya mandatperioden påbörjas.
            Rent grundlagsmässigt är det möjligt att göra på det här sättet,
            men riktigt tilltalande är det inte.
          </note>
          <note>
            Övergången till en fyraårig mandatperiod är behäftad med två
            brister, och jag hoppas därför att den författningspolitiska debatten
            fortsätter. Vi har fortfarande gemensam valdag, vilket är konstigt.
            Vi är originella på en del sätt i Sverige, bl.a. på detta sätt.
            Jag kan inte tänka mig att man i något annat land skulle komma
            på tanken att koppla ihop de lokala och regionala valen och riksdagsvalen.
            Jag hoppas att den fortsatta debatten leder till att kommunalvalen
            skiljs från riksdagsvalen. Vad som sker i kommuner och landsting
            är ju utomordentligt betydelsefullt. Huvudparten av den samhälleliga
            verksamheten äger faktiskt rum där, om man ser till avgjorda ärenden
            och till hanteringen av samhällsekonomiska frågor.
          </note>
          <note>
            Det har inte gått att komma därhän nu, och det beror på socialdemokratiskt
            motstånd; annars hade en återgång till skilda valdagar skett för
            länge sedan.
          </note>
          <note>
            Den andra bristen är att man i samband med övergång till fyraårig
            mandatperiod inte har tagit upp frågan om upplösningsrätten. Det
            är mycket märkligt att höra utskottets ordförande först säga att
            vi måste ha en fyraårig mandatperiod för att möjliggöra ett längre
            planeringsperspektiv, bl.a.
          </note>
          <note>
            därför att det är viktigt att komma till rätta med samhällsekonomiska
            problem. I nästa andetag säger han att en fördel med den fyraåriga
            mandatperioden är att det kan bli enklare att använda sig av upplösningsrätten.
          </note>
          <note>
            Vad är det för mening med en fyraårig mandatperiod, om man varje
            gång det krisar till sig i detta hus skall börja prata om att
            upplösa riksdagen och anordna nyval? Då har ju den stabiliserande
            faktor som en fyraårig mandatperiod kunde vara gått förlorad.
            Detta har visat sig utomlands. När det finns möjlighet att lägga
            valen när som helst kan det bli tal om val när det krisar till
            sig. Då låser sig partierna i sina positioner, och då blir det
            svårt att träffa kompromisser, som alla egentligen anser är nödvändiga
            för samhället. Alla politiska partier börjar tänka på att det
            kanske blir val och att de därför inte kan göra upp med andra
            partier utan måste renodla sin profil.
          </note>
          <note>
            Helt allmänt kan jag säga att det är ganska märkligt att regeringen
            kan upplösa riksdagen. Regeringen är dock ett riksdagen underordnat
            organ, och ingen annanstans i samhället kan det underordnade organet
            avsätta det överordnade. Det är en mycket märklig ordning.
          </note>
          <note>
            Frågan om personval har utretts länge. Vi kunde ha haft sådana
            för länge sedan. Redan 1976 kom en utredning med förslag. Thage
            G Peterson uttalar sig nu mycket entusiastiskt för ökat inslag
            av personval. Så lät det inte tidigare.
          </note>
          <note>
            Socialdemokraterna har svängt i den här frågan, och det är bra.
          </note>
          <note>
            Jag tycker också att systemet med fakultativt personval är bra.
            Det kombinerar en viss styrning från de politiska partiernas sida
            med väljarnas fria rätt att satsa på de kandidater de helst vill
            ha. Jag tror inte att man skall underskatta effekterna av det
            här systemet när det träder i kraft. Det kan också medföra --
            vilket jag tror att utskottets ordförande var inne på -- större
            uppmärksamhet lokalt och regionalt på de kandidater som väljarna
            utser till riksdagen. Vi har i vårt land fått en kolossal partiledardominans.
            De flesta vägleds av partiledarnas framträdanden och popularitet
            etc., och mindre av en värdering av de kandidater ute i valkretsarna
            som de faktiskt har möjlighet att välja in. Av detta kan också
            följa en större uppmärksamhet från mediernas sida.
          </note>
          <note>
            I samband med frågan om personval vill jag upprepa med Catos
            envishet att majoritetsval icke är personval i den mening som
            vi har diskuterat.
          </note>
          <note>
            Vid majoritetsval är de väljare som sympatiserar med ett visst
            parti piskade att rösta på den kandidat som partiet har nominerat,
            annars spolierar de dennes möjligheter att vinna. Personval i
            egentlig mening är alltså möjliga endast i ett proportionellt
            valsystem.
          </note>
          <note>
            I betänkandet har också behandlats frågan om ett mindre antal
            ledamöter. Flera har redan i sina inlägg ifrågasatt om det skulle
            vara så klokt att reducera antalet riksdagsledamöter. Jag har
            länge hävdat att det är bra med politiker och att det är bra att
            vi har ganska många politiker. Det ger flera kanaler till väljarna,
            och det ger en större möjlighet -- det är ett argument som sällan
            framhålls, men som jag brukar framhålla -- för politikerna att
            hävda sig. Ett litet antal politiker råkar lätt i händerna på
            alla möjliga intressegrupper, på lobbyorganisationer av olika
            slag, helt enkelt av det skälet att politikerna själva inte hinner
            penetrera frågorna i detalj, utan blir beroende av icke-politiska
            rådgivare. Jag tycker inte att det skulle vara en bra utveckling.
            Sedan har vi hela problemet med representativiteten i vårt land.
          </note>
          <note>
            Frågan om bundna mandat, som Ny demokrati har tagit upp, är speciellt
            intressant om man ser på situationen i Ny demokrati just nu. Ny
            demokrati har inte någon företrädare i denna debatt, så jag skall
            inte gå djupare in i frågan. Ny demokrati vill ha ett ännu mera
            utpräglat personvalssystem än det som nu föreslås. Samtidigt hävdar
            man att de valda skall vara helt bundna till sitt parti i riksdagen.
            Det är svårt att se hur detta går ihop logiskt -- det gör det
            naturligtvis inte. Samtidigt kan frågan ställas vilka personer
            inom Ny demokrati som just i dagsläget skulle ha varit skyldiga
            att lämna partiet och vilka som hade kunnat vara kvar.
          </note>
          <note>
            Vi skall alltså inte ha partibundna mandat på detta sätt. Det
            kan ju vara så att det är de som lämnar ett parti som hävdar att
            de i själva verket företräder partiets grundläggande åsikter.
          </note>
          <note>
            Jag hinner också med att något beröra folkomröstningsinstitutet.
            Jag tycker för min del att det är en ganska modest begäran som
            utskottet har, dvs. att detta institut skall ses över. Det har
            stora brister såsom det har tillämpats hos oss -- ingen kan påstå
            någonting annat. Vi kommer att få de bristerna illustrerade i
            den kommande omröstningen i EU-frågan. Om det blir ett nej, kan
            det ifrågasättas om riksdagen kommer att respektera beslutet,
            eftersom omröstningen formellt sett endast är rådgivande. En invändning
            mot den nuvarande ordningen -- som jag tycker är viktig och som
            jag gärna vill framhålla -- är att det finns risk för att det
            görs omröstningar på ett otillfredsställande beredningsunderlag.
          </note>
          <note>
            Om jag tar EU-frågan som exempel, är det så att det först blir
            en folkomröstning och därefter görs en noggrann behandling i riksdagen.
            Jag skulle helst vilja ha det så att riksdagen först bereder och
            behandlar en fråga ordentligt och att de politiska partierna tar
            ställning, och sedan finns det en viss mekanism -- hur den skall
            vara utformad skall jag inte gå in på här -- som innebär att frågan
            kan gå till folkomröstning. Då finns bara alternativet ja eller
            nej till det av riksdagen fattade beslutet. Då finns det ett beredningsunderlag,
            och då vet folk vad de röstar om. Den ordningen borde vi ha.
          </note>
          <note>
            Man kan naturligtvis göra många olika reflexioner om folkomröstningars
            förenlighet med det parlamentariska systemet och liknande. Men
            folkomröstningsinstitutet är inskrivet i vår författning, och
            om ingen föreslår att det skall avskaffas bör vi åtminstone se
            till att det är rationellt och någorlunda vettigt utformat. Det
            bör finnas en beredskap så att vi har ordningen klar för oss.
            Då slipper vi diskutera formerna när folkomröstningar blir aktuella.
          </note>
          <note>
            Jag vill göra en liten reflexion när det gäller valsystemet.
            Utskottets ordförande talar sig varm för en förändring av valsystemet
            för att stärka regeringsmakten. Johan Lönnroths invändning är
            relevant. Det finns inga som helst bevis på att man i någon mening
            har fört en bättre politik i länder där överväldigande majoriteter
            har styrt. Det är en myt; det går inte på något sätt att vetenskapligt
            bevisa. Det är många faktorer som spelar in.
          </note>
          <note>
            Frågan om starkare regeringar eller riksdagar kan vara ett slags
            demokratifråga. Bortsett från det skulle jag vilja ställa en fråga
            till utskottets ärade ordförande: Hur vill Socialdemokraterna
            förändra valsystemet för att säkerställa starkare regeringar?
          </note>
          <note>
            Jag utgår ifrån att det främst gäller starka socialdemokratiska
            regeringar.
          </note>
          <note type="speaker">
            Anf. 28 THAGE G PETERSON (s) replik:
          </note>
          <note>
            Fru talman! Den punkten försökte jag diskutera under författningsöverläggningar
            med de borgerliga partierna, Vänsterpartiet och Ny demokrati.
            Inget parti visade det minsta intresse av att diskutera frågan,
            lyssna på argumenten eller syna dem. Det utbröt en oerhört stor
            irritation bland de andra partierna när jag undrade om vi inte
            ens skulle diskutera de 39 utjämningsmandaten när det gäller att
            något minska effekten av riksproportionaliteten och antalet ledamöter
            av kammaren.
          </note>
          <note>
            Jag tycker nog att tredje vice talmannens fråga kom litet sent
            i debatten, eftersom jag har gjort så många ansträngningar under
            det gångna året för att få diskutera valsystemet med de borgerliga.
          </note>
          <note>
            Fru talman! Jag vill gärna upprepa vad jag sade i mitt anförande.
            Det är självklart fritt för alla politiska partier att i likhet
            med medierna och enskilda medborgare bedriva opinionsbildning
            i författningsfrågor. Vi som har deltagit i överenskommelsen är
            inte oförhindrade att föra en sådan diskussion. Men det är ändå
            en bit att gå från opinionsbildning till beslut. Innan bläcket
            hade torkat på pappret för författningsöverenskommelsen slog de
            borgerliga till i KU med ett utredningsbeslut som inte hade diskuterats
            med Socialdemokraterna.
          </note>
          <note>
            Fru talman! Detta är inte bara ett övertramp. Det är bristande
            respekt för oliktänkande när det gäller grundlagsfrågor.
          </note>
          <note>
            Frågan om utlandssvenskarnas rösträtt och den diskussion som
            fördes i KU lämnar inte tredje vice talmannen någon ro. Vi trodde
            inte ens i våra vildaste fantasier att de borgerliga skulle vilja
            ha ett direkt grundlagsbeslut. Det argument som vi hade och har
            räcker faktiskt. Detta är en grundlagsfråga.
          </note>
          <note>
            Frågan borde ha varit föremål för överläggningar och diskussioner
            mellan de politiska partierna.
          </note>
          <note>
            Jag förstår inte att de borgerliga i denna viktiga fråga har
            mage att gå förbi invandrarnas rösträtt i riksdagsvalen med tystnad,
            precis som om Sverige inte hade några invandrare. All uppmärksamhet
            ägnades åt grundlagsregleringen av utlandssvenskarnas rösträtt.
            Den stora gruppen invandrare i Sverige förbigicks med tystnad.
            Man hade ingen som helst respekt för den gruppen.
          </note>
          <note>
            Fru talman! Mina frågor kvarstår. Varför har man denna brådska?
            Varför är Bertil Fiskesjö så ointresserad av att söka breda lösningar?
          </note>
          <note>
            Anf. 29 Tredje vice talman BERTIL
          </note>
          <note type="speaker">
            FISKESJÖ (c) replik:
          </note>
          <note>
            Fru talman! Det har verkligen sökts breda lösningar. Det har
            förts oändliga överläggningar om de författningsförslag som nu
            läggs fram.
          </note>
          <note>
            Frågan om utlandssvenskarnas rösträtt var ur författningsteknisk
            synpunkt väldigt enkel. Den var utredd tidigare. Det har flera
            gånger tidigare funnits förslag i riksdagen om detta. Frågan var
            genomdiskuterad. Det fanns så att säga inga tekniska komplikationer.
          </note>
          <note>
            Frågan var om man ville ha utlandssvenskarnas rösträtt garanterad
            i grundlagen eller om man skulle nöja sig med att den fanns i
            vallagen och därmed riskera att en tillfällig majoritet skulle
            kunna ta ifrån dem rösträtten igen. Jag tycker för min del att
            svenska medborgare skall ha rösträtt. Så enkel är min inställning.
          </note>
          <note>
            Jag uppfattar utskottets ordförande så, att
          </note>
          <note>
            Socialdemokraterna kommer att driva frågan om invandrarnas rösträtt
            i riksdagsvalen. Jag noterar dock att Socialdemokraterna backade
            från kravet på att icke svenska medborgare skulle få delta i folkomröstningen
            om EU. Jag förstår att ni backade i den frågan. Varför gör jag
            det? Jo, det är alldeles orimligt att en del människor har rösträtt
            i två länder. Så skulle det i stor utsträckning bli om invandrarnas
            rösträtt i riksdagsvalen knöts till bostadsorten och inte till
            medborgarskapet. Den frågan får vi tydligen fortsätta att diskutera.
          </note>
          <note>
            Socialdemokraterna talar ständigt om starkare regeringar. Man
            betraktar väl över huvud taget inte några regeringar som starka
            om de inte är socialdemokratiska. Det är väl det första villkoret
            för att en regering skall anses vara stark.
          </note>
          <note>
            Vi har dock ett proportionellt valsystem i vårt land.
          </note>
          <note>
            Om det skall förändras måste vi diskutera hur det skall ske.
            Det finns naturligtvis olika metoder. Man kan höja spärrgränsen.
            Man kan höja den till 5 %
          </note>
          <note>
            eller 10 % om man vill, men det är orimligt. Redan
          </note>
          <note>
            4-procentsspärren har ju ifrågasatts av många, eftersom en mycket
            stor del av den svenska befolkningen kan bli orepresenterad i
            riksdagen.
          </note>
          <note>
            Om man på något sätt vill garantera att varje tillträdande regering
            skall ha majoritet här i riksdagen hjälper det inte att göra småjusteringar
            i valsystemet, vilket tydligen Thage G Peterson hade tänkt sig
            under de överläggningar som har förts som inte jag känner till.
            Det krävs mycket stora och genomgripande förändringar av valsystemet
            om det skall leda till majoritetsregeringar i alla lägen.
          </note>
          <note type="speaker">
            Anf. 30 THAGE G PETERSON (s) replik:
          </note>
          <note>
            Fru talman! De borgerliga genomförde det första beslutet om en
            grundlagsreglering av utlandssvenskarnas rösträtt mot en mycket
            stark oppositions vilja här i Sveriges riksdag. De borgerliga
            partierna var inte beredda att ta någon hänsyn till den socialdemokratiska
            uppfattningen i denna grundlagsfråga.
          </note>
          <note>
            Nu påpekade jag att de borgerliga inte heller visade det minsta
            intresse för invandrarnas rösträtt i riksdagsvalen. Den frågan
            kan ju inte ses helt isolerad.
          </note>
          <note>
            Jag sade i ett tidigare replikskifte här i kammaren i dag att
            det i många länder runt om i Europa nu pågår diskussioner om att
            få enhetliga röstregler och att frågan om grundlagsreglering,
            som nu ligger vilande här i Sverige, hänger samman med det.
          </note>
          <note>
            Men det borgerliga ointresset för invandrarna och deras rösträtt
            i rikssammanhang kvarstår. Det var ju de borgerliga, tredje vice
            talman, som från början var emot att invandrarna skulle ha rösträtt
            i den kommande folkomröstningen om EU. Det var de borgerliga som
            var emot detta. Vi hade ett sådant önskemål, men för att komma
            fram till en enighet om när folkomröstningen skulle äga rum blev
            det ett givande och ett tagande i de överläggningarna.
          </note>
          <note>
            Tredje vice talmannen måste väl ändå medge att vi inte kan ha
            folkomröstningen på tre, fyra olika dagar. Vi måste ju ena oss
            om en dag då hela svenska folket kan gå till folkomröstning.
          </note>
          <note>
            Anf. 31 Tredje vice talman BERTIL
          </note>
          <note type="speaker">
            FISKESJÖ (c):
          </note>
          <note>
            Fru talman! Om det är en så stor hjärtefråga för
          </note>
          <note>
            Socialdemokraterna att undanröja det vilande beslut om en grundlagsändring
            som gör att utlandssvenskarnas rösträtt blir reglerad i grundlagen,
            går det ju bra att göra detta till en valfråga. Det finns i så
            fall anledning att se fram emot en sådan diskussion. Skall inte
            alla svenska medborgares rösträtt vara fastlagd i grundlagen?
          </note>
          <note>
            Jag tror inte att det här blir en bra valfråga för
          </note>
          <note>
            Socialdemokraterna.
          </note>
          <note>
            Det sägs att vi är ointresserade av invandrare. Nej, så är det
            inte alls. Varför skulle vi vara ointresserade av dem? Vi måste
            ju ha någon ordning och reda när det gäller de system som tillämpas
            i vårt land. Tycker verkligen Thage G
          </note>
          <note>
            Peterson och Socialdemokraterna att det är rimligt att människor
            bosatta i Sverige samtidigt deltar i folkomröstning i t.ex. Finland
            och Sverige eller i
          </note>
          <note>
            Sverige och Norge? Är detta rimligt?
          </note>
          <note>
            Så några ord om diskussionerna ute i Europa om hur rösträttsreglerna
            skall vara utformade. Den stora frågan där har varit den kommunala
            rösträtten. Jag vill påstå att initiativet till att ge icke-svenska
            medborgare rösträtt i kommunala val faktiskt togs i en centermotion.
            Jag satt själv med i
          </note>
          <note>
            KU redan på den tiden. Men det här blev ingen större stridsfråga,
            utan frågan avgjordes i stor enighet. Jag tycker att det är en
            rimlig ordning.
          </note>
          <note>
            Jag anser att vi hamnar i en situation med en lång rad tvetydigheter
            och svårigheter, inte bara i samband med folkomröstningar utan
            också i samband med vanliga riksdagsval, om vi inför dubbel rösträtt
            för utländska medborgare.
          </note>
          <note type="speaker">
            Anf. 32 CATARINA RÖNNUNG (s):
          </note>
          <note>
            Herr talman! Även jag yrkar på återremiss av betänkandet. Men
            jag vill kommentera mom. 13
          </note>
          <note>
            där Socialdemokraterna har en reservation.
          </note>
          <note>
            För kort tid sedan avslutades de partiöverläggningar som har
            lett fram till det betänkande i konstitutionella frågor som vi
            i dag debatterar här i kammaren. Enligt god tradition har en bindande
            överenskommelse uppnåtts mellan partierna i avgörande frågor.
          </note>
          <note>
            Men frågan om en ytterligare vidgning av folkomröstningsinstitutet
            lades åt sidan. Inte desto mindre aktualiserar utskottsmajoriteten
            på nytt ämnet. En brist är att möjligheten att göra folkomröstningar
            formellt beslutande är begränsad, heter det. Behovet av nya regler
            skall övervägas efter en översyn.
          </note>
          <note>
            Utskottsmajoriteten driver alltså i detta läge fram en utredning.
            Det görs i samma betänkande som det där den breda överenskommelsen
            i konstitutionella frågor presenteras för riksdagen.
          </note>
          <note>
            Det anser jag vara dålig politisk kultur -- och politisk kultur
            borde i synnerhet KU värna om.
          </note>
          <note>
            Dessutom kan jag föreställa mig den indignation och den debatt
            som skulle ha utbrutit om
          </note>
          <note>
            Socialdemokraterna hade gjort något motsvarande.
          </note>
          <note>
            Den breda författningspolitiska debatten skall självklart föras
            vidare, Bertil Fiskesjö! Vi har många forum för denna debatt i
            vår demokrati.
          </note>
          <note>
            I 8 kap. 4 och 15 §§ regeringsformen samt i riksdagsordningen
            finns det bestämmelser om folkomröstning. Dessa anser vi väl täcker
            dagens behov. KU har vid många tillfällen -- åtta gånger sedan
            1980 -- behandlat och avstyrkt motioner som gällt folkomröstningar
            från olika aspekter.
          </note>
          <note>
            Utskottets ställningstagande i betänkande
          </note>
          <note>
            1990/91:KU38 var att beslutande folkomröstningar skulle innebära
            en stor risk för urholkning av den representativa demokratin.
            De politiska partiernas roll i och värde för det svenska politiska
            systemet kan inte nog understrykas, hette det. Genom partiväsendet
            förverkligas folkstyrelsen bäst.
          </note>
          <note>
            En avgörande fråga för vårt folk, för vårt statsskick och för
            Sverige som industrination är om vi skall bli medlemmar i EU.
            Därför skall en folkomröstning anordnas den 13 november. Låt oss
            se vilka lärdomar vi kan dra av den och vad vi kan lära för framtiden!
          </note>
          <note type="speaker">
            Anf. 33 BIRGER HAGÅRD (m) replik:
          </note>
          <note>
            Herr talman! Jag vill i och för sig inte på nytt ta upp hela
            den debatt som både Bertil Fiskesjö och jag har haft med Thage
            G Peterson, utan jag vill bara erinra om några fakta när det gäller
            folkomröstningsinstitutet i Sverige -- ett område där Socialdemokraterna
            förvisso inte har ett ärofullt förflutet.
          </note>
          <note>
            1950 tillsattes den s.k. folkomröstnings- och valsättsutredningen.
            Den resulterade så småningom i ett förslag till ändring av vårt
            folkomröstningsinstitut, en ändring som drevs igenom 1954 i enighet
            mellan partierna. Det var alltså ett vilande grundlagsförslag.
            Men efter valet till riksdagen, då det alltså skulle bekräftas
            på nytt, kom det inte något nytt förslag från
          </note>
          <note>
            Socialdemokraterna. Man var inte längre intresserad av att fullfölja
            den aktion som man tidigare hade inlett för att utvidga reglerna
            för folkomröstningsinstitutet. Man teg ihjäl det hela --
          </note>
          <note>
            av taktiska skäl, eftersom man inte ville ge någon annan möjlighet
            att formulera frågor i den ATP-
          </note>
          <note>
            omröstning som var förestående 1957.
          </note>
          <note>
            Inte är det ett särskilt ärofullt förflutet som man har i de
            här frågorna. I själva verket är socialdemokraterna ganska så
            ointresserade av folkomröstningar och av de möjligheter som människorna
            därigenom får när det gäller att ge uttryck för sin politiska
            uppfattning.
          </note>
          <note>
            Anf. 34 Tredje vice talman BERTIL
          </note>
          <note type="speaker">
            FISKESJÖ (c) replik:
          </note>
          <note>
            Herr talman! Jag har ett par undringar med anledning av Catarina
            Rönnungs anförande.
          </note>
          <note>
            Catarina Rönnung säger att hon tar avstånd från beslutande folkomröstningar.
            Ja, men hur betraktar Catarina Rönnung då den förestående omröstningen
            om EU? Här har de politiska partierna sagt att vi skall följa
            omröstningsresultatet. I realiteten skall folkomröstningen alltså
            vara beslutande. Gäller inte detta längre för socialdemokratin?
          </note>
          <note>
            Vidare säger Catarina Rönnung att vi kan avvakta och lära av
            EU-omröstningen. Ja, det är precis vad vi föreslår i utskottsskrivningen.
            Vi skall ta till vara de erfarenheter som vi har av alla mer eller
            mindre konstiga folkomröstningar som vi hittills har haft, naturligtvis
            inklusive den omröstning om EU som vi kommer att ha. På den punkten
            finns det således ingen åsiktsskillnad när det gäller Catarina
          </note>
          <note>
            Rönnung och mig. Självklart skall vi alltså ta vara också på
            den lärdom vi kan dra av EU-
          </note>
          <note>
            omröstningen.
          </note>
          <note type="speaker">
            Anf. 35 CATARINA RÖNNUNG (s)
          </note>
          <note>
            replik:
          </note>
          <note>
            Herr talman! Jag vill erinra om att vi nu har grundlagsfästa
            möjligheter till rådgivande folkomröstningar. Ingenting hindrar
            med nuvarande lagstiftning att de politiska partierna är så lyhörda
            för utslaget i en rådgivande folkomröstning att denna i praktiken
            blir bindande.
          </note>
          <note>
            Ingenting i nuvarande lagstiftning lägger alltså hinder i vägen
            i det avseendet.
          </note>
          <note>
            Vi vill slå vakt om den representativa demokratin, om de politiska
            partiernas möjligheter. Vi vill stärka dessa. Vi vill alltså inte
            urholka och försvaga de politiska partiernas möjligheter att verka.
          </note>
          <note>
            Inte heller kan jag se att lagstiftningen nu hindrar att de frågeställningar
            som kan läggas fram i en folkomröstning blir dunkla och svåra
            att ta ställning till. Det är inte lagstiftningen som det i så
            fall är fel på, utan då handlar det om hur man formulerar de här
            frågorna.
          </note>
          <note>
            Lagstiftningen hindrar väl heller inte att man kan ha folkomröstning
            efter att ett beslut i riksdagen har verkställts. Men det tänker
            man sig inte i den folkomröstning som förestår nu.
          </note>
          <note>
            Vitsen med att de politiska partierna har ansvar i viktiga politiska
            frågor är att det är av dem man kan avkräva ansvar för besluten.
            Vi tycker att nuvarande ordning är till fyllest. Vi tycker också
            att sättet man har agerat på när man har lagt fram det här utredningsförslaget
            i betänkandet är otillfredsställande.
          </note>
          <note>
            Anf. 36 Tredje vice talman BERTIL
          </note>
          <note type="speaker">
            FISKESJÖ (c) replik:
          </note>
          <note>
            Herr talman! Vi är eniga om att de politiska partierna har ett
            stort ansvar. Men jag kan väl få spinna litet vidare på hur jag
            har tänkt mig det.
          </note>
          <note>
            Utskottets tillstyrkan av motionen innebär endast att frågan
            skall utredas.
          </note>
          <note>
            Mina tankegångar är självfallet att man ytterligare skall betona
            de politiska partiernas ansvar, även i sådana frågor som skall
            gå till folkomröstning. Det följer av min tanke att man först
            skall fatta beslut i riksdagen. Då är frågan genomdebatterad,
            den har manglats i utskotten och man har ett klart beslut.
          </note>
          <note>
            Sedan har man möjlighet att gå till folket och fråga:
          </note>
          <note>
            Vill ni ha det här eller vill ni inte ha det? Ja eller nej? Då
            har partierna markerat vad de tycker.
          </note>
          <note>
            Frågan är utredd. Det är klart vad folket skall ta ställning
            till.
          </note>
          <note>
            Catarina Rönnung är mycket belåten med nuvarande system. Hon
            säger att det inte är någonting som hindrar att de politiska partierna
            säger att de skall respektera omröstningsresultatet.
          </note>
          <note>
            Jag bortser från att jag själv röstade för högertrafik.
          </note>
          <note>
            Oavsett hur man röstade den gången var en överväldigande majoritet
            för nej-alternativet. Det kan vi inte bortse från. Sedan fattade
            riksdagen ett beslut om att vi skulle övergå till högertrafik.
            Det tycker jag i och för sig var bra. Men det var inte i någon
            god harmoni med det utslag som folkomröstningen hade gett. Det
            kan man inte påstå.
          </note>
          <note>
            Vi hade en omröstning om ATP med tre linjer. Vi hade en omröstning
            i kärnkraftsfrågan med tre olika linjer: Nej till kärnkraft, ja
            till kärnkraft och ja eller nej till kärnkraft med förnuft, eller
            hur det hette. När omröstningen var klar visste man inte vad folket
            hade beslutat. Fortfarande strider de som sysslar med sådana här
            frågor här i riksdagen om vad folket egentligen beslutade
          </note>
          <note>
            Nu får vi dess bättre bara ett ja- och ett nejalternativ i den
            kommande folkomröstningen om
          </note>
          <note>
            EU. Men det är ingen garanti för framtiden,
          </note>
          <note>
            Catarina Rönnung. Det jag menar är att om vi skall ha folkomröstningsinstitutet
            inskrivet i grundlagen, skall det vara utformat på ett sådant
            sätt att det kan praktiseras effektivt, men också anständigt.
          </note>
          <note type="speaker">
            Anf. 37 CATARINA RÖNNUNG (s)
          </note>
          <note>
            replik:
          </note>
          <note>
            Herr talman! Bertil Fiskesjö har pläderat för beslutande folkomröstningar.
            Jag skulle vilja fråga hur han har tänkt sig att procedurerna
            i riksdagen skall ske om man inför beslutande folkomröstningar.
            Om riksdagen kommer fram till ett beslut i solklar majoritet i
            en viss fråga skall den därefter gå ut till folket och fråga om
            detta. Om folket har motsatt åsikt måste frågan rivas upp i riksdagen
            och beslutsprocessen börja ånyo. Är det så Bertil Fiskesjö har
            tänkt sig det? Det verkar onödigt krångligt, tycker jag.
          </note>
          <note>
            Beträffande de folkomröstningar som nämndes var det väl en evig
            tur att den omröstning som föregick t.ex. införandet av högertrafik
            bara var rådgivande.
          </note>
          <note>
            Hade den varit beslutande kanske vi hade haft kvar vänstertrafiken
            än i dag. Det hade inte varit till gagn.
          </note>
          <note>
            Anf. 38 STEN ANDERSSON i Malmö (m):
          </note>
          <note>
            Herr talman! Jag har väckt en motion med anledning av detta betänkande.
            Men jag kommer inte att yrka bifall till densamma. Detta beror
            inte på att jag inte står bakom min motion, utan det baseras på
            det faktum att jag som enskild ledamot av riksdagen skall ha rätt
            och skyldighet att motionera även om det strider mot den uppfattning
            som majoriteten i mitt parti har. Sedan är det min skyldighet
            att inom partiet aktivt driva frågan i den riktning som jag vill.
            Men att påstå att jag har rätt och övriga i mitt parti har fel
            tycker jag är litet väl övermaga.
          </note>
          <note>
            En del saker är bra i det här betänkandet, och det tyckte jag
            att utskottets ordförande mycket tydligt klargjorde. Det gällde
            de förlängda valperioderna.
          </note>
          <note>
            Man behöver inte understryka de argumenten mer, utan det han
            sade räcker och är bra.
          </note>
          <note>
            Herr talman! När propositionen kom och jag skrev min motion efterlyste
            jag en analys och en förklaring av fördelarna med personval. Jag
            begärde att de skulle redovisas i betänkandet. Men jag måste tyvärr
            konstatera att där inte står så mycket om fördelarna med ett personval.
            Man har ibland sagt att det finns stöd i Personvalskommittén för
            ett ökat personval, men hur många har egentligen tillgång till
            dess betänkande? Man brukar faktiskt i en proposition eller i
            ett betänkande tala om varför man gör si eller så när det handlar
            om en så pass stor förändring som denna.
          </note>
          <note>
            Jag har självfallet inget emot att medborgarnas engagemang stärks
            eller att deras intresse för politiken förbättras. Frågan är:
            Hur skall man kunna mäta detta? Jag tycker att en faktor kan vara
            valdeltagandet. Om vi jämför valdeltagandet i andra länder, som
            har mer eller mindre av personval, med valdeltagandet i Sverige,
            visar det helt klart att vi i Sverige, trots knappast någon form
            av personval, har haft ett mycket högt valdeltagande, även om
            det har minskat något under senare år. Man skall inte räkna bort
            det när det gäller måttet på medborgarnas intresse för och engagemang
            i politiken.
          </note>
          <note>
            En annan sak som man däremot kanske borde göra för att öka medborgarnas
            intresse och minska det s.k. politikerföraktet är att lova litet
            mindre. Man borde bara lova sådant som man har en rimlig chans
            att stå för. Man kan också sluta med sådan verksamhet som avslöjades
            för någon månad sedan, där i stort sett samtliga ungdomsförbund
            var inblandade. Personer som i dag har säte i kammaren måste ha
            varit medvetna om detta. Det är hårda ord, men det var kvalificerat
            bedrägeri som man sysslade med för att få in mer pengar till ungdomsförbunden.
          </note>
          <note>
            Det är min bestämda uppfattning att man skall vara positiv till
            förändringar. Men förändringar skall baseras på goda erfarenheter.
            Finns det sådana vad gäller personval?
          </note>
          <note>
            Jag är medveten om att det är viktigt med goda företrädare för
            ett politiskt parti. Men jag tror ändå att det är det partiet
            står för, de frågor man driver, som kommer på första plats, i
            stället för den person som företräder partiet. Jag skall erkänna
            att Carl
          </note>
          <note>
            Bildt är en mycket bra partiledare för mitt parti.
          </note>
          <note>
            Men jag tror inte att någon socialdemokrat röstar på Moderaterna
            av det skälet att Carl Bildt är en skicklig politiker.
          </note>
          <note>
            Detsamma gäller för Ingvar Carlsson. Inte röstar någon med moderata
            värderingar på
          </note>
          <note>
            Socialdemokraterna därför att Ingvar Carlsson är en god socialdemokratisk
            företrädare.
          </note>
          <note>
            Låt oss titta på hur det är i länder som har ett jämfört med
            Sverige större inslag av personval i sina valsystem. Jag måste
            säga att man kan bli litet skrämd. Där är korruptionen, herr talman,
            mycket utbredd. Det kostar pengar för den enskilde att ställa
            upp i en valkampanj.
          </note>
          <note>
            Det är inte ofta jag är överens med Johan
          </note>
          <note>
            Lönnroth. Men jag såg också programmet 8 dagar i går. Det scenario
            som utspelades från Italien är något som vi alla absolut måste
            kämpa för icke blir verklighet i Sverige.
          </note>
          <note>
            Vid personval är -- vi har ju sett vad som har hänt utomlands
            -- risken uppenbar för ett ekonomiskt beroende för att kunna kandidera
            till någon politisk post. Det här tas förvisso upp i någon mening
            i betänkandet, där det talas om att denna risk kan finnas, att
            man skall försöka beakta detta och att man senare skall komma
            med eventuella korrigeringar om det visar sig nödvändigt.
          </note>
          <note>
            En sak kan vi vara överens om: Om vi får ett personval innebär
            det att den person som har egna ekonomiska resurser eller starkt
            stöd har betydligt större möjligheter att bli vald än den som
            saknar materiella tillgångar. Låt mig ta ett exempel. En person
            blir sponsrad av SAF i en valrörelse. Sedan kommer i riksdagen
            upp en fråga där SAF och det parti som personen i fråga är invald
            för har skilda uppfattningar. Hur skall man då som riksdagsledamot
            agera? Skall man följa den uppfattning som ens parti har, eller
            skall man följa den uppfattning som sponsorn har? Om man inte
            följer den uppfattning som sponsorn har kan man känna sig mer
            eller mindre blåst på kampanjpengarna inför nästa valrörelse.
            Den risken kan man inte nonchalera.
          </note>
          <note>
            Det har sagts att om 8 % av väljarna röstar för en viss kandidat
            skall kandidaten flyttas upp på listan.
          </note>
          <note>
            Jag måste ställa en fråga framför allt ur demokratisk synpunkt:
            Men skall de 92 % av väljarna, som tycker att den lista som partiet
            internt har fastställt är i ordning, helt nonchaleras? Jag tycker
            att det är en egendomlig form av demokrati att 8 % slår ut 92
            %.
          </note>
          <note>
            Herr talman! Vi har i Sverige allmän och lika rösträtt. Vi har
            också tidigare haft en allmän och lika rätt att bli vald. Men
            jag är inte helt säker på att detta håller om vi får personval
            i Sverige.
          </note>
          <note>
            Till slut ett par frågor. På vad baseras påståendet att ett ökat
            personvalsinslag skulle öka medborgarnas engagemang och intresse
            för politiken? Hade det varit helt fel att säga så här: 92 % av
            väljarna kanske föredrar, som jag framhöll i mitt exempel, att
            inte markera person på listan. Skulle inte den lista tas upp till
            behandling som 92 % av väljarna tycker är den korrekta, med de
            kandidater som står upptagna på den?
          </note>
          <note>
            Allra sist, herr talman, en fråga till tredje vice talmannen:
            Vad är det som säger att massmedierna skulle ha större intresse
            för valsedlarna om vi hade personval i stället för det system
            som vi har i dag?
          </note>
          <note>
            Anf. 39 Tredje vice talman BERTIL
          </note>
          <note type="speaker">
            FISKESJÖ (c) replik:
          </note>
          <note>
            Herr talman! Bara några kommentarer med anledning av Sten Anderssons
            anförande. Det gäller först att understryka att personröstningen
            är, som det heter, fakultativ. Det är inte ett tvång att rösta
            på person, som det är i Finland. Man kan välja listan, och man
            kan välja att markera person.
          </note>
          <note>
            Vidare bör man notera att det finns flera länder som har haft
            liknande system. Danmark har haft sådant system i många år, Belgien,
            och det finns andra. De bekymmer som Sten Andersson radar upp
            har man inte upptäckt där. Resultatet av undersökningar som gjorts
            och den offentliga statistiken visar att ungefär hälften utnyttjar
            möjligheten till personmarkering.
          </note>
          <note>
            Vad som är intressant är när Sten Andersson jämför sig med partiledaren
            Carl Bildt. Som det är nu -- det framhöll jag i mitt anförande
            -- är det ju partiledarna som dominerar totalt. Folk tror t.o.m.
          </note>
          <note>
            att de väljer in partiledaren när de röstar på ett visst parti.
            Jag glömmer aldrig den gång jag delade ut valsedlar utanför gymnastiksalen
            i Lund. Det kom en person som till min glädje ville rösta på
          </note>
          <note>
            Centerpartiet. Han fick listan i sin hand. Han tittade på den
            och sade: Nej, jag vill rösta på
          </note>
          <note>
            Gunnar Hedlund.
          </note>
          <note>
            Redan på den tiden var det alltså så att man inte hade klart
            för sig vilka man egentligen väljer in. De flesta väljer faktiskt
            inte in partiledaren. De väljer in Sten Andersson och andra. Då
            är det väl bra om de får chansen att särskilt markera sitt val.
            Jag tycker också det är bra att de kandidater som agerar på det
            regionala och lokala planet blir föremål för uppmärksamhet från
            massmediernas sida. Nu är det ganska otacksamt att vara lokal
            representant för ett politiskt parti. Jag brukar säga så här:
            När min partiledare hostar blir det en rubrik i en tidning. Om
            jag går på händerna mellan Trelleborg och Malmö är det ingen som
            noterar det i en valrörelse.
          </note>
          <note>
            Jag ser denna reform som ett litet steg, dock ett steg, för att
            öka intresset för de personer som partierna faktiskt väljer in.
          </note>
          <note>
            Det höga valdeltagandet och personval tycker jag inte har någon
            direkt anknytning. Det har varit högt valdeltagande i samtliga
            nordiska länder. Det beror på en lång rad olika faktorer. Det
            proportionella valsystemet är säkert en väldigt viktig faktor.
            Flera partier kan konkurrera, och det stimulerar valdeltagandet.
            Vidare har vi en gammal tradition av föreningsliv och liknande
            som saknas på en del andra håll. Någon större påverkan på valdeltagandet
            totalt sett tror jag inte att personvalsinslaget kommer att ha,
            eftersom valdeltagandet redan är väldigt högt i vårt land.
          </note>
          <note>
            Anf. 40 STEN ANDERSSON i Malmö (m)
          </note>
          <note>
            replik:
          </note>
          <note>
            Herr talman! Först som sist: Jag följer debatterna framför allt
            i södra Sverige. Jag har noterat att
          </note>
          <note>
            Bertil Fiskesjö inte har behövt gå på händerna för att få uppmärksamhet
            i olika medier. Det klarar han mycket bra tack vare den kompetens
            som han besitter.
          </note>
          <note>
            Jag jämförde mig inte med Carl Bildt, det vill jag starkt betona.
            Apropå exemplet med Gunnar
          </note>
          <note>
            Hedlund tror jag ändå att väljaren i fråga tyckte att
          </note>
          <note>
            Gunnar Hedlund stödde en god idé och inte tänkte på att personen
            Gunnar Hedlund i sig kanske var allmänt gemytlig.
          </note>
          <note>
            Fortfarande har jag inte fått några svar på de frågor jag ställde.
            Vad är det som säger att engagemanget och intresset från medborgarnas
            sida blir större om vi får personval? Nu nämnde Bertil Fiskesjö
            två länder som har personval, Belgien och Danmark.
          </note>
          <note>
            Jag känner till många andra länder med större personvalsinslag,
            precis som här föreslås. Där är engagemanget inte precis så utbrett,
            för att vara litet snäll, utan tvärtom. Där är valdeltagandet
            mycket lågt.
          </note>
          <note>
            I min motion har jag tagit upp frågan om korruption. Det krävs
            egna ekonomiska resurser och kontakter. Man blir beroende av en
            sponsor.
          </note>
          <note>
            Den som saknar ekonomiska resurser har, om vi inför personval,
            mindre möjligheter att komma fram inom ett politiskt parti än
            den som har resurserna.
          </note>
          <note>
            Anf. 41 Tredje vice talman BERTIL
          </note>
          <note type="speaker">
            FISKESJÖ (c) replik:
          </note>
          <note>
            Herr talman! Jag vill än en gång betona att det här är ett försiktigt
            förslag. Det ger medborgarna möjlighet att påverka personvalet,
            men det innebär ingen skyldighet. Så är det däremot i Finland.
            Där måste man rösta på person. Där har naturligtvis de ekonomiska
            förutsättningarna för olika kandidater diskuterats mycket flitigare
            än på annat håll. Jag erkänner gärna att detta kan bli ett problem,
            och det säger vi också i utskottets betänkande. Hur det blir beror
            på hur vi går vidare med personvalsinslaget i vår författning.
            Men det är givet att vi får hålla ögonen på detta.
          </note>
          <note>
            Samtidigt kan vi säga att det i väldigt stor utsträckning blir
            medieval i vårt land, oavsett om man har pengar eller ej. Om regional-TV
            i Malmö hellre frågar Carl Bildt vad han tycker i olika politiska
            frågor än Sten Andersson, är detta betänkligt inför valet. Väljarna
            väljer inte in Carl
          </note>
          <note>
            Bildt utan Sten Andersson. Då borde åtminstone regional-TV i
            Malmö ha Sten Andersson i stolen som svarade för sina åsikter.
          </note>
          <note>
            Jag vill gärna tillägga att det inte är oviktigt vilka som sitter
            i en riksdagsgrupp. Jag vänder mig bestämt emot det allmänna synsätt
            som är väl spritt och som en del politiker stryker medhårs och
            säger:
          </note>
          <note>
            Det är ledningen i riksdagsgruppen som beslutar.
          </note>
          <note>
            Övriga riksdagsledamöter har ingenting att säga till om inom
            en riksdagsgrupp. Jag vill bestämt understryka att det i varje
            fall inte är så inom
          </note>
          <note>
            Centerns riksdagsgrupp.
          </note>
          <note>
            Det är alltså inte bara av vikt att man tillhör ett visst parti
            och att det går bra för partiet. Det är också av stor vikt vilka
            personer som sätts in för att representera partiet i denna enligt
            min mening ärade församling.
          </note>
          <note>
            Anf. 42 STEN ANDERSSON i Malmö (m)
          </note>
          <note>
            replik:
          </note>
          <note>
            Herr talman! Precis som Bertil Fiskesjö kan jag vidimera att
            det faktiskt är mycket högt i tak i
          </note>
          <note>
            Moderata samlingspartiets riksdagsgrupp. Aldrig kommer ledningen
            och säger att nu skall vi göra så här, punkt slut. Det kan hända
            någon gång i något akut avgörande, men i stort ha vi omfattande
            diskussioner innan vi kommer fram till ett avgörande.
          </note>
          <note>
            Det finns en sak som jag inte får att gå ihop. Bertil
          </note>
          <note>
            Fiskesjö säger att regional-TV i t.ex. Skåne vid personval kanske
            skulle finna det mer intressant att tala med mig i en fråga som
            avser Moderaterna än att tala med en ledande partiföreträdare,
            som det är i dag. Men hur vet massmedierna, Bertil
          </note>
          <note>
            Fiskesjö, vem som har vunnit valet innan det kommit ut några
            valsedlar? Det kan man inte veta.
          </note>
          <note>
            Jag kan bedriva en kampanj, kan vara sponsrad eller ha egna pengar,
            men varför skulle de ta just mig innan valet? De lika väl som
            någon annan har ju en uppfattning om vem som blir mitt partis
            företrädare i min valkrets.
          </note>
          <note>
            Herr talman! Allra sist: Jag tycker fortfarande att det strider
            mot demokratin att om 92 % anser att en valsedel som ett parti
            har komponerat är korrekt, skall dessa slås ut av 8 %. Det rimmar
            i alla fall inte med min uppfattning om demokrati och rättvisa.
          </note>
          <note type="speaker">
            Anf. 43 GÖRAN ÅSTRAND (m):
          </note>
          <note>
            Herr talman! Om någon här tror att jag skall ge mig in i personvalsdebatten
            mellan Sten Andersson i
          </note>
          <note>
            Malmö och Bertil Fiskesjö, tror ni fel. Eftersom jag har yrkat
            bifall till utskottets hemställan vill jag inledningsvis säga
            att det i betänkandet, i
          </note>
          <note>
            Personvalskommitténs arbete och i den författningsdebatt som
            har förts mellan partierna finns ett brett och mycket väl analyserat
            material om fördelarna med att övergå till personval.
          </note>
          <note>
            Herr talman! Jag begärde ordet för att få göra tre korta kommentarer.
            Den första kommentaren är att det är mycket glädjande att vi,
            när vi har diskuterat dessa frågor i KU, har kunnat enas om att
            förlänga mandatperioden. Detta är önskvärt.
          </note>
          <note>
            Alldeles oberoende av vilken konstellation som vinner i höst
            måste en regering få längre tid att arbeta innan regeringen nästa
            gång möter väljarna i ett val. Det är utmärkt att valperioden
            har förlängts. Inslaget av personval är också utmärkt.
          </note>
          <note>
            Sedan tillåter jag mig den personliga kommentaren att detta paket
            hade blivit bättre och mer fullständigt om vi också hade kunnat
            gå ifrån detta med gemensam valdag. Men jag ger utskottets ordförande
            Thage G Peterson alldeles rätt i att beslut om författningsfrågor
            bara skall fattas om man har mycket breda majoriteter, och någon
            sådan föreligger inte i det här sammanhanget.
          </note>
          <note>
            Alltså kan vi tyvärr inte fatta ett beslut i den frågan.
          </note>
          <note>
            Herr talman! I anslutning till det långa resonemang som utskottet
            för om vallagen och vallagens bestämmelser tillåter jag mig att
            göra en kommentar om en fråga som Vallagskommittén har arbetat
            med och som jag personligen har ägnat stort intresse åt. I förlängningen
            av det utmärkta betänkande som utskottet nu lägger fram måste
            vi också fundera på hur vi skall ha det med valsystemet. Efter
            en liten analys som jag själv har gjort har jag kommit fram till
            att med ett fullt rimligt resultat i valet i höst kommer de stora
            partierna att få för många mandat och de småpartierna kommer att
            få för få mandat.
          </note>
          <note>
            Visserligen har jag räknat på ett ''fejkat''
          </note>
          <note>
            valresultat, men det bygger på verkligheten. Skulle så bli fallet
            hamnar vi i en akut författningsdebatt.
          </note>
          <note>
            Låt oss ta tag i den redan innan. Jag har skrivit till statsrådet
            Laurén som är ansvarig för dessa frågor och till mina kolleger
            i konstitutionsutskottet för att uppmärksamma på problemet.
          </note>
          <note>
            Det är nu inte så alldeles lätt att lösa detta problem.
          </note>
          <note>
            Jag har hållit på mycket länge med politik. Jag var också inblandad
            redan när man i Tylösand 1967
          </note>
          <note>
            diskuterade frågor av den här typen. Det parti som jag representerar,
            dåtidens högerparti, ansåg då att det var rimligt att göra en
            grundlagsöverenskommelse som bl.a. byggde på valsystemet. Inget
            parti kan skylla ifrån sig. Vi gjorde bedömningen att detta tillgodosåg
            de riksproportionella önskemål som vi alla hade.
          </note>
          <note>
            Valsystemet skulle vara rättvist. Sedan kunde man alltid diskutera
            spärrens nivå, men vi bestämde oss för 4 %. När man fattar sådana
            beslut, gör man det med utgångspunkt i verkligheten.
          </note>
          <note>
            Herr talman! Nu är det så, att verkligheten har ändrats. Då var
            det fråga om fyra etablerade partier som inte ens teoretiskt kunde
            tänkas komma i närheten av denna spärr och ett parti, vpk, som
            kunde tänkas ligga över eller under. Men detta skulle inte på
            något sätt drabba riksproportionaliteten. I dagens läge är det
            tre, fyra eller kanske t.o.m. fem partier som kan ligga strax
            över eller strax under 4-procentsgränsen. Om ett parti ligger
            strax under den gränsen är det ca 15--
          </note>
          <note>
            20 % av rösterna som inte har fått mandateffekt, men det är ju
            en del av systemet. Om ett parti ligger strax över 4-procentsgränsen
            är det ett faktum att partiet inte får så många mandat som det
            egentligen skulle ha. Med det valsystem som vi har tar de stora
            partierna genom fördelningen av fasta mandat hand om dessa mandat.
          </note>
          <note>
            Herr talman! Jag anser att detta problem är mycket viktigt. Därför
            ville jag i direkt anslutning till det som står om vallagen i
            betänkandet göra dessa kommentarer till protokollet. Alla som
            på något sätt är aktiva i författningsdebatten lär få tillfälle
            att återkomma till denna fråga.
          </note>
          <note>
            Med det anförda yrkar jag bifall till utskottets hemställan.
          </note>
          <note type="speaker">
            Anf.44 THAGE G PETERSON (s) replik:
          </note>
          <note>
            Herr talman! Det som Göran Åstrand hade att säga om valsystemet
            styrker min uppfattning att denna fråga borde ha funnits med i
            förra årets överläggningar om författningen. Det var väldigt synd
            att ingen mer än socialdemokraterna då ville diskutera valsystemet.
          </note>
          <note>
            Sedan vill jag gärna tillägga att det är ett bra initiativ som
            Göran Åstrand har tagit med sin lilla utredning.
          </note>
          <note type="speaker">
            Anf. 45 CATARINA RÖNNUNG (s):
          </note>
          <note>
            Herr talman! Med anledning av Sten Anderssons i
          </note>
          <note>
            Malmö anförande vill jag påpeka en mycket viktig sak som också
            utskottet har tagit upp. Det kan finnas icke önskvärda bindningar
            mellan bidragsgivare och enskilda kandidater. Vi skall följa utvecklingen
            mycket noga i fråga om detta.
          </note>
          <note>
            Att följa utvecklingen kan i framtiden resultera i att man blir
            tvungen att offentliggöra varifrån man har fått medel till sin
            kampanj. Jag för min del har ingenting emot att så skulle ske.
          </note>
          <note>
            Vi har ju kunnat se hur herr Berlusconi far fram och vilka kampanjmetoder
            som han som ägare till tre rikstäckande TV-kanaler i Italien använder
            sig av.
          </note>
          <note>
            I dessa TV-kanaler har han trumpetat ut sitt missnöjesbudskap
            och propagerat för sin egen förträfflighet. Här kan vi ju se avigsidan
            och vad ett personval kan leda till. En avigsida kan ju också
            vara att man inte klart för väljarna talar om varifrån man har
            fått medel till att driva sin kampanj.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 29 mars.)
          </note>
          <note>
            9 § Förändrat ersättningssystem för vuxentandvård
          </note>
          <note>
            Föredrogs
          </note>
          <note>
            socialförsäkringsutskottets betänkande
          </note>
          <note>
            1993/94:SfU10 Förändrat ersättningssystem för vuxentandvård (prop.
            1993/94:93).
          </note>
          <note type="speaker">
            Anf. 46 MARGARETA ISRAELSSON (s):
          </note>
          <note>
            Herr talman! ''Målet för tandvården är en god tandhälsa och en
            tandvård på lika villkor för hela befolkningen.'' Så står det
            i tandvårdslagens andra paragraf. Det är en passande inledning
            på dagens debatt om ett förändrat ersättningssystem för vuxentandvården.
            Det var nämligen en utveckling i rakt motsatt riktning som fick
            dåvarande socialministern Ingela Thalén att i 1991 års budgetproposition
            föreslå riksdagen att vi genom försöksverksamhet skulle skaffa
            oss kunskaper och underlag för en förändring av ersättningssystemet.
          </note>
          <note>
            ''De stora geografiska skillnaderna i vårdresurser och därmed
            även i utbetald försäkringsersättning per behandlad patient mellan
            olika delar av landet''
          </note>
          <note>
            var en viktig utgångspunkt för förslaget till förändringsarbete.
            Dessutom underströks i förslaget att det nuvarande ersättningssystemet
            styr mot ökade utgifter inte bara för landsting utan även för
            patienter och försäkring.
          </note>
          <note>
            ''De olika försöksverksamheterna skall syfta till en jämnare
            resursfördelning inom riket och en bättre hushållning med resurserna'',
            sade sedan socialförsäkringsutskottet i sitt betänkande.
          </note>
          <note>
            Riksdagen ställde sig bakom dessa tankegångar och beslutade om
            en försöksverksamhet, men detta skedde under mycket starka protester,
            speciellt från
          </note>
          <note>
            Moderata samlingspartiet.
          </note>
          <note>
            ''Underlaget i propositionen är bristfälligt och skälen utgör
            inte tillräcklig grund för någon försöksverksamhet'', sade man
            i sin reservation.
          </note>
          <note>
            Utskottets nuvarande ordförande Gullan Lindblad sade i debatten
            att ''det är hur klart som helst att bockfoten sticker fram i
            det här förslaget, för man vill nu öka folktandvårdens möjligheter''.
            Detta kan ju i och för sig förklara det måttliga intresse som
            de borgerliga, och främst de moderata, ledamöterna visat för att
            verkligen bifalla sin egen proposition. Det kändes dock något
            märkligt att som oppositionsparti upptäcka att den kraftigaste
            oppositionen satt på andra sidan bordet.
          </note>
          <note>
            Jag kan också, så här inledningsvis, med stor tillfredsställelse
            konstatera att utskottet instämt i ett flertal av invändningarna
            mot den i vår mening alltför hastigt framlagda propositionen.
          </note>
          <note>
            I likhet med socialdemokraterna anser regeringspartierna att
            det hade varit bättre om vi hade avvaktat resultaten av försöksverksamheten.
          </note>
          <note>
            I likhet med socialdemokraterna ifrågasätter regeringspartierna
            om besparingarna verkligen kommer att uppgå till 600 miljoner
            kronor.
          </note>
          <note>
            I likhet med socialdemokraterna vill regeringspartierna kraftigt
            understryka nödvändigheten av en noggrann och kontinuerlig uppföljning
            och utvärdering av det nya systemets påverkan på tandhälsan.
          </note>
          <note>
            Det hade varit trevligt att se sjukvårdsministern här i dag.
            Då hade vi kanske kunnat få en förklaring till vilka avvägningar
            mellan de båda målen en förbättrad tandhälsa och besparingar genom
            högre effektivitet i tandvården som regeringen har gjort.
          </note>
          <note>
            I propositionen anges nämligen något motsägelsefullt att premietandvården
            genom sin konstruktion syftar till att effektivisera tandvården
            och vara sjukdomsförebyggande och att kostnaderna för försäkringen
            därmed kan minska.
          </note>
          <note>
            Samtidigt framhålls att ett ersättningssystem som inte är direkt
            prestationsrelaterat kan medföra risk för underbehandling och
            då sannolikt innebära en försämrad tandhälsa.
          </note>
          <note>
            Tanken ligger snubblande nära att det var svårt att bestämma
            om det var omsorgen om tandvårdslagens andra paragraf eller om
            det var önskan att tillgodose vårdgivarens intresse som styrde
            propositionens utseende.
          </note>
          <note>
            Herr talman! ''När arbetarrörelsen började bygga upp det sociala
            trygghetssystemet ville man inte bara ge de många människorna
            den grundläggande sociala trygghet som man själv av ofta bister
            erfarenhet visste var nödvändig för ett gott liv. Man ville också
            skapa möjligheter för människorna att själva påverka och kontrollera
            omfattningen och inriktningen av dessa tjänster. I stället för
            att vara beroende av andras önskan att tjäna pengar eller andras
            vilja att idka välgörenhet skulle människorna själva kunna styra
            de verksamheter som hade så stor betydelse för deras eget liv.''
          </note>
          <note>
            Så sade Olof Palme i ett tal 1985. De orden fungerar än i dag
            bra som beskrivning till varför vi socialdemokrater skapade folktandvården
            och tandvårdsförsäkringen. 1962 behandlade folktandvården drygt
            en halv miljon vuxna patienter. Tandvårdsförsäkringen fanns då
            ännu inte. 1982 behandlade folktandvården 1,1 miljoner vuxenpatienter.
            Tandvårdsförsäkringen hade hjälpt svenska folket till så bra tänder
            att tandläkarna började få ont om jobb.
          </note>
          <note>
            I regeringspropositionen beskrivs den fortsatta tandhälsans utveckling,
            och en fortsatt förbättring konstateras. Kostnaderna har emellertid
            inte sjunkit i någon motsvarighet till detta. Med genomsnittliga
            tandvårdskostnader om närmare
          </note>
          <note>
            1 300 kr per individ och år ligger Sverige på en hög internationell
            nivå. Invånarna i de tre storstadsområdena kostar nästan dubbelt
            så mycket som exempelvis en norrbottning.
          </note>
          <note>
            Det kan knappast vara så att tandborstningen och munhygienen
            är så mycket bättre i våra
          </note>
          <note>
            Norrlandslän än i storstäderna. Om så vore fallet vore ju den
            enklaste åtgärden att stänga ett flertal av Stockholms tandläkarmottagningar
            och på så sätt uppnå förbättrad tandhälsa också här.
          </note>
          <note>
            I regeringens tal om valfrihet ligger en övertro på att marknadskrafterna
            kan lösa alla problem och att konkurrens är det bästa sättet att
            minska kostnaderna. Utfallet inom tandvårdsförsäkringen visar
            i stället med all önskvärt tydlighet att så inte är fallet. Konkurrensen
            i Stockholm har i stället trissat upp kostnaderna.
          </note>
          <note>
            Den borgerliga regeringens privatiseringar är nämligen inte alltid
            vad de sägs vara. ''Privat'' är inte heller alltid riktigt privat.
            Skillnaden mellan en tandläkare anställd vid folktandvården och
            en privatpraktiserande dylik är närmast att tjänstetandläkaren
            är offentligt anställd. I övrigt har de båda sin huvudsakliga
            försörjning från offentliga medel. Det är viktigt att komma ihåg.
          </note>
          <note>
            Landstingen har ett ansvar för att en god tandvård erbjuds dem
            som är bosatta inom landstinget.
          </note>
          <note>
            Detta ansvar bör även fortsättningsvis innebära att det finns
            tillräckliga personalresurser för att en adekvat tandvård skall
            kunna bedrivas och att en överetablering av framför allt tandläkare
            med de risker som detta kan innebära undviks. Det finns stor anledning
            för riksdagen att understryka detta i samband med en fri etablering.
          </note>
          <note>
            Herr talman! Jag har i min inledning understrukit behovet av
            en god tandvård på lika villkor i enlighet med tandvårdslagen,
            samt kritiserat regeringen för att propositionen i stället har
            utformats för att tillgodose vårdgivarnas intressen. Denna skillnad
            i synen på tandvården mellan Socialdemokraterna och regeringspartierna
            leder till att vi har ett flertal reservationer fogade till betänkandet.
            I samtliga fall handlar det om att vi tar ställning för patienten.
          </note>
          <note>
            Vi socialdemokrater har ställt oss bakom de tankar som ligger
            till grund för premietandvårdssystemet.
          </note>
          <note>
            Regelbundna tandvårdsbesök för att genom framför allt regelbundna
            förebyggande insatser uppehålla tandhälsan är mycket viktigt.
            Dessutom är det en god idé att vi själva som försäkringstagare
            tar ansvar för våra tänder och lär oss att sköta dem på bästa
            sätt. Jag vill gärna understryka den viktiga uppgift och den goda
            insats som tandhygienisterna har gjort i detta folkbildningsarbete.
          </note>
          <note>
            Men när det kommer till frågan om avgifter eller premier, som
            det här är frågan om, talar regeringspartierna hellre om vårdgivarnas
            rörelsekostnader och konkurrens i tandläkartäta områden. Dessutom
            anser man att tandläkaren skall ha ensidig rätt att säga upp avtalet.
            Detta skulle annars kunna bli till ett men för den enskilde vårdgivaren.
          </note>
          <note>
            I reservation nr 2 tar vi ställning för att patienten inte skall
            komma i underläge gentemot tandläkaren. En alltför hög premie
            kan leda till att man avstår från att ansluta sig till systemet,
            och då äventyras tandhälsan. Vi anser att patientens premie bör
            kunna indelas i samma ålderskategorier som den ersättning som
            tandläkaren erhåller.
          </note>
          <note>
            Dessutom bör ett avtal som sluts mellan två parter löpa långsiktigt
            och inte kunna sägas upp ensidigt.
          </note>
          <note>
            En patient som vill gå in i premiesystemet skall först bedömas
            ha en god tandstatus enligt propositionen.
          </note>
          <note>
            För att få detta skall tandläkaren kunna behandla patienten enligt
            reviderad åtgärdstaxa, innan avtal sluts. Jag och den socialdemokratiska
            gruppen tycker att det finns några frågetecken kring detta.
          </note>
          <note>
            De ingrepp som tandläkaren skulle göra före ett avtal sluts skulle
            troligen vara av typen konserverande behandlingar och tanduttagningar.
          </note>
          <note>
            Just dessa vill de borgerliga partierna skall placeras i en kategori
            B som skulle få fri prissättning, trots att den borgerliga majoriteten
            i betänkandet konstaterar att detta kan innebära ''förhållandevis
            högre kostnader för den vårdsökande''. Där konkurrensen inte är
            så stor vill man inte fastställa en högsta tillåten patientavgift
            också i kategori B. I
          </note>
          <note>
            stället hänvisar man till den samordningsdelegation som skall
            bli regeringens något slags ''eftertankens kranka blekhet''.
          </note>
          <note>
            Vi socialdemokrater föredrar att tänka efter före, och det gör
            vi i reservation 3. Vi anser det väsentligt att samtliga vårdtagare
            kan garanteras vård till rimliga kostnader.
          </note>
          <note>
            När det gäller högkostnadsskyddet sade
          </note>
          <note>
            Moderaterna 1991 i sin reservation nr 13 till socialförsäkringsutskottets
            betänkande 11: ''En grundläggande princip för ett bra utformat
            försäkringsskydd är -- -- -- -- att det i första hand ger stöd
            vid stora och oförutsedda kostnader.'' Det är synd att Moderata
            samlingspartiet inte var konservativt också när det gäller denna
            princip. Då hade vi kunnat enas om att utskottet i år borde ha
            bifallit vår motion på denna punkt.
          </note>
          <note>
            I stället har vi fått tillföra en reservation 5. Vi kräver där
            att högkostnadsskyddet träder i kraft vid höga tandvårdskostnader
            oavsett hur tandvårdsbehovet uppstått. Det är återigen patientens
            behov och situation som står i centrum.
          </note>
          <note>
            Till slut några ord barntandvården. Regeringen säger i propositionen
            att man ser positivt på ökad frihet att välja vårdgivare inom
            barn- och ungdomstandvården. Med anledning av en motion från Isa
            Halvarsson uttalar sig utskottet lika positivt i frågan.
          </note>
          <note>
            Vi socialdemokrater har reserverat oss mot detta och vill därmed
            markera att marknadskrafterna inte kan lösa allt. Vi har byggt
            upp ett system inom folktandvården som lett till att flertalet
            ungdomar går över i vuxentandvården helt kariesfria och i övriga
            fall med lindriga skador. Detta system får inte brytas sönder.
            Den fria konkurrensen är inte till gagn för vårt ansvar för en
            bra hälsa för våra barn och ungdomar.
          </note>
          <note>
            Herr talman! Med detta vill jag yrka bifall till de socialdemokratiska
            reservationerna 2, 3, 5, 8 och
          </note>
          <note>
            11.
          </note>
          <note type="speaker">
            Anf. 47 ARNE JANSSON (nyd):
          </note>
          <note>
            Herr talman! Innan jag inleder mitt anförande vill jag yrka bifall
            till min reservation 1 i moment 1. Om denna reservation, mot all
            förmodan och mot allt sunt förnuft, inte erhåller riksdagens bifall,
            vill jag framhålla att jag givetvis står bakom alla reservationer
            som avgetts av Ny demokrati, men för att spara tid åt kammaren
            yrkar jag emellertid nu endast bifall till reservationerna 4,
            9, 10 och 12.
          </note>
          <note>
            När jag hörde Margareta Israelssons anförande förstod jag att
            jag kommer att få stöd för reservation 1 om avslag på betänkandet.
            Hon framförde i stort sett vad jag ämnar säga.
          </note>
          <note>
            Förslaget om premietandvården är ett system som är skräddarsytt
            för folktandvården.
          </note>
          <note>
            Försäkringspengar slussas igenom systemet mellan äldre och sjuka
            patienter och unga friska.
          </note>
          <note>
            Härigenom subventioneras den offentligt producerade tandvården
            ytterligare -- den som redan tidigare hade monopolställning och
            ytterst garanterades av landstingens beskattningsrätt.
          </note>
          <note>
            Den kontraktstandvård som föreslås minskar i själva verket valfriheten,
            eftersom grundtanken är att patienten skall avtala bort valfriheten.
            Den enskilde privattandläkaren tvingas bli försäkringsgivare,
            vilket kan väntas bädda för krångel och konflikter.
          </note>
          <note>
            Den nya tandvårdsförsäkringen innehåller två parallella system;
            dels en konventionell åtgärdstaxa och dels en nyare, kallad premietandvård.
            Detta sistnämnda system har inte tillkommit av omtanke om patienter,
            tandläkare, tandtekniker m.m., utan för att staten skall försöka
            spara 600 miljoner.
          </note>
          <note>
            Tandläkarna tvingas nu att dela upp patienterna i tre klasser
            efter tandvårdsstatus och riskbedömning. Tandläkaren och patienten
            kommer sedan efter en förhandlingsomgång -- där patienten bör
            rekommenderas att medföra advokat -- förhoppningsvis komma överens
            om en fast summa för tandläkarvård under hela året, till vilken
            staten tillskjuter ett mindre fast belopp.
          </note>
          <note>
            Summan kan vara stor och tandvårdsbehovet litet, eller tvärtom.
          </note>
          <note>
            Då det i förväg är nästan omöjligt att fastslå en exakt summa
            för kostnaderna, blir antingen tandläkaren eller patienten lurad,
            medan staten som vanligt kammar hem vinsten. Effekten blir att
            klass 1 -- patienterna med bra tandstatus -- blir mycket eftertraktade,
            eftersom tandläkaren kan få lättförtjänta pengar.
          </note>
          <note>
            Patienter i klass 3 -- där bl.a. många pensionärer med stort
            behandlingsbehov ingår -- blir rena förlustaffärer, och risken
            är uppenbar att de inte kommer att få den adekvata tandvård som
            de har rätt till. Nu försämrar regeringen åter för de sämst ställda
            i samhället.
          </note>
          <note>
            Dessutom påtvingas nu tandläkarna ett försäkringskasseansvar
            som är helt oacceptabelt.
          </note>
          <note>
            Om patienten frakturerar en tand eller en krona, debiteras den
            nya kronan den tandläkare som patienten är knuten till under det
            år avtalet gäller.
          </note>
          <note>
            Detta gäller oavsett tandläkaren har varit den behandlande parten
            eller inte. Han måste nu ta ansvar för kollegers misstag.
          </note>
          <note>
            Herr talman! Jag vill understryka att det nu pågår en försöksverksamhet
            i Göteborgs och Bohus län och även Kristianstad län. Utvärderingen
            av denna försöksverksamhet vill regeringen inte vänta på.
          </note>
          <note>
            Varför? Utskottet vill inte heller vänta på denna utvärdering.
            Varför? Varför i all världen påbörjar man en försöksverksamhet
            om man inte utnyttjar den? Är det kanske detta förfarande som
            kallas ansvarsfull politik?
          </note>
          <note>
            Under remissbehandlingen har bl.a
          </note>
          <note>
            Finansinspektionen utdömt förslaget, vilket regeringen med en
            anmärkningsvärd nonchalans negligerat i sin proposition, vilket
            automatiskt innebär att socialförsäkringsutskottet gör likadant.
          </note>
          <note>
            Några urklipp ur inspektionens remissvar:
          </note>
          <note>
            -- Det remitterade utredningsmaterialet rörande premietandvården,
            förutom att vara ofullständigt, är för vagt formulerat för att
            kunna ligga till grund för något ställningstagande vad avser tandvårdsförsäkringens
            framtida utformning.
          </note>
          <note>
            -- Den föreslagna premietandvården är att betrakta som en försäkring.
            Emellertid, som framgår av 1 kap. 1 § lagen om försäkringsrörelse,
            får försäkringsrörelse endast drivas av försäkringsaktiebolag
            och likställda. Enligt förslaget skall den premiebaserade tandvården
            vara en del av den allmänna försäkringen, varför verksamheten
            i förekommande fall inte kommer att falla under FRL.
          </note>
          <note>
            -- Oklarhet råder för övrigt om ansvarsfördelningen på flera
            områden.
          </note>
          <note>
            -- Några skyddsregler när det gäller tandläkarföretagets soliditet
            har inte uppställts, trots att syftet är att ersätta det nuvarande
          </note>
          <note>
            ''subventionssystemet''.
          </note>
          <note>
            -- Det finns en svårighet i det motsatsförhållande som uppstår
            mellan patient och tandläkare.
          </note>
          <note>
            -- Det skall bli en effektivare tandvårdsförsäkring, sägs det.
            Finansinspektionen ställer sig frågan: För vem?
          </note>
          <note>
            Även Konkurrensverket avrättar regeringens proposition.
          </note>
          <note>
            Några synpunkter:
          </note>
          <note>
            -- Konkurrensverket vill betona, att innan ersättningssystem
            med premie- och avgiftskonkurrens införs, bör åtgärder vidtagas
            för att åstadkomma konkurrens på lika villkor. Det saknas helt.
          </note>
          <note>
            -- Folktandvårdens olika verksamheter måste avskiljas redovisningsmässigt
            och organisatoriskt.
          </note>
          <note>
            Givetvis saknas också detta.
          </note>
          <note>
            -- Frågan om lika konkurrensvillkor i fråga om mervärdesskatt
            måste lösas. Det är naturligtvis inte löst.
          </note>
          <note>
            -- Marknaderna för barn- och ungdomstandvård samt sjukhus- och
            specialistvård bör öppnas för konkurrens. Givetvis är inte heller
            detta åtgärdat.
          </note>
          <note>
            I övrigt kan man i propositionen märka hur glada landstingen,
            Tjänsteläkarföreningen samt flera likartade instanser är i sina
            remissyttranden.
          </note>
          <note>
            Finansinspektionen och Konkurrensverket är liksom bortglömda.
            Kan det vara av en ren händelse?
          </note>
          <note>
            Den 20 november 1991 klubbades i kammaren betänkandet SfU2, varvid
            regeringen tillskrevs:
          </note>
          <note>
            Utskottet anser det viktigt att konkurrensen inom tandvården
            ökar. Detta bör ske bl.a. genom att de nuvarande etableringsgränserna
            för de privatpraktiserande tandläkarna slopas.
          </note>
          <note>
            Folktandvårdens monopol vad gäller barn- och ungdomstandvård
            måste även upphöra. Utskottet förutsätter att man med anledning
            härav inom regeringskansliet överväger förändringar inom tandvården
            och tandvårdsförsäkringen som omfattar etableringsgränserna och
            villkoren för barn- och ungdomstandvården samt att regeringen
            så snart som möjligt lägger fram förslag om ändringar i detta
            system.
          </note>
          <note>
            Detta var för två och ett halvt år sedan. Ingenting har hänt!
          </note>
          <note>
            Den 24 april 1992 klubbades i kammaren betänkandet SoU15, där
            man tog upp ungefär samma punkter. Detta var för snart två år
            sedan.
          </note>
          <note>
            Ingenting har hänt!
          </note>
          <note>
            Den 15 december 1992 klubbades i kammaren betänkandet SoU9. Detta
            var för 15 månader sedan. Det innebar ungefär samma sak. Givetvis
            har ingenting hänt!
          </note>
          <note>
            Herr talman! I dag har endast fem landsting hörsammat uppmaningen,
            dvs. att låta landstingen utnyttja tandläkarna. Den nonchalans
            och brist på hörsamhet som regeringen upprepande gånger uppvisar
            i detta ärende avspeglas i den nya propositionen, som behandlas
            i detta betänkande.
          </note>
          <note>
            Landstingens verksamhet ''betongiseras''.
          </note>
          <note>
            Konkurrensen avskaffas. Konkurrensen -- den lilla som finns kvar
            -- får nu inte ens ske på lika villkor.
          </note>
          <note>
            Planekonomitänkandet slår märkligt nog igenom, på grund av en
            slapp regering.
          </note>
          <note>
            Det är synnerligen anmärkningsvärt och beklämmande att notera
            hur bl.a. Moderaterna å ena sidan officiellt går ut i val efter
            val och propagerar för avskaffandet av landstingen. I
          </note>
          <note>
            riksdag och regering gör de bevisligen tvärs emot!
          </note>
          <note>
            Inte undra på att politiska partier grundlägger ett politikerförakt.
            Denna dubbelmoral från
          </note>
          <note>
            Moderaternas sida är inget nytt.
          </note>
          <note>
            I fredags beskyllde Sveriges statsminister Ny demokrati för att
            främja landstingsmonopolism.
          </note>
          <note>
            När nu regeringen vill driva igenom denna tandläkarreform --
            som inte bara stärker landstingets makt, utan dessutom cementerar
            dess funktion, förbjuder etableringsfriheten för specialisttandläkare
            och förbjuder konkurrens på lika villkor -- ter sig statsministerns
            uttalande minst sagt som ett makabert skämt.
          </note>
          <note>
            Detta leder mig osökt in på konkurensfrågan mer i detalj. Konkurrensverket
            har uttalat, att innan man inför ett ersättningssystem med premie-
            och avgiftskonkurrens bör åtgärder vidtas för att åstadkomma konkurrens
            på lika villkor.
          </note>
          <note>
            Regeringen gör tvärtemot!
          </note>
          <note>
            Enligt verkets uppfattning saknas det för närvarande en godtagbar
            garanti för att folktandvårdens vuxentandvård bedrivs utan inslag
            av skattemedel. Möjligheterna till korssubventionering mellan
            olika verksamhetsgrenar måste, enligt verkets uppfattning, vara
            eliminerade innan pris- och avgiftskonkurrens införs mellan folktandvården
            och privattandläkarna. Åt detta har det inte gjorts någonting!
          </note>
          <note>
            Vidare framhåller verket att folktandvårdens olika verksamheter
            bör avskiljas redovisningsmässigt och även organisatoriskt för
            att garantera konkurrensneutrala villkor. En sådan redovisning
            kan uppnås genom inrättande av resultatenheter med egen kostnadsredovisning.
            Därvid bör s.k.
          </note>
          <note>
            särredovisning tillämpas för de olika grenarna, vilket ökar garantin
            för att folktandvården icke underprissätter sina tjänster med
            stöd av skattemedel. För detta blundar regeringen och utskottet.
          </note>
          <note>
            Vidare bör frågan om lika villkor i fråga om mervärdesskatt lösas.
            Enligt gällande regler får folktandvården göra avdrag för ingående
            mervärdesskatt, vilket inte privattandläkarna kan göra. Genom
            att en enhetlig tandvårdstaxa tillämpas får privattandvården en
            konkurrensnackdel i förhållande till folktandvården. Regering
            och utskott blundar fortfarande.
          </note>
          <note>
            Vidare har Finansinspektionen med avseende på att premietandvården
            är utformad som en försäkringsprodukt gjort vissa uttalanden som
            kan ha intresse ur konkurrenssynpunkt när det gäller den offentliga
            och den privata tandvården.
          </note>
          <note>
            Inspektionen framhåller att det är tandläkaren som skall bestämma
            premiens storlek, utifrån den riskindelning som tandläkaren gjort
            och i enlighet med de grunder för riskindelning som tandläkaren
            bestämt.
          </note>
          <note>
            I förslaget anges att patienten ges rätten att välja mellan premiesystem
            och åtgärdstaxa. Enligt förslaget skall det inte finnas något
            hinder av ekonomisk eller social natur för den som vill välja
            premiesystemet, samtidigt som tandläkaren enligt förslaget måste
            kunna kräva att patientens tänder är i gott skick innan denne
            ansluts till systemet.
          </note>
          <note>
            Enligt inspektionen måste detta påtagliga motsatsförhållande
            mellan patient och tandläkare i detta hänseende samt de uppenbara
            svårigheter som föreligger för en patient att bedöma tandläkarens
            diagnos och skäligheten av den därav följande riskspridningen
            och premiesättningen ytterligare utredas.
          </note>
          <note>
            Patienterna måste uppenbarligen fortsättningsvis vara juristutbildade
            för att kunna skriva avtal med sin tandläkare. Detta avtal kan
            dessutom ensidigt sägas upp! Regering och utskott är handlingsförlamade.
          </note>
          <note>
            Vidare förtjänas det att upprepas, att monopolet för folktandvården
            inom barn- och ungdomstandvården måste upphöra och att landstingets
            dubbla roller -- dels som myndighetsutövare, och dels som rörelsedrivande
            -- måste särskiljas.
          </note>
          <note>
            Med detta som bakgrund anser jag att regeringen skulle ha föreslagit
            en lagstiftning inom den kommunala sektorn med tvingande regler
            om redovisning. Vidare skulle ha åstadkommits garantier för att
            vuxentandvården inom den offentliga vården ersätts enbart med
            patientavgifter och med tandvårdsförsäkringen. Endast på så sätt
            kan man åstadkomma konkurrensneutralitet mellan privat och offentlig
            tandvård. Allt detta försöker man nu köra över.
          </note>
          <note>
            Herr talman! Det särskilda yttrande som
          </note>
          <note>
            Moderaterna, Folkpartiet, Centern och kds har gjort bär löjets
            skimmer och den politiska dubbelmoralens anda. De har dessutom
            det dåliga omdömet att huvudsakligen använda sig av Ny demokratis
            reservationstext! Det är litet patetiskt att läsa.
          </note>
          <note>
            Dessa partier stöder Ny demokrati på punkt efter punkt i de mest
            väsentliga reservationerna, men har en så utpräglad politisk dubbelmoral
            att de inte törs eller får ge oss rätt i utskottet. Varför?
          </note>
          <note>
            Jo, därför att det kompromissavtal som de slutit med Socialdemokraterna
            då skulle falla -- och därmed hela propositionen. I politik är
            det nämligen så att propositionsförfattarna är ofelbara, och regeringens
            spegelbild -- utskotten -- måste i stort sett göra det som anges
            i propositionen.
          </note>
          <note>
            Propositionen skall igenom till varje pris. Hur det drabbar väljarna
            samt direkt berörda parter är sekundärt. Det är inte att undra
            på att ett stort politikerförakt spirar och gror.
          </note>
          <note>
            Herr talman! Mot bakgrund av denna mördande sakliga kritik begärde
            Ny demokrati att utskottet före behandling skulle låta Lagrådet
            granska propositionen avseende försäkringsfrågan. Vid voteringen
            visade det sig att det endast var Ny demokrati som stödde förslaget.
          </note>
          <note>
            Detta innebär att utskottet nu begär att riksdagen skall godkänna
            något som den inte känner till. I
          </note>
          <note>
            propositionen sägs det nämligen att regeringen återkommer med
            förslag om lagändringar och förslag till ny tandvårdstaxa under
            förutsättning att riksdagen godkänner riktlinjerna. Vad denna
            proposition kommer att innehålla har vi inte den ringaste aning
            om. Regeringen och utskottet begär att vi skall köpa grisen i
            säcken!
          </note>
          <note>
            Följande realistiska situation kommer att kunna uppstå mellan
            en tandläkare, låt oss kalla honom
          </note>
          <note>
            Börje, och en patient -- Gullan: Gullan har med hjälp av en välavlönad
            jurist tecknat avtal med
          </note>
          <note>
            Börje. Förutsättningen för premietandvårdsavtalets giltighet
            är att Gullan skall följa Börjes tandvårdsinstruktioner. Det innebär
            tandborstning tre gånger per dag med
          </note>
          <note>
            ''Enångerstandborsten''. Givetvis skall
          </note>
          <note>
            ''Hölicktandkrämen'' användas. Efter varje måltid skall den speciella
            tandtråden ''Trogstavallen''
          </note>
          <note>
            rensa mellan tänderna. Innan sänggåendet skall munnen sprejas
            med munvattnet ''Kluven tunga''.
          </note>
          <note>
            Börje har just öppnat en shop i anslutning till sin praktik och
            råkar händelsevis lagerhålla just dessa märken till verkligt fina
            priser. För enkelhetens skull inhandlar Gullan rubbet på plats.
            Det gör hon även därför att hon vill visa Börje att hon kommer
            att följa hans råd.
          </note>
          <note>
            När Gullan kommer tillbaka till Börje efter den i kontraktet
            avtalade tiden finner Börje tyvärr en bedrövlig tandstatus. Att
            ta hand om den inom premietandvårdens ramar är otänkbart, varför
          </note>
          <note>
            Börje ensidigt säger upp avtalet -- givetvis mot
          </note>
          <note>
            Gullans protester. Börje förordar i stället åtgärdstaxa. Om Gullan
            inte går med på det får det vara, och hon får söka sig en annan
            tandläkare.
          </note>
          <note>
            Börje har rätt att göra så här. I propositionen sägs ingenting
            om vilka regler som skall gälla för hur man säger upp ett avtal.
            Man kan säga upp ett avtal på vilka grunder som helst och hur
            godtyckligt som helst. Det finns ingenting som reglerar detta.
          </note>
          <note>
            Dessutom vet regeringen inte ens när man kan utfärda ett regelverk
            för dessa grunder.
          </note>
          <note>
            I sin desperation söker sig Gullan till tandläkaren
          </note>
          <note>
            Gustav. Därvid uppstår problemet hur de inbetalade premierna
            skall delas mellan Börje och
          </note>
          <note>
            Gustav. I propositionen anges ingenting om detta.
          </note>
          <note>
            Även om det skulle råka komma till ett sådant reglemente -- vilket
            det givetvis borde göra -- så vet man i dag inte alls när det
            kan ske.
          </note>
          <note>
            Gustav säger nu åt Gullan att han kan åta sig att laga tänderna
            mot åtgärdstaxa och att de därefter kan försöka komma överens
            om ett nytt avtal som endera parten godtyckligt kan säga upp när
            det passar.
          </note>
          <note>
            Tandteknikernas roll är numera att glädja sig åt smulorna som
            finns kvar efter det att tandläkaren tagit sitt. Detta i sin tur
            gör naturligtvis att de sparar på sina arbetsinsatser och söker
            alternativa material, vilka kanske inte är utprovade. Vad detta
            kan resultera i kan man bara spekulera om.
          </note>
          <note>
            Regering och utskott borde ha tänkt efter före!
          </note>
          <note>
            Dessutom aviseras särskilda stimulansbidrag för att främja utvecklingen
            inom tandvården, sett från försäkringssynpunkt. Vad innebär det?
            Måste man nu ge bidrag för att inbespara 600 miljoner? Blir bidraget
            kanske 700 miljoner?
          </note>
          <note>
            Herr talman! Jag protesterar mot att utskottet har mage att begära
            att riksdagen skall godkänna en så undermålig och kritiserad proposition
            samt att riksdagen accepterar att besluta om något man egentligen
            inte har kunskap om. Vi har ju inte den ringaste aning om vad
            den kompletterande propositionen behandlar!
          </note>
          <note>
            I detta sammanhang vill jag kommentera
          </note>
          <note>
            Margareta Israelssons inlägg och fråga hur hon ställer sig till
            utskottets skrivning. Det står i betänkandet att utskottet förutsätter
            att regeringen föranstaltar en lagrådsremiss inför kommande proposition.
            Det vore hemskt intressant att höra hur Margareta Israelsson ser
            på det. Vad gör
          </note>
          <note>
            Margareta Israelsson om propositionen icke blir föremål för en
            lagrådsremiss innan den kommer till utskottet?
          </note>
          <note type="speaker">
            Anf. 48 BERITH ERIKSSON (v):
          </note>
          <note>
            Herr talman! Att göra invändningar mot utskottsmajoritetens förslag
            i detta betänkande är i långa stycken som att försöka sparka in
            öppna dörrar. Det görs många påpekanden om brister som måste beaktas
            och åtgärdas i detta betänkande.
          </note>
          <note>
            Eftersom föregående talare har givit rika och vältaliga exempel
            tänker jag inte upprepa det.
          </note>
          <note>
            Jag vill fråga socialdemokraterna vad det är som gör att ni godtar
            premietandvården som en ny permanent organisationsform inom tandvården.
          </note>
          <note>
            Jag tror inte att någon hade gråtit om det hade funnits en majoritet
            för avslag. Det hade exempelvis kunnat bli majoritet runt ett
            förslag om att försöksverksamheten skall utvärderas och, om det
            hade behövts, kanske utvidgas.
          </note>
          <note>
            Det mest elementära -- att klart ange vad syftet med reformen
            är -- framgår inte i betänkandet.
          </note>
          <note>
            Det faktum att det finns en överetablering i storstäderna --
            något som inte gäller vissa glesbygder -- och att utformningen
            av nuvarande tandvårdstaxa är kostnadsdrivande borde ha kunnat
            åtgärdas på annat sätt än med en modell som direkt slår mot de
            små en-tandläkar-företagen.
          </note>
          <note>
            Den modell som funnits för barn- och ungdomstandvården har inneburit
            att Sveriges barn och ungdomar nu har en mycket bra tandstatus.
            Att den modellen också är den bästa för framtiden är däremot inte
            helt självklart.
          </note>
          <note>
            Jag vill inte gå så långt som att föreslå lagstiftning och tvång
            för landstingen att konkurrensutsätta barn- och ungdomstandvården.
            Jag tycker att det räcker med att det finns möjlighet för landstingen
            att själva besluta om hur de vill utforma sin tandvård.
          </note>
          <note>
            När nu även tandhygienisterna självständigt kan ansluta sig till
            försäkringen kan man hoppas att landstingen uppmärksammar att
            barn och ungdom i första hand behöver förebyggande tandvård. Det
            är naturligtvis även samhällsekonomiskt intressant att man hamnar
            på rätt nivå, både när det gäller behandling och kostnader, i
            denna typ av tandvård.
          </note>
          <note>
            Jag tror att man skulle behöva fundera vidare över hur man kan
            skapa möjlighet till anbudskonkurrens från landstingens sida och
            nya ekonomiska omräkningstal från staten till landstingen.
          </note>
          <note>
            Jag går inte in på de stycken i betänkandet där vi är överens.
            Jag vill kort kommentera min tillfredsställelse över att frågan
            om amalgamsanering nu har fått en lösning. Den har debatterats
            i flera år. Också övriga utsatta grupper med behov av särskilda
            tandvårdsinsatser skall omfattas av ungefär samma bestämmelser
            och alltså gå över hälso- och sjukvården.
          </note>
          <note>
            Detta har fått utskottet att uttala att man är orolig över att
            kostnader vältras över till hälso- och sjukvården. Jag känner
            inte den oron, utan tycker att det är rätt väg att gå. Man bör
            naturligtvis se patienterna i ett helhetsperspektiv -- både när
            det gäller åtgärder i munnen och på andra delar av kroppen. Det
            måste man tänka på när man i framtiden förhandlar med sjukvårdshuvudmännen.
          </note>
          <note>
            Högkostnadsskyddet är en annan nöt att knäcka.
          </note>
          <note>
            Det bör enligt vårt sätt att se det utformas utifrån personens
            sociala situation och betalningsförmåga.
          </note>
          <note>
            Detta förordas varken av utskottsmajoriteten eller av socialdemokraterna
            i sin reservation.
          </note>
          <note>
            Utskottet påpekar också oroligt att vi i framtiden måste kunna
            behålla en god kvalitet. Vi står inför en avveckling av användningen
            av amalgam och inför införandet av andra material. Det som hittills
            har uttalats är att man inte vet tillräckligt mycket om de nya
            materialen, att det tar längre tid att behandla med de nya materialen
            och att risken för att man importerar oönskat tandvårdsmaterial
            är mycket överhängande.
          </note>
          <note>
            Herr talman! Det behövs mer forskning om de nya materialen, det
            behövs ett produktregister, där det klart framgår vad materialen
            innehåller, och det behövs ett biverkningsregister.
          </note>
          <note>
            För att man skall kunna värna om en god tandvård bör priset sättas
            efter prestation och kvalitet, och patienten skall klart se vad
            det är han betalar för.
          </note>
          <note>
            Det kommer inte att bli möjligt, om arbets- och materialkostnader
            bakas ihop.
          </note>
          <note>
            Slutligen, herr talman, vill jag säga att med de förändringar
            som föreslås i det här betänkandet riskerar patienterna att betala
            för mer vård än de får. Så rationaliseringarna kommer inte patienterna
            till godo. Den tillsynsgrupp som skall tillsättas kommer inte
            att kunna ersätta försäkringskassor och andra vad gäller tillsyn
            över kvalitet och kostnader i framtiden.
          </note>
          <note>
            Vänsterpartiet har en meningsyttring i betänkandet, men vi yrkar
            bifall till reservation 1, innebärande avslag på propositionen.
          </note>
          <note type="speaker">
            Anf. 49 MARGARETA ISRAELSSON (s)
          </note>
          <note>
            replik:
          </note>
          <note>
            Herr talman! Frågan ställdes också av Ny demokrati varför vi
            inte hade kunnat instämma i reservation 1, och med anledning av
            det Berith
          </note>
          <note>
            Eriksson frågade om skulle jag vilja säga att det finns skäl
            till att vi vill förespråka de tankar som ligger till grund för
            det premietandvårdssystem som nu föreslås.
          </note>
          <note>
            Vi har sett det som mycket positivt med de möjligheter för en
            god barn- och ungdomstandvård som vi har kunnat bygga upp inom
            folktandvården, och genom ett premietandvårdssystem får nu barn
            och ungdomar med mycket god tandstatus en möjlighet att komma
            in i vuxentandvården, där de får fortsätta ett regelbundet tandvårdsarbete,
            kan man säga.
          </note>
          <note>
            Skälet till att regeringspartierna inte har varit så särskilt
            överens om att ens lägga fram propositionen är mycket tydligt.
            Jag tror att Gullan
          </note>
          <note>
            Lindblad hade väldigt rätt, när hon 1991 talade om en bockfot,
            kallad folktandvården. Jag är alldeles övertygad om att det är
            samma bockfot som sparkar i ögat på nydemokraterna och som får
            dem att yrka avslag på propositionen.
          </note>
          <note>
            Som svar till Vänsterpartiet vill jag säga att med de mycket
            tydliga och skarpa reservationer som vi har fogat till betänkandet
            vill vi ändå förorda att man tar vara på de goda erfarenheter
            som faktiskt har gjorts vid bl.a. Göteborgsförsöket och förändrar
            tandvården, utvecklar den i riktning mot ökat ansvar för vår tandhälsa
            hos oss själva som patienter.
          </note>
          <note>
            Dessutom utgår jag ifrån att möjligheterna finns att förändra
            i systemet vid situationen av en annan majoritet i den här kammaren.
          </note>
          <note type="speaker">
            Anf. 50 BERITH ERIKSSON (v) replik:
          </note>
          <note>
            Herr talman! Det var ett mycket märkligt svar.
          </note>
          <note>
            Premietandvården är enligt ert sätt att se någonting som ungdomar
            över 19 år skall gå över i. Det framgår varken av propositionen
            eller av betänkandet.
          </note>
          <note>
            Det sista Margareta Israelsson sade var att när
          </note>
          <note>
            Socialdemokraterna kommer till makten kan man förändra i systemet!
            Ni påpekar att det finns stora brister i det förslag som föreligger.
            Varför stöder
          </note>
          <note>
            Socialdemokraterna att man skall gå fram så snabbt med ett så
            ofullständigt system utan att ens invänta och utvärdera den försöksverksamhet
            som är på gång? Det här handlar inte om en försöksverksamhet,
            utan det handlar om ett permanent system.
          </note>
          <note>
            Tala om att sända felaktiga signaler, om man sänder ut signalen
            till hela tandvårdssektorn att nu är det detta som gäller och
            man samtidigt säger att när vi kommer till makten skall vi gå
            in och ändra i systemet -- mycket märkligt!
          </note>
          <note type="speaker">
            Anf. 51 MARGARETA ISRAELSSON (s)
          </note>
          <note>
            replik:
          </note>
          <note>
            Herr talman! Nej, Berith Eriksson, jag tror inte att det är så
            märkligt. Så är det väl alltid i den politiska verkligheten att
            vi deklarerar var vi står och att vi naturligtvis har möjlighet
            att driva de linjer som vi har en majoritet för.
          </note>
          <note>
            När jag gav uttryck för att premietandvårdssystemet är något
            positivt, med utgångspunkt i de lärdomar vi har fått av barn-
            och ungdomstandvården och de goda resultaten där, ville jag med
            det ha sagt att påbyggnaden av ett premietandvårdssystem på den
            goda barn- och ungdomstandvård som vi har är något mycket positivt.
            Jag ser de facto möjligheterna för landsting och för oss här i
            riksdagen att fatta beslut kring tandvården som ger möjligheter
            att förbättra tandstatusen ytterligare.
          </note>
          <note>
            En springande punkt, som vi kanske inte har tagit upp i det här
            sammanhanget, när det gäller varför besluten skall fattas nu är
            ju de rent ekonomiska skälen. Vi kan inte fortsätta på det sätt
            som vi gör i dag och låta kostnaderna rusa i väg -- speciellt,
            vill jag säga, i storstadsområdena -- för en tandvård som under
            inga omständigheter kan vara av behov inriktad.
          </note>
          <note>
            Det är ju i stället så att vi måste se till -- genom i det här
            fallet ett premietandvårdssystem -- att bringa ner kostnaderna
            för tandvården, att vi tar ett ansvar för vår egen tandstatus
            och att vi utformar försäkringen och reglerna kring den så att
            vi ändå kan garantera en god tandhälsa.
          </note>
          <note type="speaker">
            Anf. 52 BERITH ERIKSSON (v) replik:
          </note>
          <note>
            Herr talman! Socialdemokraterna uttalar redan i sin motion missnöje
            med att man inte nu tagit något som helst grepp över det som har
            verklig betydelse för patienterna, det som skall komma senare
            i en proposition, och att man inte kunde se de sakerna tillsammans.
            De som verkligen behöver få sin tandstatus förbättrad kan inte
            tänkas bli hjälpta inom premiesystemet.
          </note>
          <note>
            Att det skulle finnas ekonomiska skäl för att genomföra förändringarna
            hör till det mest osäkra i betänkandet. Frågan är hur beräkningarna
            är gjorda och om det blir några ekonomiska vinster.
          </note>
          <note>
            Sedan har vi också frågan om vad som händer med den kommande
            propositionen, om den går på lagrådsremiss. Hur kommer Socialdemokraterna
            att ställa sig, om den inte gör det?
          </note>
          <note type="speaker">
            Anf. 53 PONTUS WIKLUND (kds):
          </note>
          <note>
            Herr talman! Det här betänkandet, Förändrat ersättningssystem
            för vuxentandvården, innebär en mycket omfattande omdaning av
            ersättningsprinciperna som kommer att ge sekundära effekter, bl.a.
            på tandvårdens arbetssätt och inriktning.
          </note>
          <note>
            Låt mig redan här slå fast att det beslut vi nu skall fatta innebär
            i många frågor huvudsakligen principer. En kommande proposition
            skall mera i detalj lösa bl.a. många mera tekniska frågor och
            förhoppningsvis även räta ut en del andra frågetecken. Utskottet
            har pekat på sådana.
          </note>
          <note>
            Viktigt är också att påminna om den samordningsdelegation som
            tillsätts och som har mycket viktiga och omfattande arbetsuppgifter
            inom det systemskifte som förestår. Det kommer till stor del att
            bero på delegationens kompetens och engagemang att reformen får
            ett lyckligt genomförande och kanske först på litet sikt landar
            rätt. Allt kan ju inte förutses. Det blir säkert övergångsproblem.
          </note>
          <note>
            En av samordningsdelegationens viktigaste uppgifter är att följa
            vad som sker och föreslå kompletterande förändringar -- oberoende
            av vilken regering vi har, vill jag påpeka för Margareta
          </note>
          <note>
            Israelsson och Berith Eriksson.
          </note>
          <note>
            Nära nog en förutsättning för att våga införa premietandvård
            -- som i realiteten är litet av ''trial and error'' -- är detta
            som propositionen tydligt fastslår, att såväl vårdgivare som vårdtagare
            kan välja mellan premietandvård och konventionell, reformerad
            åtgärdstaxa.
          </note>
          <note>
            Ävenså borde övergångsregler ha skapats för äldre tandläkare,
            gärna enligt utredningens förslag. Den frågan har dock hänskjutits
            till utredningen om tandläkarutbildningens dimensionering. Jag
            hoppas att vi snart får besked därifrån.
          </note>
          <note>
            Förslaget innebär således två parallella ersättningssystem, premietandvård
            och åtgärdsbaserad taxa.
          </note>
          <note>
            Premietandvården innebär ett avtal om vård enligt fastställda
            villkor, ett ömsesidigt åtagande mellan vårdgivare och patient.
            En av fördelarna med premietandvården är att tandläkaren tvingas
            till dialog med patienten om vårdbehov och att patienten rimligen
            mera aktivt kommer att sköta sina tänder.
          </note>
          <note>
            Systemet ger också ökad trygghet för patienten.
          </note>
          <note>
            Inriktingen är bättre hälsoekonomi, och risken för övervård minskar.
            Innan inträdet i premietandvården kan vid behov nollställning
            av sjuka tänder göras, dvs. de kan repareras enligt åtgärdstaxan.
          </note>
          <note>
            Ett problem i dagens tandvårdsorganisation är att vi har för
            många tandläkare. Vidare varierar tandvårdstaxorna kraftigt, kanske
            i relationen 3:1
          </note>
          <note>
            mellan vissa kommuner och storstäderna. Totalt minskar icke tandvårdskostnaderna,
            trots starkt förbättrad tandhälsa.
          </note>
          <note>
            En personlig reflexion är att det är litet märkligt att tänderna,
            som endast är en del av ett organ i människokroppen -- och det
            finns många organ --
          </note>
          <note>
            har en egen vårdorganisation med tre yrkesgrupper, som i stort
            sett arbetar endast med tandvård. Det finns många förklaringar
            till detta --
          </note>
          <note>
            den historiska bakgrunden, den speciella arbetstekniken m.m.
          </note>
          <note>
            I Dagens Nyheter i fredags kunde vi läsa om hur stora problem
            det innebär att munnen sannolikt är kroppens mest känsloladdade
            område. Sådant och mycket annat motiverar hög specialiseringsgrad.
          </note>
          <note>
            Samarbete mellan tandvården och den gemensamma vårdorganisationen
            för alla övriga organ, sjukvården, finns exempelvis inom forskningen
            och utbildningen. Men frågan är om det inte är dags att ytterligare
            närma tandvårdens och sjukvårdens organisationer till varandra.
            Nu när det är ekonomiskt kärva tider, och så lär det förbli också
            framöver, skulle det kanske bli lättare att få indicier på optimal
            organisationsvolym för tandvården. Det är ganska anmärkningsvärt
            att utbildningen av tandläkare inte skurits ned för flera år sedan,
            i synnerhet som det utbildats en stor kår av tandhygienister,
            som även tar över en del av tandläkarens och tandsköterskans tidigare
            uppgifter. Vi kan nu snart ha 3 000 övertaliga tandläkare inom
            en kår på 9 000.
          </note>
          <note>
            Ett organisatoriskt närmande skulle säkert vara av värde även
            för sjukvården. Tandvården kan exempelvis lära ut hur man framgångsrikt
            bedriver profylax, alltså arbetar sjukdomsförebyggande.
          </note>
          <note>
            För att återvända till betänkandet vill jag framhålla att utskottet
            i princip har accepterat riktlinjerna för reformen men att det
            har pekat på flera problem som måste lösas, exempelvis risken
            för underbehandling i premietandvården. Dessa upptäcks dock, till
            skillnad mot vad som vanligen är fallet vid överbehandling. Bl.a.
            därför är det mycket viktigt med kontinuerlig uppföljning och
            utvärdering.
          </note>
          <note>
            Ett annat problem är svårigheten att åstadkomma konkurrensneutralitet
            mellan landstingets tandvård och privat tandvård. Utskottet anser
            att det är möjligt att komma till rätta med olikheter i försäkringsreglerna
            beträffande betalningssystem samt beträffande förhandsprövning,
            vilket ju regeringen också avser att göra.
          </note>
          <note>
            Ett större problem ur konkurrenssynpunkt är skillnader vad beträffar
            finansiering och redovisning. Det gäller mervärdesskattefrågor
            men framför allt landstingets redovisning av vuxentandvårdens
            kostnader, vilken i dag är otillfredsställande. Det finns tecken
            som tyder på att vuxentandvården i varje fall i vissa landsting
            till en del är subventionerad med skattemedel.
          </note>
          <note>
            Särredovisning bör ske, och när landstinget gör särskilda insatser
            utifrån sitt vårdansvar skall detta redovisas på ett tydligt sätt.
          </note>
          <note>
            Att frågan bör få en lösning framgår även av propositionen, och
            utskottet förutsätter att regeringen snarast överväger vilka insatser
            som erfordras.
          </note>
          <note>
            I ett särskilt yttrande betonar de fyra regeringspartierna hur
            viktigt det är med konkurrensneutralitet, en grundläggande förutsättning
            för att det nya systemet skall få genomslag. Vi varnar för följderna
            om det icke blir konkurrens på lika villkor. Bl.a. kan effekten
            bli att den offentliga tandvården i ökad utsträckning finansieras
            med skattemedel genom att allt fler patienter söker sig dit på
            grund av lägre premier.
          </note>
          <note>
            Mot bakgrund av den kritik som riktats mot förslaget, framför
            allt från Finansinspektionen och, ännu mer, från Konkurrensverket,
            förutsätter utskottet att Lagrådet skall granska det kommande
            förslaget till bl.a. lagändringar.
          </note>
          <note>
            En annan fråga är kostnader i tandvårdsförsäkringen. I propositionen
            kalkyleras det med att besparingen kan bli 600 miljoner kronor.
            Utskottet betonar att det råder stor osäkerhet beträffande det
            ekonomiska utfallet men att utgifterna rimligen bör minska avsevärt.
          </note>
          <note>
            Utskottet förutsätter att regeringen i kommande proposition,
            där bl.a. åtgärdstaxans slutliga utformning finns med, närmare
            skall redogöra för de ekonomiska beräkningarna. Utskottet gör
            markeringar också i flera andra viktiga frågor.
          </note>
          <note>
            Socialdemokraterna accepterar i princip de riktlinjer som föreslås
            i propositionen men har fem reservationer. Flera av de förslag
            som socialdemokraterna för fram innebär ytterligare reglering,
            och det är inte överraskande. I den fördjupade beredningen och
            i samordningsdelegationen kommer man säkerligen att fundera över
            en del av dem.
          </note>
          <note>
            Jag vill speciellt kommentera socialdemokraternas begäran att
            tandläkaren inte skall kunna säga upp ett premievårdsavtal, utan
            att detta skall kunna göras endast av patienten. Jag anser att
            det vore olyckligt om man tog bort denna möjlighet för vårdgivaren.
            Hur vården fungerar avgörs i mötet mellan vårdgivare och patient.
            Det måste finnas ett samarbete. Även vårdgivare måste ibland få
            komma till korta. Kanske stämmer inte personkemin eller måhända
            har patienten för stora krav. Då blir vården inte den bästa. Även
            för patientens skull måste vårdgivaren således ha rätt att dra
            sig tillbaka och säga upp avtalet.
          </note>
          <note>
            Socialdemokraterna anser också att högkostnadsskyddet inte bör
            vara relaterat till diagnos och behandlingsbehov utan, som är
            fallet enligt de nuvarande reglerna, bör vara relaterat till kostnaden.
            Det sistnämnda kan ju vara i hög grad kostnadsdrivande.
          </note>
          <note>
            Utskottet har svårt att förstå socialdemokraternas tankegång
            att det nya förslaget skulle gynna de bättre ställda. Dessutom
            finns det särskilda vägar att gå vid extraordinära tandvårdsinsatser,
            som en garanti i bakgrunden. Det finns t.ex. möjlighet till förhöjd
            årlig ersättning inom premietandvården för patient med långvarigt
            och omfattande tandvårdsbehov, exempelvis på grund av läkemedelsintag.
            Jag vill också betona att det faktiskt finns samband mellan behandlingsbehov,
            diagnos och kostnad.
          </note>
          <note>
            Margareta Israelsson uttrycker stor skepticism mot vissa delar
            av propositionen, och en sådan framkommer också i reservationerna.
          </note>
          <note>
            Socialdemokraterna tillstyrker dock det förslag som har lagts
            fram. Margareta Israelsson tog bl.a.
          </note>
          <note>
            upp det förhållandet att konkurrensen mellan tandläkarna i Stockholm
            trissar upp kostnaden i nuvarande system. Det är just därför som
            regering och utskott antagit och som riksdagen förhoppningsvis
            kommer att anta ett nytt system, inom vilket konkurrens inom vissa
            ramar är en fördel. Även vi vill ha god tandvård på lika villkor,
            och det är just det som det nya ersättningssystemet bättre än
            i dag skall medverka till. Förslaget tillgodoser icke i första
            hand vårdgivarnas intressen, utan det är patienternas system.
            Jag tycker också att den debatt som har förts talar bestämt för
            detta.
          </note>
          <note>
            Berith Eriksson yrkade, av många skäl, att propositionen skall
            avslås. Vänsterpartiet anser bl.a. att kostnaden för tandvården
            i dag är rimlig men att den kanske inte kommer att minska i det
            nya systemet. Man finner om man tar hänsyn till vårdvolymen att
            kostnaden i nuvarande system har minskat.
          </note>
          <note>
            Berith Eriksson! Är det dock inte underligt att tandvårdskostnaden
            realt sett inte har minskat samtidigt som tandhälsan har blivit
            så kraftigt förbättrad under de senaste decennierna? En minskning
            av den skulle på sikt även kunna medföra möjligheter till en bättre
            regional fördelning.
          </note>
          <note>
            Jag noterar också med tillfredsställelse att Berith
          </note>
          <note>
            Eriksson bl.a. säger att amalgamfrågan har tagit ett steg framåt.
            Jag vill med tanke på den visade skepticismen betona vad detta
            kan innebära praktiskt. I samarbetsdelegationens direktiv ingår
            att helt enkelt ge kunskaper om nya arbetsmetoder och material,
            och det är mycket tillfredsställande.
          </note>
          <note>
            Ny demokrati yrkar avslag på propositionen och har i sina sju
            reservationer en mängd invändningar mot propositionen och betänkandet,
            invändningar som vi också har hört framföras här muntligt. En
            del av detta kommer att tas upp som en naturlig del i det fortsatta
            beredningsarbetet, annat av samordningsdelegationen. Ett exempel
            är specialisttandvårdens framtida situation och finansiering.
            En hel del har också kommenterats i utskottsbetänkandet. Vi delar
            uppfattningen om vikten av konkurrensneutralitet, och det har
            väl också framgått av det som jag har sagt.
          </note>
          <note>
            Lagrådet kan inte, Arne Jansson, granska förslagen i den proposition
            och i det utskott som vi nu har framför oss. Det föreligger ännu
            inte något lagförslag. Ett sådant kommer i nästa proposition,
            och vi har begärt att Lagrådet skall granska det.
          </note>
          <note>
            Herr talman! Jag yrkar slutligen bifall till utskottets hemställan
            och avslag på samtliga reservationer och meningsyttringar.
          </note>
          <note type="speaker">
            Anf. 54 ARNE JANSSON (nyd) replik:
          </note>
          <note>
            Herr talman! I regeringsformen 8 kap. 18 § stadgas att man bör
            inhämta yttrande av Lagrådet innan riksdagen fattar beslut om
            vissa frågor. Bl.a.
          </note>
          <note>
            hänvisas till regeringsformen 8 kap. 2 §, där det heter att föreskrifter
            om enskildas personliga ställning samt om deras personliga och
            ekonomiska förhållanden inbördes meddelas genom lag. Jag anser
            att detta är direkt applicerbart på det betänkande som vi nu skall
            ta ställning till.
          </note>
          <note>
            I regeringsformens 8 kap. 3 § står det: ''Avser föreskrifter
            om förhållandet mellan enskilda och det allmänna, som gäller åliggande
            för enskilda eller i övrigt avser ingrepp i enskildas personliga
            och ekonomiska förhållanden.'' Jag anser att detta är direkt applicerbart
            på det betänkande som vi nu skall ta ställning till.
          </note>
          <note>
            Jag fick inte svar på min fråga. Vi i utskottet skriver nämligen
            så här: ''Utskottet anser, inte minst mot bakgrund av den kritik
            som riktats mot förslaget, att det är viktigt att Lagrådet granskar
            det kommande förslaget. Utskottet förutsätter att regeringen föranstaltar
            om en sådan remiss.'' Jag frågar Pontus Wiklund igen: Om inte
            Lagrådet skulle få granska den kommande propositionen, vad kommer
            Pontus Wiklund att göra då?
          </note>
          <note type="speaker">
            Anf. 55 PONTUS WIKLUND (kds) replik:
          </note>
          <note>
            Herr talman! Det står alltså, Arne Jansson, att
          </note>
          <note>
            Lagrådet skall granska förslaget innan riksdagen beslutar. Det
            är ju vad som kommer att ske vid nästa proposition.
          </note>
          <note>
            Först kommer alltså en proposition, som vi tar ställning till.
            Om det då anses vara lika viktigt att
          </note>
          <note>
            Lagrådet skall besluta kommer vi i utskottet att ta ställning
            till detta.
          </note>
          <note type="speaker">
            Anf. 56 ARNE JANSSON (nyd) replik:
          </note>
          <note>
            Herr talman! Av den debatt som jag har haft med sjukvårdsministern
            har jag lärt mig att regeringen inte i någon större utsträckning
            behöver ta hänsyn till det som står i ett betänkande. Det enda
            man behöver ta hänsyn till är hemställanpunkterna.
          </note>
          <note>
            Men det jag talar om står inte i någon hemställanpunkt utan i
            textförslaget. Därför är min fråga: Vad kommer Pontus Wiklund
            att göra om kommande proposition inte är granskad av
          </note>
          <note>
            Lagrådet innan den läggs fram?
          </note>
          <note>
            Det finns också en annan sak som jag inte har fått någon kommentar
            till. Jag sade att det var märkligt att de borgerliga partierna
            har knyckt vår reservationstext. Om man knycker vår text i reservationen
            -- varför kan man då inte ställa upp på våra reservationer? Detta
            är makabert, tycker jag.
          </note>
          <note>
            Ett exempel gäller konkurrensneutraliteten, som
          </note>
          <note>
            Pontus Wiklund talade om alldeles nyss.
          </note>
          <note>
            Vi har skrivit så här: ''Konkurrensverket har uttalat att innan
            man inför ett ersättningssystem med premie- och avgiftskonkurrens
            bör åtgärder vidtas för att åstadkomma konkurrens på lika villkor.''
          </note>
          <note>
            I det särskilda yttrandet som kommer från de borgerliga partierna
            står det: ''Konkurrensverket har i en skrivelse gett uttryck för
            detta och hävdar att innan man inför ett system med premie- och
            avgiftskonkurrens bör dessa frågor lösas.''
          </note>
          <note>
            Detta är anmärkningsvärt. Jag kan fortsätta länge att dra paralleller
            mellan särskilda yttranden och våra reservationer. Texten är densamma!
            Varför ställer man då inte upp? Varför myglar man i busken på
            det här sättet?
          </note>
          <note type="speaker">
            Anf. 57 PONTUS WIKLUND (kds) replik:
          </note>
          <note>
            Herr talman! Lagrådet måste ha en lagtext för att kunna granska.
            Skulle det vara så att nästa proposition inte är granskad kommer
            vi att se till att den blir det.
          </note>
          <note>
            Jag tycker att talet om att knycka formuleringar är ganska märkligt
            när det gäller sådana här relativt alldagliga formuleringar, som
            ju också finns i
          </note>
          <note>
            Konkurrensverkets yttrande osv. Vem som har tagit vad av vem
            kan väl alltid diskuteras.
          </note>
          <note>
            I fråga om konkurrensneutraliteten har vi valt en realistisk
            väg, en smidig väg. Vi förväntar oss förslag från regeringen,
            vilket har utlovats.
          </note>
          <note>
            Lagrådet skall granska lagförslaget,
          </note>
          <note>
            Samordningsdelegationen skall följa upp det, se var vi hamnar
            och ingripa om det blir fel och inte fungerar.
          </note>
          <note>
            Det anmärkningsvärda både med Arne Janssons anförande och med
            hans diskussionsinlägg är att de visar att han och Ny demokrati
            tydligen är väldigt måna om att reglera och utreda ytterligare.
            Man vågar inte sjösätta förslaget med en aning ''trial and error''.
          </note>
          <note>
            Jag vill betona att vi varken kan eller skall reglera allting
            i förväg inom tjänstesektorn. Det är en mjuk sektor, och man måste
            pröva sig fram i många lägen. Vi minns med förskräckelse 70- och
            80-talet med dess planstyrning. Jag tror inte att Ny demokrati
            vill tillbaka dit.
          </note>
          <note>
            Visst behövs det regler, ramregler, men det behövs också en smidig
            anpassning i förhållande till utvecklingen. Samordningsdelegationen
            skall hjälpa oss med detta i fråga om kompletterande regler för
            att exempelvis skapa optimal funktion och för att skydda svaga
            i situationer som man inte har kunnat förutse.
          </note>
          <note>
            Det är märkligt att Ny demokrati mer än någon annan pläderar
            för ytterligare utredningar och detaljregleringar.
          </note>
          <note type="speaker">
            Anf. 58 MARGARETA ISRAELSSON (s)
          </note>
          <note>
            replik:
          </note>
          <note>
            Herr talman! Det är intressant att höra vilka som är mest för
            konkurrens. Jag undrar vad de borgerliga partierna egentligen
            är oroliga för. I det särskilda yttrande som har fogats till betänkandet
            talas om de risker som skulle ligga i att fler tandvårdssökande
            sökte sig till den offentliga vården.
          </note>
          <note>
            I dag står folktandvården för 30 av tandvården och den privata
            tandvården för 70 %. Om konkurrensen är snedvriden åt något håll
            är det väl knappast till folktandvårdens förmån?
          </note>
          <note>
            Landstingets ansvar för barn- och ungdomstandvård och specialisttandvård
            har ju givit mycket bra resultat, så det finns väl inga skäl att
            känna någon större oro för just detta.
          </note>
          <note>
            Pontus Wiklund stod i talarstolen och varnade för att allt fler
            kan komma att behandlas av landstinget och att allt fler kan komma
            att finansieras av skattemedel. Då undrar jag vad det är för fel
            på de pengarna. Varför skulle de vara så smustiga? De duger om
            tandläkaren är etablerad och anknuten till försäkringen, och då
            är det ju precis samma pengar som betalas ut. Det rör sig väl
            om samma skattefinansiering, även om man kan diskutera om den
            är av olika grad? Man måste därför fråga sig om det är något fel
            på pengarna.
          </note>
          <note>
            Enligt Pontus Wiklund säger socialdemokraterna att högkostnadsskyddet
            gynnar de rika. Men det är inte så. Vår invändning mot utformingen
            av högkostnadsskyddet är att det inte följer de faktiska kostnader
            som man har.
          </note>
          <note>
            Som det står i betänkandet skall det särskilda högkostnadsskyddet
            inte omfatta tandvård till följd av olycksfall. Då skall i stället
            ersättningen ges enligt åtgärdstaxan. Men detta handlar ju knappast
            om utgifter som någon kan vara förberedd på. Vi menar att det
            finns risker med ett högkostnadsskydd som endast grundas på diagnos
            och behandlingsbehov.
          </note>
          <note>
            Det viktiga i den här frågan är att vi har kunnat komma överens
            om ett sätt att bättre använda våra pengar inom tandvårdsförsäkringen.
            Men det är beklagligt att regeringen väljer att bara släppa fram
            en bit i taget. Först kommer denna proposition, därefter följer
            en samordningsdelegation och så ytterligare en proposition.
          </note>
          <note type="speaker">
            Anf. 59 PONTUS WIKLUND (kds) replik:
          </note>
          <note>
            Herr talman! I vårt parti -- och jag vågar säga i alla fyra regeringspartierna
            -- är vi naturligtvis positivt inställda till landstingets insatser
            inom tandvården.
          </note>
          <note>
            Jag har aldrig hört något annat. Vi ställer oss också positiva
            till att landstinget nu enligt detta förslag får ett utökat ansvar
            för särskilda grupper.
          </note>
          <note>
            Men sedan är frågan: Var skall gränserna dras i den situation
            som vi nu befinner oss i? Det finns en risk med att alltför många
            söker sig till landstingets tandvård, förutsatt att det inte råder
            konkurrensneutralitet. Det hoppas jag framgick av det jag sade.
          </note>
          <note>
            Förutsatt att konkurrensneutralitet råder har jag ingen uppfattning
            om vad som är bättre för det ena eller andra inom vuxentandvården.
            Men risken är alltså att vi får ett system utan konkurrensneutralitet
            och att en större del av tandvårdskostnaden därför kommer att
            betalas via landstingsskatten. Det är vad det handlar om.
          </note>
          <note>
            Konkurrensneutralitet är viktigt för att vi skall kunna hålla
            nere de totala kostnaderna.
          </note>
          <note type="speaker">
            Anf. 60 MARGARETA ISRAELSSON (s)
          </note>
          <note>
            replik:
          </note>
          <note>
            Herr talman! Det är klart -- så kan man naturligtvis också uttrycka
            saken, Pontus Wiklund. Men hur förklarar vi då kostnadernas fördelning
            på de olika patienterna? Den genomsnittliga kostnaden per patient
            och år beräknar vi vara 1 800 kr, men det är inte jämnt fördelat
            över landet. Det är ju dubbelt så dyrt att vara patient i storstadsområdena
            jämfört med exempelvis Norrlandslänen.
          </note>
          <note>
            Vad beror då det på? Är det fler privattandläkare och mer konkurrens
            i Norrlandslänen som gör att det är så billigt och att så litet
            försäkringspengar krävs för att finansiera tandvårdsinsatserna
            där? Är det oerhört många landsting som konkurrerar i
          </note>
          <note>
            Stockholm, Göteborg och Malmö? Det vore mycket intressant att
            få information om det.
          </note>
          <note>
            Kanske kan man också få något ord från utskottets företrädare
            om varför ni inte vill att högkostnadsskyddet skall hjälpa dem
            som drabbas av stora kostnader för munnen och varför ni säger
            att högkostnadsskyddet endast skall bygga på diagnos. Det kan
            ju faktiskt uppkomma högst besvärliga situationer för enskilda
            människor som på detta sätt drabbas av mycket stora utgifter.
          </note>
          <note>
            Jag vill dessutom visa på den märkliga situationen att gruppen
            B inom en reviderad åtgärdstaxa inte skall ha en högre gräns för
            prissättningen. Detta kommer att drabba enskilda. Det hade varit
            roligt om en företrädare för ett parti som talar så mycket om
            att vi skall satsa på vården och göra den bättre för patienterna
            kunde säga något också om detta.
          </note>
          <note type="speaker">
            Anf. 61 PONTUS WIKLUND (kds) replik:
          </note>
          <note>
            Herr talman! Jag hoppas att Margareta Israelsson har lika stor
            kunskap som jag om varför tandvården kostar olika mycket i olika
            län och kommuner --
          </note>
          <note>
            även om vi inte kan förklara allt.
          </note>
          <note>
            Det råder väl t.ex. ingen tvekan om att ett skäl till detta är
            att invånarna i storstäderna ställer högre krav. Det viktiga för
            mig är inte att hindra dessa krav, utan det är att vi får en jämn
            fördelning av skattepengarna över landet. Om sedan någon själv
            vill lägga mer på speciellt krävande tandvård måste och bör vi
            acceptera det.
          </note>
          <note>
            Jag menar att det nya system som nu föreslås drar i rätt riktning.
            Vi kommer att få en bättre fördelning av resurserna och av de
            totala kostnaderna i landet.
          </note>
          <note>
            Systemet kommer att dra i den riktningen.
          </note>
          <note>
            Så till frågan om högkostnadsskyddet. Som vi ser det är det en
            god garanti att det blir en prövning av diagnos och behandlingsbehov.
            Jag förstår inte varför Margareta Israelsson förutsätter att det
            skulle bli orättvist. Det viktiga med den särskilda prövningen
            är att vi får rättvisa mellan olika patienters möjligheter att
            få sådan här behandling.
          </note>
          <note>
            Det talas om en övre gräns för avgifter. Jag anser att vi skall
            pröva konkurrens. Dessa avgifter skall finnas angivna hos t.ex.
            Försäkringskassan så att man kan ta ställning innan man går till
            tandläkaren.
          </note>
          <note>
            Med det läge som vi nu har inom tandvården med så många tandläkare
            och tandhygienister, tror vi att konkurrensen kommer att hålla
            nere avgifterna.
          </note>
          <note type="speaker">
            Anf. 62 ISA HALVARSSON (fp):
          </note>
          <note>
            Herr talman! Jag skulle vilja ta upp två aspekter:
          </note>
          <note>
            patientens valfrihet och frågan om konkurrensneutralitet.
          </note>
          <note>
            Det tas i detta betänkande stora steg framåt när det gäller förutsättningar
            för konkurrens och näringsfrihet inom tandvården. Det gäller upphävandet
            av etableringskontrollen, införandet av fri prissättning av patientavgifterna
            inom premietandvården och delar av åtgärdstaxan, möjligheten till
            försäkringsanslutning även för tandhygienister samt valfriheten
            för både vårdgivare och patienter när det gäller ersättningsform.
          </note>
          <note>
            Men som många påpekat, bl.a Konkurrensverket, råder det inte
            konkurrensneutralitet mellan offentliga och enskilda vårdgivare.
            Landstingen både planerar, utför och finansierar tandvård.
          </note>
          <note>
            Hittills har det gjorts alldeles för litet för att komma till
            rätta med de snedvridna konkurrensförhållandena inom tandvården.
          </note>
          <note>
            Erfarenheterna visar att nuvarande taxesystem inte är vårdneutralt.
            Risken finns att inte heller folktandvårdens premie inom det nya
            premietandvårdssystemet kommer att vara kostnadsbaserad. Konkurrensverket
            rekommenderar en översyn av lagstiftningen för att skapa tydlig
            åtskillnad mellan myndighetsutövning och rörelseverksamhet inom
            landstingen samt att man närmare skall titta på folktandvårdens
            finansiering.
          </note>
          <note>
            Ur Landstingsförbundets rapport 1993
          </note>
          <note>
            ''Folktandvårdens kostnader och intäkter'' kan man avläsa att
            folktandvårdshuvudmännens kostnadstäckning för distriktstandvårdens
            vuxentandvård år 1991 i genomsnitt var 67 %. Det påtalas också
            att den genomsnittliga kostnadstäckningen förbättrats med drygt
            4 %
          </note>
          <note>
            sedan den förra undersökningen år 1985. Då är att märka att denna
            förbättring kom efter ändringarna i mervärdesskattesystemet, vilka
            innebar att folktandvården -- men inte de privata vårdgivarna
            -- fick avdragsrätt på ingående moms.
          </note>
          <note>
            Enligt tandvårdslagen skall landstinget erbjuda god tandvård
            åt dem som är bosatta inom landstingsområdet. Det lagfästa ansvaret
            innebär dock ingen skyldighet att driva verksamheten i egen regi.
          </note>
          <note>
            Av tandvårdslagens förarbeten framgår uttryckligen att landstingen
            vid planeringen av den egna verksamheten skall ta hänsyn till
            det utbud av tandvård som de privatpraktiserande tandläkarna svarar
            för. Ur konkurrenssynpunkt är det inte tillfredsställande att
            landstinget både är planeringsansvarigt för all tandvård och vårdgivare
            och som sådan ansvarigt för driften av folktandvården.
          </note>
          <note>
            Distinktionen mellan vård- och planeringsansvar har intresse
            sett ur finansieringssynvinkel.
          </note>
          <note>
            Kostnaderna för tandvården finansieras på tre olika sätt: genom
            patientavgifter, ersättning från tandvårdsförsäkringen och landstingsskattemedel.
          </note>
          <note>
            Folktandvården får som sagt bidrag genom landstingsskattemedel
            motsvarande den del av landstingets bruttokostnader för folktandvården
            som inte täcks av taxeintäkter. Detta gäller alltså vuxentandvården.
            Detta landstingsbidrag benämns nettokostnader, men är alltså ett
            underskott. Om något liknande fanns hos privatpraktikern, som
            ju inte har denna beskattningsrätt, skulle det genast innebära
            konkurs.
          </note>
          <note>
            Landstinget har alltså tredubbla roller som finansiär, upphandlare
            och producent av tandvård.
          </note>
          <note>
            Detta ger naturligtvis oacceptabla konkurrensvillkor gentemot
            privat tandvård.
          </note>
          <note>
            Vidare finns det besvärande orättvisor för de privata vårdgivarna
            i villkoren när det gäller t.ex.
          </note>
          <note>
            mervärdesskatteområdet, upprättandet av tandvårdsräkningar, utbetalningar
            av försäkringsersättning samt förhandsprövningar.
          </note>
          <note>
            Både regeringen och utskottet har uppmärksammat de här frågorna.
            Jag förutsätter att konkurrenssituationen förbättras och noga
            följs av den speciella Samordningsdelegationen, regeringen och
            Konkurrensverket.
          </note>
          <note>
            Landstinget har ett vårdansvar för barn och ungdomar, vilket
            innebär att landstinget är skyldigt att ombesörja en organiserad,
            kostnadsfri tandvård för barn och ungdomar. Vårdansvaret utesluter
            inte att den faktiska vården meddelas av privatpraktiserande tandläkare
            efter särskild överenskommelse. Detta förekommer också i begränsad
            utsträckning inom några landsting, som då garanterar rätten till
            kostnadsfri tandvård.
          </note>
          <note>
            Under senare år har flera landsting, i syfte att få fler patienter,
            bedrivit en aktiv marknadsföring där möjligheten till familjetandvård
            framhålls. Ett sådant argument för folktandvården blir direkt
            riktat mot den privata vårdsektorn, eftersom privattandläkarna
            som nämnts normalt inte har möjlighet att erbjuda motsvarande
            familjetandvård. Men det är också väldigt orättvist mot de föräldrar
            som går hos en privat tandläkare och vill ha sina barn hos den
            egna tandläkaren.
          </note>
          <note>
            För att en förändring av nuvarande förhållanden skall komma till
            stånd erfordras antingen beslut inom enskilda landsting där man
            påtar sig kostnaderna för vård hos privattandläkare eller ett
            riksdagsbeslut med innebörden att rätten till familjetandvård
            även inbegriper tandvård hos privata vårdgivare. Fr.o.m. den 1
            januari 1993
          </note>
          <note>
            ändrades som sagt tandvårdslagen så att landstingen har rätt
            att anlita andra vårdgivare än folktandvården för att utföra barn-
            och ungdomstandvård. Riksdagens socialutskott uttalade att man
            ''utgår från att landstingen följer intentionerna i propositionen
            om att barn och ungdomar skall få frihet att välja tandläkare.''
          </note>
          <note>
            Trots detta finns det för närvarande fritt tandläkarval endast
            inom sju huvudmannaområden. I Göteborg är valet mycket starkt
            begränsat, eftersom endast 7 000 barn och ungdomar omfattas --
            av ca 80 000 -- av en försöksverksamhet i områdets centrum. Frågan
            har aktualiserats -- utan att några ställningstaganden gjorts
            -- inom ytterligare åtta landsting. Antalet landsting där frågan
            över huvud taget inte tagits upp uppgår till tre. Mest anmärkningsvärt
            är dock hur frågan behandlats i de återstående sju landstingen.
            Samtliga dessa landsting har fattat politiska beslut om att antingen
            ej införa fritt tandläkarval eller att avvakta i frågan.
          </note>
          <note>
            Utvecklingen under 1993 när det gäller ökad valfrihet visar tyvärr
            att den hittillsvarande strategin från statsmakternas sida inte
            haft märkbar effekt. Det räcker uppenbarligen inte att statsmakterna
            skapar legala förutsättningar för fritt tandläkarval och ökad
            konkurrens mellan privata och offentliga vårdgivare inom tandvården
            om landstingen inte finner anledning att utnyttja dem.
          </note>
          <note>
            Det är mot denna bakgrund motiverat att det i tandvårdslagen
            införs en skyldighet för landstingen att erbjuda barn och ungdomar
            fritt tandläkarval.
          </note>
          <note>
            Inom denna grupp finns alltså t.o.m. myndiga personer som inte
            har rätt till ett fritt tandläkarval.
          </note>
          <note>
            Förutom att inte få gå på Systembolaget har en 18-
          </note>
          <note>
            åring i dag alltså inte samma rätt som sina föräldrar att fritt
            få välja tandläkare.
          </note>
          <note>
            Herr talman! Jag yrkar bifall till min motion Sf28
          </note>
          <note>
            om rätt till fritt tandläkarval för barn och ungdomar.
          </note>
          <note type="speaker">
            Anf. 63 PONTUS WIKLUND (kds) replik:
          </note>
          <note>
            Herr talman! Isa Halvarsson tar upp den mycket viktiga frågan
            om avmonopoliseringen av tandvården för barn och ungdom. Det är
            kanske inte riktigt så mörkt som det verkade av det som Isa
          </note>
          <note>
            Halvarsson sade. Det är visserligen bara sex landsting, och kanske
            ett sjunde, som klart har beslutat om att införa tandvårdspeng
            eller liknande system där man kan välja privat vårdgivare. Men
            detta omfattar i dag 45 % av alla barn och ungdomar. Det är alltså
            huvudsakligen de största landstingen som har beslutat om detta.
          </note>
          <note>
            Det är allvarligt att sju landsting har sagt att de inte skall
            införa eller vill avvakta. Jag vill betona att utskottet har lagt
            mycket stor vikt vid detta.
          </note>
          <note>
            Utskottet skriver: ''Utskottet lägger synnerlig vikt vid att
            denna fråga får en lösning och att man inom regeringskansliet
            överväger de förändringar som kan anses nödvändiga för att monopoliseringen
            av barn- och ungdomstandvården avskaffas.''
          </note>
          <note>
            Jag är övertygad om att många kommer att bevaka att detta verkligen
            också sker.
          </note>
          <note type="speaker">
            Anf. 64 ARNE JANSSON (nyd):
          </note>
          <note>
            Herr talman! Något förvånad läser man betänkandetexten här och
            jämför med det särskilda yttrande som de borgerliga partierna
            avlämnat och reservationer framlagda av Ny demokrati.
          </note>
          <note>
            Jag har tidigare i debatten citerat en sak och tänkte nu ta en
            annan sak som vi har i vår reservation 12.
          </note>
          <note>
            Där skriver vi: ''Enligt inspektionen måste detta påtagliga motsatsförhållande
            mellan patient och tandläkare i detta hänseende samt de uppenbara
            svårigheter som föreligger för en patient att bedöma tandläkarens
            diagnos och skäligheten av den därav följande riskspridningen
            och premiesättningen ytterligare utredas.''
          </note>
          <note>
            I det särskilda yttrande som kommer från de borgerliga partierna
            står det: ''Enligt inspektionen påkallar det påtagliga motsatsförhållande
            som kan råda mellan tandläkare och patient i detta hänseende samt
            de uppenbara svårigheter som föreligger för en patient att bedöma
            tandläkarens diagnos och skäligheten av den därav följande riskindelningen
            och premiesättningen ytterligare utredning.''
          </note>
          <note>
            Det är nästan identiska uttalanden, och ändå kan man inte stödja
            oss!
          </note>
          <note>
            En företrädare för borgarna sade nyss att de valt en smidig lösning
            genom det här särskilda yttrandet.
          </note>
          <note>
            Jag tycker att man borde kunna vara karl för sin hatt och ta
            ställning, ja eller nej. Det här är ingen smidig lösning, här
            surrar man bara ut.
          </note>
          <note>
            Ny demokrati försöker även i detta avseende att värna om de gamla
            och medellösa, de som ibland kallas fattigpensionärerna. Vi ber
            att det skall göras en utredning med syfte att minska tandvårdskostnaderna
            för dem som har det sämst ställt.
          </note>
          <note>
            I mitt första anförande gav jag exempel på hur det kan drabba
            fattigpensionärerna. I propositionen finns ingen som helst lösning
            på hur man skall hjälpa dem i det fall de drabbas.
          </note>
          <note>
            Helt klart är att de kommer i premieklass 3, och de kommer att
            drabbas, oavsett vad man säger.
          </note>
          <note>
            Man bör också tänka litet på akuttandvården.
          </note>
          <note>
            Propositionen talar klarspråk: Akuttandvården bör också ingå
            i premietandvården, såvida den inte gäller olycksfall. Akuttandvårdens
            kostnader bör täckas av den fasta ersättningen och premien. Om
            akuttandvården inte utförs av premietandläkaren eller på annat
            sätt i förväg medgives av denna bör rätten till akutsjukvård begränsas
            till en av försäkringen fastställd och prissatt behandlingsinsats
            av rimlig omfattning, vilken kostnad kan debiteras. Vidare bör
            det inte ske utan premietandläkarens medgivande.
          </note>
          <note type="speaker">
            Anf. 65 ISA HALVARSSON (fp) replik:
          </note>
          <note>
            Herr talman! Jag har noga läst reservation 12 från
          </note>
          <note>
            Ny demokrati och jämfört med det särskilda yttrandet. Jag finner
            det inte märkvärdigt att bägge gör referat från dels Konkurrensverket
            och dels
          </note>
          <note>
            Finansinspektionen.
          </note>
          <note>
            Däremot tycker jag att det särskilda yttrandet är mycket bättre.
            Där står att man förutsätter att regeringen snarast löser dessa
            problem om de uppkommer. Ny demokrati landar däremot i något slags
            tillkännagivande om sin mening, där man säger att regeringen snarast
            bör överväga lagstiftning.
          </note>
          <note>
            Jag tycker alltså att det särskilda yttrandet av
          </note>
          <note>
            Gullan Lindblad m.fl. tillfredsställer mig betydligt bättre.
          </note>
          <note type="speaker">
            Anf. 66 ARNE JANSSON (nyd) replik:
          </note>
          <note>
            Herr talman! I och för sig kan jag inte begära annat från Isa
            Halvarsson, folkpartiet. Men vi vet ju alla här -- det är ingenting
            att sticka under stol med --
          </note>
          <note>
            att särskilda yttranden eller vad som står i texten inte tas
            särskild hänsyn till av regeringen.
          </note>
          <note>
            Textmassan är en sak, hemställanspunkter och tillkännagivanden
            är vad regeringen har att bry sig om.
          </note>
          <note type="speaker">
            Anf. 67 ISA HALVARSSON (fp) replik:
          </note>
          <note>
            Herr talman! Då tycker jag att Ny demokrati i hemställanspunkten
            skulle ha uttryckt sig på ett annat sätt. Ni har ju i långa stycken
            bara refererat vad andra säger. Jag är alldeles övertygad om att
          </note>
          <note>
            Gullan Lindblad m.fl. har möjligheter att på ett bättre och smidigare
            sätt framföra dessa synpunkter, precis som Pontus Wiklund sade.
          </note>
          <note type="speaker">
            Anf. 68 ARNE JANSSON (nyd) replik:
          </note>
          <note>
            Herr talman! Jag repeterar att jag förstår att Isa
          </note>
          <note>
            Halvarsson är tvingad att tala som hon gör och stödja det särskilda
            yttrandet. Det är en förhandlingsuppgörelse med socialdemokraterna,
            där de totalt förhandlat sönder ärendet. Det vet ju alla -- det
            är en offentlig hemlighet.
          </note>
          <note>
            Man har förhandlat sönder propositionen till den milda grad.
            Man kan ensidigt säga upp avtal, det drabbar olika. Man delar
            in patienter i olika åtgärdsklasser. En är premieklass bra, har
            bra tänder, vilket man naturligtvis tjänar pengar på, vilket alla
            är intresserade av. Klass 3, som har dåliga tänder, kommer att
            drabbas på ett otillbörligt sätt. Det är fakta.
          </note>
          <note>
            Ni ställer inte upp för att tillkännage det, utan ni myglar in
            det litet försiktigt i ett särskilt yttrande.
          </note>
          <note>
            Det tycker jag inte är rättvist.
          </note>
          <note type="speaker">
            Anf. 69 PONTUS WIKLUND (kds) replik:
          </note>
          <note>
            Herr talman! Jag känner mig inte alls tvingad att vara med på
            det särskilda yttrandet. Jag är med av tillfredsställelse. Jag
            tycker det säger precis det som vi vill säga. Vi har valt en realistisk
            och smidig väg, som jag sade.
          </note>
          <note>
            Vi är ju, Arne Jansson, till stora delar överens om vikten av
            konkurrensneutralitet, och vi har valt en väg som vi tror mera
            på.
          </note>
          <note>
            När det gäller behovsprövning väljer Arne Jansson ut just gruppen
            fattigpensionärer -- en beteckning som vi numera inte så ofta
            använder, men det finns onekligen pensionärer som har det sämre
            ställt än andra. Många har ekonomiska problem. För dem behövs
            någon form av behovsprövning.
          </note>
          <note>
            Detta gäller ju många saker som samhället står till tjänst med
            för medborgarna. Vissa har av ekonomiska skäl inte så lätt att
            utnyttja tjänsterna.
          </note>
          <note>
            Frågan är om man skall ha särlösningar för olika tjänster eller
            om man skall ha ett mera generellt system. Detta är en mycket
            viktig diskussion. Den förs nu i olika sammanhang och i olika
            utredningar.
          </note>
          <note>
            Men faktum är att vi på något sätt måste ha behovsprövning i
            vissa lägen. Vi kan inte ha generella system på en sådan nivå
            att inte någon får problem att utnyttja tjänsten. Det är viktigt
            att alla får den möjligheten, och den finns i det system vi nu
            har framför oss.
          </note>
          <note type="speaker">
            Anf. 70 ARNE JANSSON (nyd) replik:
          </note>
          <note>
            Herr talman! Jag är definitivt inte överens med
          </note>
          <note>
            Pontus Wiklund om vikten av konkurrensneutralitet.
          </note>
          <note>
            För två och ett halvt år sedan tillskrev riksdagen regeringen
            om att regeringen skulle åtgärda det här. Ingenting hände.
          </note>
          <note>
            För två år sedan skrev riksdagen för andra gången.
          </note>
          <note>
            Man förväntade sig att regeringen omedelbart skulle göra någoting.
            Ingenting hände. Sista gången var för 15 månader sedan. Ingenting
            hände. Nu är vi åter inne i denna diskussion. Det händer ju ingenting.
            Varför gör man inget?
          </note>
          <note>
            Om ni är överens med oss om att det skall råda konkurrensneutralitet,
            varför stöder ni inte vår motion? Då skulle det kunna göras ett
            tillkännagivande. Då behöver det inte bli fråga om någon flummig
            textmassa där det inte finns något tillkännagivande -- och därför
            bryr sig inte någon om innehållet.
          </note>
          <note type="speaker">
            Anf. 71 PONTUS WIKLUND (kds) replik:
          </note>
          <note>
            Herr talman! Alla torde känna till att det länge har funnits
            ett behov av att förändra de ekonomiska grunderna för tandvården.
            Därför är det ofta så att när någon större förändring skall vidtas
            väntar man med att ta upp enskilda detaljer eller huvudlinjer
            till diskussion. De bakas in i ett större sammanhang och i en
            större utredning. Det är det som är på gång. Jag tror att det
            är det i de allra flesta fall riktiga angreppssättet.
          </note>
          <note type="speaker">
            Anf. 72 ARNE JANSSON (nyd) replik:
          </note>
          <note>
            Herr talman! Pontus Wiklund säger att man skall vänta med alla
            detaljer och huvudlinjer.
          </note>
          <note>
            Vi har väntat två och ett halvt år efter det första skarpa uttalandet.
            Vi har väntat två år efter det andra uttalandet, och vi har väntat
            15 månader efter det tredje. Ingenting händer. Vänta och vänta
            -- det måste göras något.
          </note>
          <note>
            Jag vill tacka Ponuts Wiklund för att han här i riksdagen som
            de borgerliga partiernas talesman bekräftar att om den kommande
            propositionen inte har underkastats en lagrådsremiss kommer de
            borgerliga inte att acceptera den. Jag tycker att det är ett bra
            och klart meddelande. Jag vore glad om vi kunde få samma klara
            och raka besked i fråga om konkurrensen.
          </note>
          <note type="speaker">
            Anf. 73 MARGARETA ISRAELSSON (s):
          </note>
          <note>
            Herr talman! Hur ersättningen skall se ut för den framtida tandvården
            är en viktig fråga. Men det innebär inte att vi skall ta hela
            dagen i anspråk för denna fråga.
          </note>
          <note>
            Jag vill emellertid göra kammaren och eventuella åhörare uppmärksamma
            på den borgerliga trätan om vem som är mest konkurrensliberal.
          </note>
          <note>
            Jag sade i mitt anförande tidigare i dag att man har valt olika
            sidor i fråga om den framtida tandvården.
          </note>
          <note>
            Antingen tar man ställning för vårdgivarna och talar om konkurrens
            och försäkringsavtal -- med andra ord tar man ställning för vilka
            som skall tjäna mest pengar i framtiden -- eller så tar man ställning
            för patienterna. Jag tycker att den senaste debatten har visat
            att det inte är patienternas väl och ve som frågan handlar om.
          </note>
          <note>
            I tandvårdslagens 2 § framgår det att målet för tandvården är
            en god hälsa och en tandvård på lika villkor för hela befolkningen.
            Med detta som bakgrund var det skrämmande att höra och att läsa
            i propositionen det som Pontus Wiklund sade vara förklaringen
            till fördelningen av försäkringsmedel mellan olika delar av vårt
            land. Det framkommer att storstadsborna har större krav på tandvården.
          </note>
          <note>
            För många som bor i glesbygden är det inte så lätt att ha så
            stora krav på tandvården när tillgången på tandläkare är liten.
            Om tillgången på tandläkare är stor är det inte säkert att den
            fria konkurrensen är intressantast i glesbygden.
          </note>
          <note>
            Det vore bra om vi här i dag kunde ha mött någon respekt för
            invånarna i olika delar av vårt land som skall nyttja denna försäkring
            på lika villkor. Vi skall i dag fatta beslut om en försäkring
            som skall gagna människors behov av först och främst tandvård.
          </note>
          <note>
            Vi socialdemokrater motsätter oss inte på något sätt konkurrens.
            Vi motsätter oss inte privata alternativ. Men jag tycker att vi
            skall vara medvetna om att vi diskuterar privata alternativ som
            också skall finansieras av offentliga medel. Jag tycker att vi
            skall som politiker, som företrädare för de människor som skall
            utnyttja försäkringen, faktiskt skall tycka till om hur dessa
            medel skall användas.
          </note>
          <note>
            Vi skall hävda tandvårdslagens 2 §, dvs. att det skall vara lika
            villkor för hela befolkningen.
          </note>
          <note>
            Herr talman! Jag lovar att inte förlänga denna debatt ytterligare.
          </note>
          <note type="speaker">
            Anf. 74 PONTUS WIKLUND (kds):
          </note>
          <note>
            Herr talman! Det är inte svårt att instämma i
          </note>
          <note>
            Margareta Israelssons krav. Hon framför dem nästan som i ett
            valtal. Hela det nya systemet går ut på att det skall bli en bättre
            fördelning av skattemedel -- lika över hela landet. Men det går
            inte att lagstifta mot att vissa enskilda personer kan vilja göra
            kompletteringar. Men fördelningen av skattemedel skall vara så
            jämn som möjligt över hela landet, dvs. vara bättre än i dag.
          </note>
          <note>
            Vidare var det frågan om konkurrensens fördelar och nackdelar.
            Vi menar att den konkurrens som kommer att finnas inom detta system,
            inom de ramar som har skapats, kommer att vara till fördel både
            för den totala ekonomin och för patienterna.
          </note>
          <note type="speaker">
            Anf. 75 ISA HALVARSSON (fp):
          </note>
          <note>
            Herr talman! Inte någon i denna kammare kan vara oense om att
            tandvård är till för patienterna och att det skall vara lika villkor
            och möjligheter för alla.
          </note>
          <note>
            Vi har diskuterat denna lika valfrihet för alla. Det innebär
            inte att någon blir rik på andras bekostnad.
          </note>
          <note>
            Jag har kanske större tillit till folktandvården än vad Margareta
            Israelsson har. Jag tror att folktandvården kan klara vuxentandvården
            utan att få tillgång till skattemedel från landstingen. Vad är
            det som säger att de vuxna patienterna som anlitar folktandvården
            skall få del av en större kaka än de som anlitar den privata vården?
            Det finns inte behovsprövning där.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 29 mars.)
          </note>
          <note>
            p10p &gt; 10 § Administration av socialförsäkringen
          </note>
          <note>
            Föredrogs
          </note>
          <note>
            socialförsäkringsutskottets betänkande
          </note>
          <note>
            1993/94:SfU23 Administration av socialförsäkringen (prop. 1993/94:100
            delvis).
          </note>
          <note type="speaker">
            Anf. 76 ARNE JANSSON (nyd):
          </note>
          <note>
            Herr talman! Jag vill till att börja med yrka bifall till vår
            reservation i detta betänkande.
          </note>
          <note>
            Vi lånar i dag 180 000 kr per minut. En av regeringens lösningar
            för att komma till rätta med det ljud vi kan höra i tunneln när
            ekonomin brakar samman, är uppenbarligen att försämra villkoren
            för åldringar samt för dem som redan har det sämst ställt i samhället.
          </note>
          <note>
            På grund av den underbara nattliga överenskommelsen mellan borgarna
            och
          </note>
          <note>
            Socialdemokraterna har ersättningen för de långtidssjuka sänkts
            från 80 % till 70 %. Villkoren för de sämst ställda pensionärerna
            blir successivt ännu sämre. Tänk bara på pensionerna, bostadsbidraget
            och nu snart eventuellt vuxentandvården.
          </note>
          <note>
            Att ställa krav på effektivisering av förvaltningarnas och verkens
            egna verksamheter förefaller inte ligga nära till hands. Byråkratin
            och byråkraterna måste skyddas.
          </note>
          <note>
            Ny demokrati har sedan länge påtalat det utbredda fusk och bidragsmygel
            av social karaktär som förekommer. Det drabbar dem som är berättigade
            till bidrag. Efter mycket om och men fick vi dock ett enigt utskott
            att inse detta, och i december 1993
          </note>
          <note>
            gav utskottet regeringen till känna med anledning av de motioner
            som hade väckts att detta skulle utredas.
          </note>
          <note>
            Tyvärr verkar detta bli en partisk utredning där
          </note>
          <note>
            Riksförsäkringsverket och försäkringskassorna mer eller mindre
            skall utreda sig själva. De har dessutom före utredningen klart
            och tydligt deklarerat att det, enligt deras förmenande, endast
            förekommer fusk och bidragsmygel i ringa omfattning. Tacka för
            det -- skulle de ha sagt annat skulle de ju ha kritiserat sig
            själva.
          </note>
          <note>
            I och med att det inte är en opartisk utredning kan man redan
            nu förutsäga resultatet, nämligen att verket och kassorna är felfria
            och att endast ett mycket ringa fusk har uppdagats.
          </note>
          <note>
            Men verkligheten utvisar annorlunda. Det är lönsamt med effektivisering
            genom avbyråkratisering. En enda försäkringskasseanställd i Kopparbergs
            län har genom initiativ och effektiviering sparat in 4,5
          </note>
          <note>
            miljoner skattekronor under en period av 6
          </note>
          <note>
            månader. Är inte det bra? Eller har nu förutsättningarna för
            verket att erhålla stora anslag förstörts?
          </note>
          <note>
            Regeringen konstaterar själv att administrationen under de senaste
            två åren utgjort 2 % -- ingen ökning eller minskning. Regeringen
            konstaterar även att arbetet med att redovisa och jämföra administrationskostnaderna
            är av skiftande kvalitet.
          </note>
          <note>
            Riksrevisionsverket konstaterar att kommande resultatredovisningar
            i betydligt högre utsträckning bör redovisa de resultat som organisationen
            presterat. Sambandet mellan försäkringskassornas resultatredovisning
            och den gemensamma resultatredovisningen måste klargöras.
          </note>
          <note>
            Man kan gott och väl leva upp till ett besparingskrav på 2 %,
            ett förslag som vi framfört i vår motion. Genom produktivitets-
            och effektiviseringskrav, i stället för generellt ökade bidrag,
            kommer även vårt besparingsmål att på sikt visa sig vara lågt
            satt.
          </note>
          <note type="speaker">
            Anf. 77 BÖRJE NILSSON (s):
          </note>
          <note>
            Herr talman! Detta ärende handlar om resurser till
          </note>
          <note>
            Riksförsäkringsverket och till landets försäkringskassor för
            administration och skötsel av hela socialförsäkringssystemet.
          </note>
          <note>
            Försäkringskassorna har ju i uppdrag att handha en mycket stor
            del som rör välfärdspolitiken. Mitt intryck är att det sker på
            ett effektivt och bra sätt.
          </note>
          <note>
            Dessutom sker det till relativt låga kostnader.
          </note>
          <note>
            De totala socialförsäkringsutgifterna utgör i budgeten 298 miljarder
            kronor, varav administrationen endast utgör 1,9 %. Den allmänna
            försäkringen och kassorna hävdar sig mycket väl vid en jämförelse
            med privata försäkringsbolag och deras administration. Enligt
            genomförda enkätundersökningar är allmänheten också relativt nöjd
            med den service som försäkringskassorna ger. Det är viktigt att
            slå fast detta.
          </note>
          <note>
            Vid sidan om handläggningar av enskilda ärenden och utbetalningar
            av olika försäkringsförmåner har kassorna den viktiga uppgiften
            att samordna och utöva tillsyn av rehabiliteringsverksamheten.
          </note>
          <note>
            Försäkringskassorna ansvarar också för att rehabilitering kommer
            till stånd om arbetsgivarna saknar åtaganden eller inte fullgör
            sina åtaganden.
          </note>
          <note>
            Just rehabiliteringsarbetet har ägnats mycket stor uppmärksamhet
            från utskottets sida; det är värdefullt. I denna fråga har en
            socialdemokratisk partimotion väckts, där behovet av ordentliga
            samhällsinsatser för förebyggande och rehabiliterande verksamhet
            understryks. Vi ställer också krav om ett nationellt program mot
            ohälsa.
          </note>
          <note>
            Vi socialdemokrater ser det som viktigt att man vidgar den finansiella
            och den organisatoriska samverkan som har inletts mellan den lokala
            sjukförsäkringen och hälso- och sjukvården. Det är speciellt viktigt
            för de enskilda för att de skall kunna nå ett gott resultat.
          </note>
          <note>
            Företagshälsovården är ett mycket viktigt instrument i denna
            fråga. Vi har därför lagt fram förslag om att det är nödvändigt
            med en lagstadgad företagshälsovård.
          </note>
          <note>
            Utskottet har helt nyligen haft en offentlig utfrågning i ämnet,
            med medverkan av aktörerna på rehabiliteringsområdet. Avsikten
            är, såvitt jag förstår, att man ganska snart skall återkomma med
            slutsatser från denna utfrågning.
          </note>
          <note>
            Det vi specifikt har att behandla i dag är anslaget till försäkringskassorna.
            I och med det kommer vi in på frågan om resurserna för rehabiliteringsarbetet.
            I anslutning till detta behandlas en socialdemokratisk motion
            av Karl
          </note>
          <note>
            Hagström och Sinikka Bohlin. Utskottet gör också i anledning
            av motionen ett tillkännagivande till regeringen. I motionen tas
            Riksförsäkringsverkets fördjupade anslagsframställning för den
            kommande treårsperioden upp. Det signaleras om en resursneddragning
            avseende försäkringskassorna på hela 9 %. I motionen befaras det
            -- det gör vi i utskottet också -- att en neddragning av anslaget
            av en sådan omfattning får konsekvenser för hela verksamheten.
            Det går inte att vid kassorna freda rehabiliteringsområdet om
            det skall göras neddragningar av en sådan storlek.
          </note>
          <note>
            Det leder naturligtvis också till konsekvenser för rehabiliteringen.
          </note>
          <note>
            Vid de besök som utskottet gjort på försäkringskassorna har vi
            funnit att arbetssituationen är oerhört ansträngd ute i landet.
          </note>
          <note>
            Det är ett tufft jobb att i dagens svåra arbetsmarknadsläge försöka
            återföra tidigare skadade till arbetslivet.
          </note>
          <note>
            I en försöksverksamhet i Malmöhuskassan är det belagt att varje
            satsad krona på rehabiliteringsinsatser ger fem gånger så stora
            besparingar. Det bästa sättet att uppnå besparingar i socialförsäkringssystemet
            är genom att man gör ordentliga satsningar i rehabiliteringsverksamheten.
            Härtill kommer den rent mänskliga aspekten, som att den som är
            arbetsskadad eller sjuk kan bli återställd.
          </note>
          <note>
            Socialdemokraterna menar att man måste lägga fast arbetslinjen
            som grund i rehabiliteringsarbetet så att den enskilde så snabbt
            som möjligt kan återfå hälsan och därmed komma ut i arbetslivet
            på nytt på hel- eller deltid.
          </note>
          <note>
            Riksförsäkringsverket har redan för årets anslagsframställning
            tagit upp behovet av kraftansträngningar för att förbättra situationen
            inom rehabiliteringsverksamheten. Enligt
          </note>
          <note>
            Riksförsäkringsverket har insatserna från verket och från försäkringskassorna
            inte varit tillräckliga.
          </note>
          <note>
            Min slutsats blir då att insatserna måste öka i stället för att
            minska. Det är den vägen verket går.
          </note>
          <note>
            Utskottet har tagit intryck av den oro som finns ute i landet
            och som uttrycks i motionen beträffande frågan om minskade resurser
            och menar att denna fråga måste prövas ingående. Utskottet säger
            i betänkandet ''att det är av största vikt att försäkringskassornas
            behov av resurser för rehabilitering beaktas. Vid bedömningen
            av i vilken mån besparingsåtgärder är möjliga under perioden 1995/96--1997/98
            måste särskilt beaktas vilka effekter en rationalisering av administrationen
            får på utgifterna för i första hand sjukpenning och förtidspension.''
            Det är en bra markering som utskottet gör med en sådan skrivning
            på denna punkt. Jag ser nämligen en fara i att skära ned försäkringskassornas
            resurserna alltför hårt. Det är viktigt med ordentliga satsningar
            på rehabiliteringen.
          </note>
          <note>
            Vi socialdemokrater är nöjda med den skrivning som är gjord.
            Det är bra med ett tillkännagivande till regeringen om att resursfrågan
            till försäkringskassorna måste följas upp.
          </note>
          <note>
            Herr talman! Med anledning av det förslag som är framlagt i betänkandet
            yrkar jag bifall till utskottets hemställan.
          </note>
          <note type="speaker">
            Anf. 78 MARGIT GENNSER (m):
          </note>
          <note>
            Herr talman! För det första vill jag yrka avslag på reservationen
            och tillstyrka propositionen.
          </note>
          <note>
            För det andra vill jag ta upp frågan om rehabilitering, som är
            en viktig uppgift inom försäkringskassorna. Vi är alla lika besjälade
            av nödvändigheten av att få en god rehabilitering. Jag vill påminna
            om att frågan kom upp första gången
          </note>
          <note>
            1982 genom en moderat motion. Vi hade antagligen stått mycket
            bättre rustade i dag om vi hade tänkt om tidigare.
          </note>
          <note>
            När det gäller resurserna undersökte
          </note>
          <note>
            Riksförsäkringsverket ganska tidigt hur långt de olika kassorna
            i landet hade kommit. Styrelsen gjorde där ett ganska skarpt påpekande
            om att det på en del ställen hade gått långsamt att flytta över
            resurser men att det på andra ställen hade gått mycket bra. Det
            var en av anledningarna till att
          </note>
          <note>
            Riksförsäkringsverket fick tillgång till den nya tekniken för
            att räkna fram jämförelsekostnader, eller styckkostnader, för
            olika åtgärder. Man fann då en väldig spridning över de olika
            kassorna.
          </note>
          <note>
            Några kassor var mycket bra på vissa saker, och några kassor
            var mycket bra på andra saker. Den slutsats som drogs var att
            det går att spara om kassorna lär sig av varandra, försöker rationalisera,
            tar till sig nya metoder, osv. Av denna anledning ansågs att kassorna
            kunde följa det ålagda besparingskravet på 3 %.
          </note>
          <note>
            Även Försäkringskasseförbundet var enigt i denna fråga, även
            om man inte tyckte om påpekandena.
          </note>
          <note>
            Man ansåg att det inte skulle vara centraliserat utan att kassorna
            kunde sköta detta själva. Det är sådant som förekommer i organisationer.
            Det är fråga om hur man ser på den egna verksamheten, hur man
            arbetar i kassorna jämfört med vad som sker i toppen. Jag tror
            att skrivningarna efter den fördjupade prövningen har blivit så
            bra att alla kan vara nöjda. Det är realistiskt att tro på en
            neddragning på 3 % och trots allt en mycket bättre rehabiliteringsverksamhet.
          </note>
          <note>
            Jag skulle också vilja säga att jag tror att vi glömmer bort
            att rehabiliteringen lyckas olika bra i olika konjunkturlägen.
            Här borde vi anpassa våra metoder. I början av en konjunkturnedgång
            är det svårt att rehabilitera folk, då det inte finns några jobb
            att gå till. I botten av lågkonjunkturen, när vi står inför en
            vändning, skall vi sätta i gång med att rehabilitera. Det är då
            som det är så viktigt att det finns rehabiliteringsresurser. Jag
            tror att vi alla, utan politiska stängsel, skulle kunna tänka
            på ett nytt sätt.
          </note>
          <note>
            Arne Jansson och Ny demokrati vill rationalisera med 5 %. Jag
            skulle vilja säga att de går för långt.
          </note>
          <note>
            Därmed missar de mycket av rehabilitering och får sjufalt igen
            i kostnader.
          </note>
          <note>
            Arne Janssons sätt att formulera sitt mål som 2 % i rationalisering
            är vilseledande. Det är ju fråga om
          </note>
          <note>
            5 %; 3 plus 2 är 5. När jag hörde hans anförande tänkte jag,
            uppriktigt sagt: Om människor inte vet vad ordet populist är,
            hoppas jag att de lyssnar på
          </note>
          <note>
            Arne Jansson -- då får de en ganska god definition av ordet.
          </note>
          <note type="speaker">
            Anf. 79 ARNE JANSSON (nyd):
          </note>
          <note>
            Herr talman! Det är ganska fantastiskt att höra att det är populism
            när man pratar om att skära ned administrationskostnader och försöka
            effektivisera en rörelse. Det är ett helt nytt begrepp. Jag tycker
            att det skall kallas för effektivisering när man drar in på administration.
            Det är ju ett besparingskrav, ett effektiviseringskrav av ganska
            stora mått, som ställs. Hittills har inte någon rörelse, såvitt
            jag vet, mått dåligt av effektivisering.
          </note>
          <note type="speaker">
            Anf. 80 MARGIT GENNSER (m):
          </note>
          <note>
            Herr talman! Ja, vi effektiviserar med 3 %. Jag vill inte säga
            om 2, 3 eller 4 % är det bästa -- kanske t.o.m. 5 % i vissa lägen
            skulle ha varit acceptabelt.
          </note>
          <note>
            Arne Jansson gnäller över nödvändiga besparingar, som faktiskt
            görs på andra håll, och säger att vi inte menar allvar med effektiviseringen.
            Han vill här i kammaren framstå som uppfinnaren av effektivisering.
          </note>
          <note>
            Jag skulle vilja påminna Arne Jansson om att jag, utan att vara
            populist, redan i början på 80-talet skrev en bok om hur man kunde
            få ned kostnaderna i kommunerna. Jag visade faktiskt på en hel
            sida olika åtgärder som skulle kunna vidtas, som bättre bokföring,
            redovisning m.m. Jag ställde mig inte på gator och torg, utan
            det gällde att få folk med sig.
          </note>
          <note>
            Faktum är att jag, när jag gick igenom matrisen, fann att de
            flesta av de åtgärder som jag föreslagit hade vidtagits.
          </note>
          <note>
            Om man menar allvar med effektivisering måste man få folk med
            sig, bl.a. i styrelser och verk. Man skall inte tro att man har
            uppfunnit effektiviseringen och att folk inte önskar göra saker
            och ting bättre.
          </note>
          <note type="speaker">
            Anf. 81 ARNE JANSSON (nyd):
          </note>
          <note>
            Herr talman! Jag gnäller inte över nödvändiga besparingar --
            de skall göras. Vi försöker också tala för att det behöver göras
            en besparing. Vi gnäller när besparingar slår mot folk som redan
            har det svårt.
          </note>
          <note>
            Jag tycker att det var jättebra att Margit Gennser på 80-talet
            skrev en bok om besparingar. Varför kan man inte använda den boken
            på 90-talet?
          </note>
          <note type="speaker">
            Anf. 82 MARGIT GENNSER (m):
          </note>
          <note>
            Herr talman! Jag vill bara påpeka, att om kassorna inte har de
            resurser som behövs för att hjälpa folk att komma ur ett sjukdomsbeteende
            och komma tillbaka på arbetsmarknaden -- det är vad det gäller
            -- blir det tyvärr högre kostnader för sjukförsäkring och förtidspensionering.
            Det har vi inte råd med. Vem skulle detta gå ut över? Jo, det
            skulle gå ut över dem som är sämst ställda och de gamla. Det är
            de som herr Jansson brukar kalla fattigpensionärerna. De som nu
            drabbas är nu mycket få.
          </note>
          <note>
            Vi måste faktiskt försöka titta på de här problemen -- med sunt
            förnuft, som ni i Ny demokrati brukar säga -- och se till att
            det finns ordentliga resurser för att klara av dem. Samtidigt
            måste vi naturligtvis vara stränga och säga att det inte får ske
            något slöseri. Jag tycker att
          </note>
          <note>
            Riksförsäkringsverket har strävat efter det i den fördjupade
            prövningen, genom att visa på realistiska vägar att få ned kostnaderna
            och få till stånd en bättre rehabilitering.
          </note>
          <note>
            Om man säger att de inte gör någonting, att de inte är för effektivitet,
            gör man alla människor ute på kassorna håglösa och missnöjda.
            Man måste få människor med sig, inte jobba emot dem.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 29 mars.)
          </note>
          <note>
            11 § Familjerättsliga frågor
          </note>
          <note>
            Föredrogs
          </note>
          <note>
            lagutskottets betänkande
          </note>
          <note>
            1993/94:LU19 Familjerättsliga frågor.
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            (Beslut skulle fattas den 29 mars.)
          </note>
          <note>
            12 § Anslag till Bokföringsnämnden, m.m.
          </note>
          <note>
            Föredrogs
          </note>
          <note>
            lagutskottets betänkande
          </note>
          <note>
            1993/94:LU24 Anslag till Bokföringsnämnden, m.m. (prop. 1993/94:100
            delvis).
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            (Beslut skulle fattas den 29 mars.)
          </note>
          <note>
            13 § Anslag till Patentverket, m.m.
          </note>
          <note>
            Föredrogs
          </note>
          <note>
            lagutskottets betänkande
          </note>
          <note>
            1993/94:LU25 Anslag till Patentverket, m.m.
          </note>
          <note>
            (prop. 1993/94:100 delvis).
          </note>
          <note type="speaker">
            Anf. 83 MAJ-LIS LÖÖW (s):
          </note>
          <note>
            Herr talman! I det här betänkandet behandlar lagutskottet anslag
            till Patentverket. Vi har också tagit upp vårt första utvärderingsprojekt
            efter det att riksdagen enhälligt beslutade att utskotten skall
            ha större möjligheter att ägna sig åt att utvärdera tidigare beslut.
          </note>
          <note>
            Vi har följt upp de skärpta regler när det gäller att inge årsredovisningshandlingar
            till Patent- och registreringsverket som beslutades hösten 1991
            i denna kammare. Vi har bl.a. gjort studiebesök på
          </note>
          <note>
            Patent- och registreringsverket.
          </note>
          <note>
            Företagen har fått en mycket generös tidsfrist på sex månader,
            utöver den tidsram på nio månader som redan tidigare gällde, för
            att lämna in de redovisningar som de enligt lag har skyldighet
            att inge.
          </note>
          <note>
            Trots denna generösa tidsfrist har det visat sig att den ordning
            som gäller inte är tillfredsställande.
          </note>
          <note>
            Företagen lämnar inte in redovisningshandlingar inom den utsatta
            tiden -- inte senare heller. Därför uttalade riksdagen redan när
            lagförslaget behandlades att man skulle följa frågan och att det
            skulle finnas sanktionsmöjligheter, t.ex. någon form av förseningsavgift,
            om det skulle visa sig nödvändigt.
          </note>
          <note>
            Vi har besökt Patent- och registreringsverket.
          </note>
          <note>
            Enligt verkets utsago behöver det finnas en sanktionsmöjlighet.
            Patent- och registreringsverket har hos regeringen begärt att
            få en sådan lagstiftning. Detta har vi också krävt i bl.a. en
            socialdemokratisk motion.
          </note>
          <note>
            Den socialdemokratiska gruppen tycker att det är rimligt att
            utskottet och riksdagen ger regeringen önskemålet om en sådan
            lagstiftning till känna --
          </note>
          <note>
            det är ju alldeles uppenbart att vi är överens om att en sådan
            behövs. Utskottsmajoriteten har inte velat detta. Man har utgått
            ifrån att det ändå blir så. Eftersom utskottet är överens tycker
            vi att man också skall ge regeringen det till känna.
          </note>
          <note>
            Därmed yrkar jag bifall till den enda reservation som är fogad
            till detta betänkande.
          </note>
          <note type="speaker">
            Anf. 84 BENGT KINDBOM (c):
          </note>
          <note>
            Herr talman! Den fråga som utskottet har delade meningar om gäller
            insändande av redovisningshandlingar enligt aktiebolagslagen till
          </note>
          <note>
            Patent- och registreringsverket.
          </note>
          <note>
            Det kan tyckas vara en liten fråga, men den har ändå stor betydelse
            när det gäller att upprätthålla den i aktiebolagslagen föreskrivna
            informationen.
          </note>
          <note>
            Det handlar om informationen till aktieägare och till intressenter
            som vill ha insyn i bolagets ekonomiska förhållanden och utvecklingsmöjligheter.
            Det gäller t.ex. vid affärskontakter. Det förekommer att dessa
            årsredovisningar finns med i informationer som ges företagen emellan
            inför en affärskontakt.
          </note>
          <note>
            Det är alltså viktiga handlingar. Därför är det också, som utskottet
            ser det, viktigt att det fungerar. Det har skett skärpningar.
            Om handlingarna inte kommer in inom en viss tid kan domstol nu,
            fram till nästa vecka, besluta om att bolaget skall träda i likvidation.
            Genom en tidigare lagändring kommer handläggningen av dessa ärenden
            att överföras till Patent- och registreringsverket. Det kan också
            innebära en press på de företag som inte fullgör sina skyldigheter.
          </note>
          <note>
            Utskottets ordförande erinrade om det studiebesök som vi gjorde
            på bolagsbyrån i Sundsvall under hösten. Då framkom det att det
            inte bara är fråga om slarv eller försumlighet hos bolag och företag
            som vi diskuterar när det gäller ekonomisk brottslighet och annat.
            Inte ens seriösa företag efterkommer de tidsfrister som föreligger.
            Dessa företag borde kunna sköta detta på ett bättre sätt.
          </note>
          <note>
            Vid detta besök tog verket själv upp frågan om att man bör införa
            förseningsavgifter och öka möjligheterna att få årsredovisningarna
            inlämnade i tid. Det är bra. Att ta vidare initiativ är ett sätt
            att följa upp frågan för såväl utskottet som enskilda ledamöter
            och partigrupper.
          </note>
          <note>
            Det utskottsmajoriteten har fäst sig vid är att det redan har
            skett en korrespondens mellan regeringen och Patentverket om dessa
            frågor. I
          </note>
          <note>
            dagarna skall det enligt den senaste informationen komma in en
            promemoria till regeringen. Avsikten är att man på sedvanligt
            sätt skall låta ärendet remissbehandlas. Det innebär att det blir
            en fullständig beredning av det.
          </note>
          <note>
            Eftersom ärendet redan är anhängiggjort hos regeringen är majoritetens
            uppfattning att det inte erfordras något tillkännagivande från
            riksdagens sida.
          </note>
          <note>
            I sakfrågan är vi alltså, herr talman, överens. I
          </note>
          <note>
            formfrågan föreligger en delad mening. Jag ber att få yrka bifall
            till hemställan i lagutskottets betänkande.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 29 mars.)
          </note>
          <note>
            14 § Anslag till skolväsendet, m.m.
          </note>
          <note>
            Föredrogs
          </note>
          <note>
            utbildningsutskottets betänkande
          </note>
          <note>
            1993/94:UbU7 Anslag till skolväsendet, m.m.
          </note>
          <note>
            (prop. 1993/94:100 delvis).
          </note>
          <note type="speaker">
            Anf. 85 EVA JOHANSSON (s):
          </note>
          <note>
            Herr talman! Regeringen vill minska bidragen till kommunerna
            med 120 miljoner kronor. Det är den hittills enda kända besparingen
            på det statliga utjämningsbidraget. Om det kommer mer i kompletteringspropositionen
            återstår att se.
          </note>
          <note>
            120 miljoner är, i förhållande till de nära 40
          </note>
          <note>
            miljarder som föreslås gå till kommunerna, ingen stor summa.
            I förhållande till budgetunderskottet är den närmast att betrakta
            som felräkningspengar.
          </note>
          <note>
            Därför tror jag inte att det i första hand är besparingsskäl
            som ligger bakom förslaget.
          </note>
          <note>
            Den besparing det gäller handlar om att skära ner hemspråksundervisningen
            för alla barn utom de nordiska, samiska, tornedalsfinska och zigenska
            barnen.
          </note>
          <note>
            I propositionen finns inga analyser eller försök att redovisa
            effekterna av en sådan besparing. På några få rader skrivs det
            bara att besparingen skall göras -- punkt slut.
          </note>
          <note>
            Jag kan inte frigöra mig från tanken att detta i själva verket
            är en del av regeringens uppgörelse med Ny demokrati i höstas.
            Då och fram till ganska nyligen trodde nog fler än Anne Wibble
            och Carl Bildt att uppgörelsen skulle gälla mandatperioden ut.
            Nu, efter de senaste veckornas turer i olika frågor, vet vi bättre.
          </note>
          <note>
            Detta torde allså inte handla om vare sig besparingar eller utbildningspolitik.
            Det är blott och bart en köpslagan. Invandrarbarnen blir de stora
            förlorarna, och regeringen förefaller dessutom vara grundlurad.
          </note>
          <note>
            Om utskottets ordförande hade varit här skulle jag ha frågat
            honom om det inte är dags också för regeringspartierna att hoppa
            av överenskommelsen och rösta nej till den här besparingen, särskilt
            med tanke på att utskottet enigt har uttalat sig för en rejäl
            översyn av hemspråksundervisningen. Dagens beslut skulle ha kunnat
            inskränka sig till det, och vi hade kunnat låta pengarna vara
            kvar i verksamheten till dess att vi vet vad den översynen ger.
          </note>
          <note>
            Invandrarnas egna organisationer, skolans anställda, elever och
            föräldrar har alla reagerat mot regeringens förslag. Vid en uppvaktning
            i utskottet sade en representant för invandrarorganisationerna
            att detta förslag saknar allt det som brukar vara svenskt. Därmed
            menade han rationalitet och förnuft. Jag är beredd att hålla med
            om det.
          </note>
          <note>
            Förslaget innebär att en tredjedel av resurserna för hemspråksundervisningen
            försvinner för de ickenordiska barnen. Totalkostnaden uppgick
            1992/93
          </note>
          <note>
            till ungefär 660 miljoner kronor. De nordiska barnens andel var
            ca 178 miljoner.
          </note>
          <note>
            Studiehandledningen, som också är undandtagen från besparingen,
            kostade ca 164 miljoner kronor.
          </note>
          <note>
            Kvar blir alltså 318 miljoner kronor. Av dem vill regeringen
            spara 120 miljoner. Det är drygt en tredjedel.
          </note>
          <note>
            Detta kommer att innebära stora försämringar för en grupp elever
            som redan i dag har det tillräckligt svårt med sina studier. Ingenting
            tyder på att språkutvecklingen är färdig efter sju år. Om vi skall
            förändra resurserna menar jag att det borde ske i rakt motsatt
            riktning, dvs. för att bl.a. förbättra svenskundervisningen.
          </note>
          <note>
            Nu säger regeringen att kommunerna kan fortsätta med att ge hemspråksundervisning
            i olika former, som eget val eller språkval. Det är riktigt. Jag
            hoppas att kommunerna utnyttjar de möjligheterna. Men jag är rädd
            för att det betyder att det bara blir de stora språkgrupperna,
            som ju kan samla ett tillräckligt stort antal elever, som i praktiken
            kommer att kunna erbjuda detta.
          </note>
          <note>
            Dessutom pekar man på möjligheten att ge hemspråksundervisning
            utanför schemalagd tid.
          </note>
          <note>
            Men den möjligheten finns redan i dag och utnyttjas också på
            många håll. Besparingen drabbar emellertid också denna undervisning.
          </note>
          <note>
            Även om undervisningen ligger utanför timtiden vill ju lärarna
            gärna ha betalt.
          </note>
          <note>
            Vi socialdemokrater säger alltså nej till besparingen. Men vi
            är beredda att acceptera lagändringen. Den ger kommunerna och
            skolan större möjligheter att använda resurserna för invandrarelever
            på ett mera flexibelt sätt. Man kan på ett bättre sätt ta hänsyn
            till enskilda elevers behov.
          </note>
          <note>
            Vi är alltså mycket bestämda när det gäller de resurser som kan
            komma att frigöras. Dessa skall stanna i skolan och användas för
            att förstärka invandrarelevernas undervisning i övrigt, främst
            i svenska.
          </note>
          <note>
            Jag yrkar bifall till reservation nr 1.
          </note>
          <note>
            Under de senaste åren har skolan stått i korsdrag.
          </note>
          <note>
            Det gäller då en rad olika experiment.
          </note>
          <note>
            Kommunerna har gjort mycket stora besparingar på skolans område.
            Det rör sig om 10--15 % under ett par år. I en del kommuner är
            det fråga om mindre besparingar, i en del om större. Detta har
            lett till att det har blivit större klasser, att antalet grupptimmar
            har minskat, att elever med särskilda behov inte har fått så mycket
            av speciallärarresurser som de egentligen hade behövt, att elevvårdsinsatserna
            minskat osv. Alla barn drabbas naturligtvis av detta. Men mest
            drabbas de barn som har handikapp av något slag.
          </note>
          <note>
            Det kan gälla medicinska eller fysiska handikapp eller språkliga,
            sociala eller utvecklingsmässiga handikapp.
          </note>
          <note>
            Också olika köp--sälj-organisationer har införts för att efterlikna
            marknaden på ett område som inte kan marknadsanpassas, om man
            nu menar något med talet om en skola för alla.
          </note>
          <note>
            Dessutom har många kommuner infört skolpeng som resursfördelningsinstrument.
            Man har till en del lämnat det tidigare systemet, som innebar
            att elevernas behov styrde, för att övergå till en modell som
            innebär att en större eller en mindre del av skolans resurser
            fördelas lika per capita -- ett system som inte tar hänsyn till
            att barn är olika och har olika behov.
          </note>
          <note>
            Mycket tyder på att de här förändringarna drar i samma segregerande
            riktning. Den skola som vi har i dag är kanske inte ens Sveriges
            bästa skola längre.
          </note>
          <note>
            Kanske gäller det den skola vi hade i går.
          </note>
          <note>
            Det är en ganska förfärlig tanke att vi inte längre förmår ge
            varje generation av barn bästa tänkbara utbildning.
          </note>
          <note>
            Det är också en förfärlig tanke att vi kanske inte lika bra som
            förr förmår ge alla barn en likvärdig utbildning i dagens skola.
          </note>
          <note>
            Jag uttrycker mig försiktigt. Vi vet faktiskt inte hur det förhåller
            sig. Mycket tyder dock på att det har blivit sämre, bl.a. när
            det gäller likvärdigheten.
          </note>
          <note>
            Många organisationer -- Elevorganisationen,
          </note>
          <note>
            SKTF, Lärarförbundet, Lärarnas riksförbund,
          </note>
          <note>
            Hem och Skola m.fl. -- har gjort egna undersökningar och pekat
            på hur besparingar och nya organisationsformer och resursfördelningssystem
            drar i samma felaktiga riktning. Utskottets egen utfrågning i
            höstas gav samma resultat.
          </note>
          <note>
            Vi menar att det är mycket viktigt att vi snart får ett korrekt
            underlag för politiska beslut om skolans framtid. För varje dag
            som ett sådant dröjer blir det allt fler barn som löper risken
            att inte få den undervisning som de har rätt till. Barn går inte
            i repris -- det har påpekats förr, men det förtjänar att upprepas.
            Det är väldigt svårt att återställa vad dagens generation av elever
            går miste om. Därför vill vi att Skolverket får i uppdrag att
            skyndsamt göra en utvärdering av hur skolan klarar av uppdraget
            att ge alla barn en likvärdig utbildning.
          </note>
          <note>
            Jag yrkar bifall till reservation nr 3 från oss.
          </note>
          <note>
            I betänkandet behandlas också ett socialdemokratiskt förslag
            om att en del av det anslag som regeringen disponerar för genomförandet
            av läroplanen skall avsättas till försöksverksamheter som stärker
            elevers och föräldrars inflytande i skolan.
          </note>
          <note>
            Jag tror inte att det är viljan hos bl.a. politiker som saknas
            när det gäller att åstadkomma ett fördjupat elev- och föräldrainflytande.
            I stället är det nog bra modeller som saknas. Att avsätta resurser
            för att leta upp de bra modeller som finns och för att stimulera
            fram fler tror vi skulle bidra till att utvecklingen påskyndas
            i rätt riktning. Man kan undra hur de borgerliga partierna --
            som ofta talar varmt om föräldrainflytandet, medan de faktiskt
            mera sällan talar om elevinflytandet -- vill medverka till att
            något händer. Vi har ju under många år försökt att så att säga
            prata fram en utveckling utan att lyckas. Nu tycker vi att det
            är dags att handla.
          </note>
          <note>
            Herr talman! I budgeten talar regeringen om en förstärkning av
            vuxenutbildningen med 33 000
          </note>
          <note>
            platser. Pengarna för detta skall redovisas i kompletteringspropositionen,
            och beslut fattas i början av juni. Regeringen talar också vagt
            om ett slags utbildningscheck, dock utan att redovisa vad som
            menas med en sådan. Vi anser att riksdagen redan nu bör redovisa
            för utbildningsanordnarna vad vi vill att de skall göra i augusti
            när utbildningen sätter i gång.
          </note>
          <note>
            Vi menar att 40 000 platser bör tillföras komvux --
          </note>
          <note>
            25 000 för teoretiskt inriktade studier och 15 000 för de mer
            yrkesinriktade kurserna. För dessa extraplatser har vi anvisat
            finansieringen.
          </note>
          <note>
            Vidare anser vi att antalet platser i gymnasieskolan för det
            s.k. tredje året bör vara 30 000. Det är 4 000
          </note>
          <note>
            platser fler än vad regeringen föreslår. Men vi tror att vårt
            förslag bättre svarar mot behovet.
          </note>
          <note>
            Jag yrkar bifall till reservation nr 6.
          </note>
          <note>
            Slutligen vill jag beröra frågan om bidrag till svensk undervisning
            i utlandet.
          </note>
          <note>
            Jag vill gärna betona att sådan undervisning är av stort värde
            och att den självfallet skall ha stöd.
          </note>
          <note>
            Riksdagen har tidigare enhälligt fattat beslut om ett nytt statsbidragssystem
            som skulle ge utlandsskolorna visst ökat bidrag så att elevavgifterna
            kan hållas på en rimlig nivå. Men nu föreslår regeringen en mycket
            kraftig uppräkning av statsbidragen. Detta står i bjärt kontrast
            till regeringens ambitioner på andra skolområden. Vi för vår del
            har stannat för en något mindre anslagsuppräkning. På det sättet
            vill vi spara 10
          </note>
          <note>
            miljoner som kan användas för andra angelägna ändamål.
          </note>
          <note>
            I betänkandet behandlas också en rad andra viktiga frågor som
            vi är överens om. Inte minst gäller det resurserna till Statens
            institut för handikappfrågor i skolan samt skolutveckling och
            produktion av läromedel för handikappade elever.
          </note>
          <note>
            Vi har där ingen avvikande mening. Det är dock angeläget att
            understryka att dessa insatser är mycket viktiga för att skolan
            skall kunna ge en likvärdig utbildning, även när det gäller elever
            med olika slags handikapp. Det handlar såväl om konsulenter med
            specialkompetens som om läromedel och andra hjälpmedel som specialutformas
            för olika handikapp och ibland också för enskilda individer. Det
            här är mycket viktiga insatser.
          </note>
          <note>
            Herr talman! Jag har inte yrkat bifall till alla våra reservationer.
            Det innebär dock inte att vi inte står för dessa, utan det är
            bara ett bidrag för att underlätta voteringsproceduren här i morgon.
          </note>
          <note type="speaker">
            Anf. 86 BJÖRN SAMUELSON (v):
          </note>
          <note>
            Herr talman! Först yrkar jag bifall till den meningsyttring från
            mig som finns fogad till det här betänkandet.
          </note>
          <note>
            En av de frågor som tas upp här gäller regeringens förslag om
            att minska anslaget för hemspråksundervisningen. Det här förslaget
            har såvitt jag förstår inga som helst pedagogiska förtecken. Inte
            heller visar förslaget på politisk följsamhet. Det finns ju en
            bred politisk majoritet i denna kammare som arbetar för en förstärkt
            ställning i skolan för språken. Det gör vi i perspektivet av att
            vi möter många nya människor också i vår del av världen och av
            att kontakterna i övrigt internationellt sett ökar och blir allt
            viktigare.
          </note>
          <note>
            Aktuell språkforskning visar faktiskt på att tillgången till
            fler språk inte på något sätt skulle strida mot språkutvecklingen
            i det språk som talas i det land där man lever. Att utveckling
            och kompetens av varierande grad i flera språk också på ett positivt
            sätt skulle kunna bidra till en utveckling i identifikationsprocessen
            när det gäller detta med att uppfatta sig själv visar också aktuell
            språkforskning. Mot den bakgrunden ter sig regeringens förslag
            mycket märkligt.
          </note>
          <note>
            Sedan finns det ett annat perspektiv. Ibland hävdas det ju att
            kommunerna skall ha rätt att själva bestämma hur medlen skall
            användas. Då är detta utpekande av nedskärningar just på hemspråksundervisningens
            område ganska anmärkningsvärt.
          </note>
          <note>
            När vi i Vänsterpartiet -- i linje med det riksdagsbeslut som
            fattades 1990, då huvudansvaret för lärartjänsterna flyttades
            över till kommunerna -- hävdar att ett statsbidrag skall betalas
            ut till skolan i form av ett sektorsbidrag, och detta förslag
            tas upp också med i det här betänkandet, får vi höra att det på
            något sätt skulle inskränka kommunernas möjligheter att bestämma
            över hur de statliga medlen skall användas. Men så är det inte.
          </note>
          <note>
            Att, som regeringspartierna gör i den här frågan, säga till kommunerna
            att dessa skall göra nedskärningar om 120 miljoner kronor på hemspråksundervisningens
            område är däremot att ge kommunerna pekpinnar.
          </note>
          <note>
            Vi föreslår alltså sektorsbidrag. Men det är anmärkningsvärt
            att Socialdemokraterna inte ställer upp på det här förslaget,
            trots att detta ingick som en del av uppgörelsen kring huvudmannaskapet
            för lärartjänster. Man kan läsa om detta i Riksdagens revisorers
            senaste rapport om uppföljningen och utvärderingen i skolorna.
          </note>
          <note>
            Det behövs ett kvalitetsprogram för den svenska skolan -- ett
            slags nationell Marshallhjälp.
          </note>
          <note>
            Allt oftare får vi rapporter om olika nedskärningar på skolans
            område och om hur dessa slår framför allt mot de svagaste eleverna.
            Vi i Vänsterpartiet har därför sagt i framlagda förslag att riksdagen
            borde fatta beslut om införandet av en rekommenderad gräns om
            högst 25 elever i varje klass.
          </note>
          <note>
            För drygt en vecka sedan besökte jag en högstadieskola. Man berättade
            där för mig att det till hösten blir 32 elever i varje klass.
          </note>
          <note>
            Undervisningsrummen är inte byggda för 32 elever, vare sig ytmässigt
            eller fysiskt i övrigt. Det här kommer med stor säkerhet att innebära
            att befintligt ventilationssystem överbelastas. Detta är inte
            bara till förfång för inlärningsprocessen, utan det kommer också
            -- det kan med största säkerhet påstås -- att inverka menligt
            på elever som har vissa besvär med allergier.
          </note>
          <note>
            Och varför inte se detta i det perspektiv som en tolvårig flicka
            talade om? Hon sade nämligen till mig: Tänk vad rörigt det skall
            bli på klasskortet med 32 elever! Men, herr talman, det är kanske
            så att säga ett perspektiv underifrån.
          </note>
          <note>
            Vi ser kraftiga nedskärningar när det gäller sociala stödområden
            som är viktiga för skolan. I en kommun finns det t.ex. en skolpsykologtjänst
            för mer än 3 000 elever -- detta i tider av arbetslöshet och social
            utslagning.
          </note>
          <note>
            Vi har från Vänsterpartiets sida sagt att det behövs en kraftig
            uppräkning när det gäller medel för stödinsatser för barn med
            flerhandikapp, om vi nu skall prata om en skola för alla. Vi behöver
            förbättra utrustningsstandarden i den svenska skolan. Vi har föreslagit
            ett statsbidrag om 250
          </note>
          <note>
            miljoner kronor för att visa att riksdagen menar allvar.
          </note>
          <note>
            Det måste också till en attitydförändring i samhället när det
            gäller synen på studier och utbildning.
          </note>
          <note>
            Därför är det viktigt att vi sänder ut rätt signaler till de
            unga människorna. När vi säger att de skall gå till skolan är
            det också vårt ansvar att erbjuda en så kvalitativt högt stående
            skola som möjligt.
          </note>
          <note>
            I det här sammanhanget är det också viktigt att ha sektorsbidrag.
            Det är ett sätt att från den här kammaren hävda likvärdighetsprincipen.
            Det är ett sätt att lyfta fram det nationella ansvaret för skolpolitiken.
            Det är ett sätt att motverka otydlighet och politikerförakt.
          </note>
          <note>
            Ett annat ben vi måste gå fram på när det gäller attitydförändring
            av ett kvalitetsprogram för skolan -- det här handlar delvis om
            den immateriella delen -- är att försöka få till stånd en diskussion
            som leder fram till att man jämställer studier med vilken annan
            arbetsinsats som helst i samhället. De flesta jag pratar med säger:
            Visst, det är en investering. Då skall de studerande också ha
            kredit för denna investering. Då skall vi visa att vi menar allvar
            med att bildning i sig har ett värde.
          </note>
          <note>
            Vi gjorde en trevare i linje med detta och föreslog en försöksverksamhet
            med sommargymnasier.
          </note>
          <note>
            Tyvärr avstyrker de andra partierna förslaget om försöksverksamhet.
            Men sommargymnasieverksamhet -- vi lägger oss inte i avtalsfrågor
            och annat -- skulle kunna vara en signal om att man i det svenska
            samhället tycker att utbildning är mycket viktig. Den skulle också
            ge möjligheter för elever i grundskolan och även för gymnasiestuderande
            att under sommaren utnyttja den kapitalinvestering som skolan
            är på ett positivt och mer effektivt sätt.
          </note>
          <note>
            Det sägs som ett argument mot försöket med sommargymnasier att
            man på grund av det statsfinansiella läget inte nu kan anamma
            förslaget.
          </note>
          <note>
            Men jag skulle gärna avstå en stridsvagn. Då skulle vi kunna
            driva sommargymnasieverksamhet under flera års tid. Den skulle
            omfatta många unga människor i vårt samhälle. Den skulle kanske
            också på sikt kunna ses som ett alternativ eller ett komplement
            till feriejobb. Jag vet inte om vi är för tidigt ute i den här
            frågan. Men det är märkligt att detta inte skulle kunna prövas
            på gymnasienivå när det föreslås kunna prövas på högskolenivå.
          </note>
          <note>
            Den svenska skolan behöver ett rejält kvalitetsprogram. Den behöver
            viss uppryckning.
          </note>
          <note>
            De svenska ungdomarna behöver få signaler genom att vi talar
            om hur viktig utbildningen är för deras framtid och för det svenska
            samhällets framtid.
          </note>
          <note type="speaker">
            Anf. 87 HANS NYHAGE (m):
          </note>
          <note>
            Herr talman! I all vänlighet tillåter jag mig att först påtala
            för Eva Johansson att de borgerliga partierna inte alls är beroende
            av att få nydemokraternas röster bakom sina förslag. Det är tvärtom
            uteslutande Eva Johanssons eget parti som är i detta direkta beroende
            av nydemokraternas stöd, utöver stödet från Vänsterpartiet, för
            att kunna få gehör för sina förslag. Det är alltså först när Socialdemokraterna,
            Vänsterpartiet och Ny demokrati gör gemensam sak mot den samlade
            borgerligheten som något kan hända. Det samarbetet har vi under
            hand fått ganska många bevis på, inte minst under senare tid.
            Det är väl ändå rimligt, Eva Johansson, att man sopar rent framför
            den egna dörren innan man anklagar andra.
          </note>
          <note>
            Till ärendet. Vi har i Sverige invandrarelever från mer än hundra
            andra länder, som erhåller undervisning och studiehandledning
            på sitt hemspråk inom grundskolans och gymnasieskolans ram. I
            grundskolan kan detta ges såväl inom som utom timplanebunden tid
            och i gymnasieskolan i form av utökad studietid, som individuellt
            val eller som ersättning för undervisning i språk 2 och 3.
          </note>
          <note>
            Sverige torde vara ett av de länder som relativt sett satsar
            mest medel när det gäller att ge hemspråksundervisning i våra
            skolor. Det påståendet äger sin giltighet även efter ett riksdagsbeslut
            om en minskning av statsbidraget med 120 miljoner kronor i enlighet
            med regeringens och utskottsmajoritetens förslag. Detta gäller
            också i fortsättningen, när de nya läroplanerna träder i kraft.
            Då kommer hemspråksundervisningen att ingå i skolans språkprogram
            även på grundskolan.
          </note>
          <note>
            Vi fäster alltså största avseende vid betydelsen och värdet av
            hemspråksundervisningen. Det råder också betydande samförstånd
            härom i riksdagen med undantag för nydemokraterna, vars invandrarfientliga
            inställning aldrig förnekar sig.
          </note>
          <note>
            Men när man tar del av argumenteringen från socialdemokratiskt
            och vänsterpartistiskt håll låter det som om allt vad hemspråksundervisning
            heter raseras genom den föreslagna åtgärden om en begränsning
            av rätten till sådan undervisning till sju år och det minskade
            statsbidraget i enlighet därmed. Enligt den argumenteringen tycks
            de sju åren betyda närmast ingenting alls, medan all betydelse
            tycks ligga i de följande åren och de 120
          </note>
          <note>
            miljoner kronorna. Så är det förvisso inte.
          </note>
          <note>
            För det första kan vi konstatera att den nu föreslagna specifika
            åtgärden gäller läsåret 1994/95.
          </note>
          <note>
            Därefter träder den nya läroplanen för grundskolan i kraft, vilket
            innebär att hemspråksundervisning kan ges såväl som B-språk som
            inom ramen för elevens fria val. Den kan också vara en lokalt
            utformad profilering vid skolan. Den s.k.
          </note>
          <note>
            sjuårsbegränsningen kommer därför endast att kunna tillämpas
            när det gäller undervisning utanför timplanen.
          </note>
          <note>
            För det andra är den föreslagna begränsningen en minimireglering.
            Hemspråksundervisningen kan alltså föregå under en längre tid
            än sju år när särskilda skäl härför föreligger. Därtill kommer
            att studiehandledningen på hemspråk alls inte berörs av förslaget.
            Där föreslås således ingen begränsning.
          </note>
          <note>
            För det tredje undantas elever med finska som hemspråk. Detsamma
            gäller elever från övriga nordiska länder när behov föreligger.
            Och det gäller också för samiska, tornedalsfinska och zigenska
            elever.
          </note>
          <note>
            Det påstådda hotet mot hemspråksundervisningen saknar således
            all rimlig grund.
          </note>
          <note>
            I sammanhanget vill jag också påtala den beställning om översyn
            av hemspråksundervisningen som utskottet föreslår att riksdagen
            skall göra hos regeringen. Det har från skilda håll ifrågasatts
            om hemspråksundervisningen verkligen leder fram till den tvåspråkighet
            hos eleverna som det finns all anledning att eftersträva. Den
            förda debatten ger enligt utskottets mening anledning till en
            grundlig översyn, där hemspråksundervisningens ställning blir
            föremål för en allsidig belysning. Inte minst gäller detta undervisningens
            betydelse för inlärningen av svenska språket. Det är således viktigt
            att den begärda översynen genomförs och snarast möjligt redovisas
            för regeringen.
          </note>
          <note>
            Socialdemokraterna har i sin partimotion ifrågasatt om skolan
            uppfyller kravet på en likvärdig utbildning. Förändringarna av
            skolans styrsystem och ändrade principer för resursfördelningen
            har enligt motionärerna väckt farhågor för att skolan inte längre
            kan garantera likvärdigheten.
          </note>
          <note>
            Skolverket bör därför få i uppdrag att göra en utvärdering.
          </note>
          <note>
            Det är givetvis viktigt att den i skollagen fastlagda rätten
            till likvärdig utbildning garanteras. Det ankommer på Skolverket
            att nogsamt beakta att så sker. Som redovisas i utskottsbetänkandet
            pågår för närvarande ett omfattande utvärderingsarbete inom Skolverket
            rörande kunskapsöversikter, metodöversikter och metodutveckling
            för belysning just av begreppet likvärdig utbildning.
          </note>
          <note>
            Den av motionärerna begärda utvärderingen har såleds redan kommit
            till stånd.
          </note>
          <note>
            I den socialdemokratiska partimotionen behandlas också frågorna
            om ökat elev- och föräldrainflytande i såväl skolan som i utbildningen
            av lärare och skolledare. Utskottet har nyligen i samband med
            läroplansarbetet i ett tillkännagivande till regeringen begärt
            en ordentlig belysning av frågan om att stärka elevernas och föräldrarnas
            inflytande i skolan, och riksdagen har fattat beslut i enlighet
            härmed. Alldeles självklart kommer därvid de av motionärerna framförda
            synpunkterna att tas upp till behandling. Det finns därför ingen
            anledning till ytterligare uttalanden från riksdagen i dessa avseenden.
          </note>
          <note>
            Herr talman! Regeringen har i budgetpropositionen aviserat att
            lägga förslag om utbildningsinsatser inom bl.a. gymnasieskolan
            och komvux i kompletteringspropositionen. Från socialdemokratiskt
            håll har yrkats att riksdagen redan nu skall ta ställning till
            extrainsatser inom båda dessa områden. Utskottet anser det vara
            rimligt att invänta kompletteringspropositionen innan definitiv
            ställning tas och avvisar alltså de socialdemokratiska förslagen.
          </note>
          <note>
            Utskottet finner också anledning att tillbakavisa det socialdemokratiska
            förslaget om en nedskärning av det av regeringen föreslagna bidraget
            till svensk undervisning i utlandet.
          </note>
          <note>
            Regeringsförslaget bygger på ett ställningstagande av riksdagen
            under föregående riksmöte, enligt vilket staten skulle ge ett
            visst ökat anslag till utlandsskolorna. Skälet härför var att
          </note>
          <note>
            Internationaliseringsutredningen visade att det genomsnittliga
            statsbidraget för läsåret 1991/92
          </note>
          <note>
            endast täckte ca 30 % av dessa skolors samlade driftkostnader.
          </note>
          <note>
            Enligt utskottets mening är det därför självklart att den av
            riksdagen gjorda beställningen skall respekteras och att regeringens
            förslag således skall godkännas.
          </note>
          <note>
            Herr talman! Med det anförda yrkar jag bifall till utskottets
            hemställan i dess helhet och således avslag på samtliga reservationer.
          </note>
          <note type="speaker">
            Anf. 88 EVA JOHANSSON (s) replik:
          </note>
          <note>
            Herr talman! Hans Nyhage förnekar med viss emfas att det har
            förekommit någon uppgörelse med Ny demokrati som lett fram till
            det olycksaliga förslaget om att skära ned resurserna till hemspråksundervisningen.
            Jag måste säga att det gör det hela ännu värre för Hans Nyhage.
            Det betyder ju att han och hans partivänner själva har hittat
            på detta, utan hjälp från Ny demokrati.
          </note>
          <note>
            Varför skulle det ha lett till ett så illa beskrivet och berett
            förslag som det här?
          </note>
          <note>
            På några få rader säger man att man vill beskära hemspråksundervisningen
            för den aktuella gruppen elever med en tredjedel av resurserna.
            Det är ett mycket omfattande förslag. Just på grund av att studiehandledningen
            och en del av hemspråksundervisningen undantas, nämligen den för
            de nordiska eleverna, får förslaget så mycket större konsekvenser
            för alla de utomnordiska elever som det faktiskt koncentreras
            till Hittade ni verkligen på detta själva, Hans Nyhage? Är det
          </note>
          <note>
            Moderaternas, Folkpartiets, Centerpartiets och kds egen vilja
            att det skulle bli på det här sättet? I så fall är det värre än
            vad jag någonsin kunnat tro.
          </note>
          <note>
            Hans Nyhage säger att det ordnar sig läsåret
          </note>
          <note>
            1995/96, för då går vi in i den nya läroplanen. Jo, det gör vi,
            det vet jag också. Men grejen är den,
          </note>
          <note>
            Hans Nyhage, att ni faktiskt plockat bort resurserna från skolan.
            Ni har inte andats om att ni under nästa år har för avsikt att
            ta upp resurserna igen. Alldeles oavsett i vilka former den här
            undervisningen skall ges kommer lärarna att vilja ha betalt. Det
            kommer naturligtvis att innebära även en del andra kostnader.
            Det är ingen bra tröst för dem som är intresserade av att ha kvar
            en bra hemspråksundervisning.
          </note>
          <note>
            Det enda rimliga är att behålla undervisningsresurserna och se
            till att de används på det sätt som är vettigast i varje enskilt
            fall.
          </note>
          <note>
            Invandrarelever har naturligtvis sinsemellan litet olika behov.
            Därför kan det vara klokt att se till att avreglera verksamheten
            så att man kan få en mer flexibel användning av resurserna. Men
            ni tar bort dem. Det är detta som är det riktigt allvarliga med
            ert förslag. Jag vill veta, Hans Nyhage, om det verkligen är ni
            som har hittat på detta.
          </note>
          <note type="speaker">
            Anf. 89 HANS NYHAGE (m) replik:
          </note>
          <note>
            Herr talman! Den borgerliga regeringen har lagt fram sitt förslag.
            Den borgerliga regeringen och de borgerliga partier som ingår
            i den står bakom förslaget. Det är det förslaget vi har behandlat
            i utskottet.
          </note>
          <note>
            Det framgår av utskottsbetänkandet att nydemokraterna har en
            egen reservation på det här området med en helt annan inriktning
            än regeringspartiernas förslag. Självklart står vi inom borgerligheten
            bakom det förslag som vi har redovisat i utskottsbetänkandet,
            utan hänsyn tagen till nydemokraterna. Det är återigen inte vi
            som behöver nydemokraternas röster för att få igenom våra förslag.
            Det är uteslutande
          </note>
          <note>
            Socialdemokraterna och Vänsterpartiet som i skön förbrödring
            behöver det stödet för att få igenom förslagen.
          </note>
          <note>
            Riksdagen har tagit ställning till läroplanen för grundskolan.
            Av den läroplanen framgår precis hur timtalen skall fördelas,
            vilka ämnen som skall ingå och vilken undervisning som skall ges.
            Det är alldeles självklart att resurser skall ställas till förfogande
            för genomförande av denna undervisning.
          </note>
          <note>
            Inom den nya läroplanens ram finns det alltså utomordentliga
            möjligheter för invandrareleverna att på skilda sätt få hemspråksundervisning.
            Jag förstår inte ärligt talat argumenteringen att vi icke ställer
            resurser till förfogande för genomförande av läroplanen.
          </note>
          <note type="speaker">
            Anf. 90 EVA JOHANSSON (s) replik:
          </note>
          <note>
            Herr talman! Hans Nyhage säger att det enbart är
          </note>
          <note>
            Socialdemokraterna som behöver nydemokraternas röster för att
            få igenom sin politik. I det här fallet drömmer jag inte, Hans
          </note>
          <note>
            Nyhage, om att vi någonsin skulle kunna komma överens med Ny
            demokrati. Vi är inte heller beredda på samma sätt som regeringen
            och Hans
          </note>
          <note>
            Nyhage tydligen är att gå Ny demokrati till mötes genom att ta
            bort en tredjedel av resurserna för hemspråksundervisningen. Ny
            demokrati har visserligen föreslagit att alla resurser skulle
            slopas.
          </note>
          <note>
            Men ni har gått Ny demokrati till mötes med att ta bort en tredjedel
            av resurserna och att lägga ut den besparingen på den grupp av
            invandrarelever som kanske har det allra största behovet. Det
            är den grupp invandrarelever som nyligen har kommit till
          </note>
          <note>
            Sverige och som kommer från vitt skilda kulturer och språkområden.
          </note>
          <note>
            Det är bra om det sätts in resurser så att skolan kan garantera
            den här undervisningen enligt den nya läroplanen. Då är det desto
            viktigare att det blir så som vi har understrukit i vår reservation
            1, att det inte får vara en förutsättning för att invandrarelever
            skall få hemspråksundervisning att de kan bilda lika stora undervisningsgrupper
            som det med stor sannolikhet kommer att krävas för andra tillval,
            både i egna val och i språktillvalen. Skolan kommer inte att ha
            resurser med den nuvarande tilldelningen för små undervisningsgrupper.
            Det kommer att ställas krav på att grupperna blir stora.
          </note>
          <note>
            Annars kommer inte undervisning att kunna erbjudas. Är Hans Nyhage
            medveten om detta, eller ligger det i förslaget att det egentligen
            bara är barnen från de stora språkgrupperna som kommer att erbjudas
            hemspråksundervisning i
          </note>
          <note>
            Moderaternas framtida skola?
          </note>
          <note type="speaker">
            Anf. 91 HANS NYHAGE (m) replik:
          </note>
          <note>
            Herr talman! Vi får väl se hur det förehåller sig med samarbetet
            mellan Socialdemokraterna,
          </note>
          <note>
            Vänsterpartiet och Ny demokrati när riksdagen skall ta ställning
            till husläkarfrågan. Det är alltså återigen inte vi som är beroende
            av Ny demokratis röster -- jag upprepar det.
          </note>
          <note>
            Vi gör inga som helst undantag för några elever varifrån än de
            kommer när det gäller rätten till hemspråksundervisning, icke
            något. Vi öppnar möjligheter för alla elever, oavsett från vilket
            land de har kommit till Sverige, att få den undervisningen. Men
            vi anser det vara rimligt att frågan behandlas på det sätt som
            har föreslagits i propositionen -- så mycket mer som helt andra
            möjligheter efter ett år öppnar sig på detta område.
          </note>
          <note>
            Det är ingen idé att påstå att en nedskärning om 120
          </note>
          <note>
            miljoner kronor på det här anslaget skulle äventyra hela hemspråksundervisningen.
            Det är ingen mening med att påstå att undervisning i sju år inte
            skulle betyda något. De sju åren betyder kolossalt mycket i sammanhanget.
            De 120 miljonerna är inte avgörande för undervisningens genomförande.
          </note>
          <note>
            Jag avvisar bestämt alla påståenden om att en nedskärning av
            resurserna till hemspråksundervisningen äventyrar undervisningen
            på det sätt som det framställs från socialdemokratiskt håll.
          </note>
          <note type="speaker">
            Anf. 92 BJÖRN SAMUELSON (v):
          </note>
          <note>
            Herr talman! Angående diskussionen om Ny demokratis stöd hit
            eller dit vill jag säga att det ger sig på sikt.
          </note>
          <note>
            Hans Nyhage talar om hemspråksundervisning i sju år. Det som
            oroar mig är att ni egentligen saknar underlag för att sätta denna
            gräns. Det aviseras en utredning. Det är gott och väl. Varför
            då kraftigt förändra villkoren, om man vill ha en utvärdering
            och vill se var det är rätt att hamna när det gäller tidsutdräkt?
            Jag läste i dag att regeringen aviserar en översyn av invandrarelevernas
            kunskaper i svenska språket. Är det fråga om en och samma utredning?
            Jag skulle gärna vilja få reda på det genom utskottets ordförande.
          </note>
          <note>
            Vad som också oroar mig är att det här ger fel signaler till
            våra nya unga människor. Innebär detta att regeringen också från
            direkt statligt håll slår in på en nedskärningsväg? Är det den
            vägen man skall få Europas bästa skola? Moderaterna, som styr
            och ställer i Utbildningsdepartementet och inom utbildningspolitiken,
            är ju inte alldeles oerfarna när det gäller nedskärningar riktade
            direkt mot skolan.
          </note>
          <note>
            Jag skall ge ett par exempel.
          </note>
          <note>
            År 1982 reducerades statsbidraget till lärarlöner med 2 %. Statsbidraget
            till pedagogisk stödpersonal i gymnasieskolan togs bort. Det innebar
            en minskning med 260 miljoner.
          </note>
          <note>
            År 1983 var ni med att införa särskilt veckotimspris just för
            hemspråksundervisningen. Det innebar en minskning med 290 miljoner.
          </note>
          <note>
            Jag skulle kunna ge fyra fem olika exempel på att ni mellan 1982
            och 1984 biträdde nedskärningar inom skolan som uppgick inemot
            1 miljard kronor. Är det en svängning i er utbildningspolitik
            när det gäller de ekonomiska förutsättningarna och villkoren ute
            i skolan som vi nu ser? Jag kan inte tolka det på annat sätt,
            eftersom man så klart och tydligt pekar ut ett särskilt område,
            i det här fallet hemspråksundervisningen där vi ändå har haft
            en viss tradition.
          </note>
          <note>
            Jag skall säga för säkerhets skull att det var förslag från den
            socialdemokratiska regeringen som biträddes av Moderaterna. Det
            kan vara intressant med tanke på tidigare replikskiften här.
          </note>
          <note type="speaker">
            Anf. 93 HANS NYHAGE (m):
          </note>
          <note>
            Herr talman! Jag vill först erinra Björn Samuelson om att vi
            i Sverige satsar mer medel på skolundervisningen än vad man gör
            i de allra flesta länder. Det påståendet kvarstår även efter gjorda
            nedskärningar. Nedskärningarna har inte tillkommit för nöjes skull.
            De har tillkommit därför att det tidigare i det här landet förts
            en ekonomisk politik, med stöd av Vänsterpartiet, som gjort det
            alldeles nödvändigt att nu göra dessa besparingar.
          </note>
          <note>
            Vi har inte tillräckligt med inkomster i det här landet för att
            klara alla de utgifter som åvilar oss.
          </note>
          <note>
            Låt mig erinra Björn Samuelson om att vi dagligen lever för 500
            miljoner kronor mer än vad vi får in i inkomster. Det borde föranleda
            en viss självkritik hos Björn Samuelson.
          </note>
          <note>
            När det gäller den undervisning i sju år som vi nu talar om vill
            jag påpeka följande. Om man bedömer att behov föreligger för eleverna
            att få ytterligare undervisning, så skall de få det. Det är alltså
            ingen kategorisk gräns satt efter dessa sju år. Jag påpekar också
            att olika möjligheter ju kommer att öppnas för dessa elever att
            få sitt undervisningsbehov tillgodosett. Av någon anledning glöms
            det bort från socialdemokratiskt håll och vänsterpartihåll i det
            här sammanhanget.
          </note>
          <note type="speaker">
            Anf. 94 BJÖRN SAMUELSON (v) replik:
          </note>
          <note>
            Herr talman! Mer medel satsar vi i Sverige på skolan än andra
            jämförbara länder, säger Hans
          </note>
          <note>
            Nyhage. Vi från Vänsterpartiets sida tycker att det är alldeles
            rätt. Vi är också beredda att satsa mer pengar på den svenska
            skolan därför att vi tycker att det är så oerhört viktigt. Därför
            biträder vi heller inte den riktade nedskärning om 120
          </note>
          <note>
            miljoner inom hemspråksundervisningen som regeringen föreslår.
            Hans Nyhages siffror visar att det är ''felräkningspengar'' i
            sammanhanget. Vi tycker också att man med det här förslaget skickar
            ut fel signaler ut i skolan. Om vi vill satsa på språkutbildningen
            och göra vettiga utvärderingar utifrån vettiga premisser, bjuder
            logiken på att man inte pekar ut hemspråksundervisningen, såsom
            har gjorts i det här fallet. Jag tror att Sverige klarar sig,
            herr talman, om vi satsar 120 miljoner kronor utöver vad regeringen
            föreslår på hemspråksundervisningen.
          </note>
          <note>
            Vi från Vänsterpartiets sida återkommer i denna fråga. Om vi
            kan påverka en ny majoritet i denna kammare, kommer vi att arbeta
            för att dessa medel till hemspråksundervisningen i kommunerna
            återförs så snabbt som möjligt.
          </note>
          <note type="speaker">
            Anf. 95 EVA JOHANSSON (s):
          </note>
          <note>
            Herr talman! Vi har inte råd, säger Hans Nyhage, och drar den
            vanliga skivan om att det är så illa beställt med ekonomin. Det
            har blivit så med åren.
          </note>
          <note>
            Men det handlar inte om att ha råd eller inte.
          </note>
          <note>
            Det här rör sig om en investering i goda språkkunskaper för en
            grupp elever som annars kommer att få det mycket svårt. Det handlar
            också om en prioritering gentemot andra områden. Det var inte
            så länge sedan som ni ansåg att vi i Sverige hade råd att avstå
            från skatteinkomster ifrån dem som har det allra bäst i det här
            landet. Ni har sänkt skatterna för höginkomsttagare, kapitalägare,
            aktieägare och andra med mycket stora belopp, uppemot 25 miljarder.
            Då fanns det råd.
          </note>
          <note>
            Tänk litet grand på saken till i morgon, om vi verkligen har
            råd att genomföra den här försämringen, Hans Nyhage. Voteringen
            är inte förrän i morgon, så det finns tid att tänka över saken
            ännu en gång.
          </note>
          <note>
            Jag kan i och för sig förstå om man känner sig bunden. Men det
            behöver ni faktiskt inte göra, eftersom de som ni gjorde upp med
            har svikit snart sagt alla sina löften till er. Så det gör nog
            ingenting om regeringspartierna sviker ett av sina löften till
          </note>
          <note>
            Ny demokrati.
          </note>
          <note type="speaker">
            Anf. 96 HANS NYHAGE (m):
          </note>
          <note>
            Herr talman! Med bestämdhet påstår jag att den investering i
            språkkunskaper som Eva Johansson talade om och som är oerhört
            viktig kommer att genomföras mycket kraftfullt även i framtiden.
            Det är jag alldeles övertygad om. Inte minst utformningen av de
            nya läroplanerna vittnar ju om detta.
          </note>
          <note>
            Herr talman! De skattesänkningar som regeringen har föreslagit
            och som har genomförts syftar till att sanera svensk ekonomi,
            att skapa förutsättningar för arbete åt fler människor, att ge
            möjligheter för
          </note>
          <note>
            Sverige att på ett bättre sätt konkurrera på världsmarknaden
            och därmed till att öka landets inkomster. Med ökade inkomster
            till vårt land ökar också möjligheterna att avsätta ytterligare
            medel till det svenska skolväsendet. Det är underligt att man
            inte kan förstå det sambandet, måste jag säga.
          </note>
          <note>
            Mot bakgrund av den ekonomiska politik som fördes under 80- och
            90-talet är det alldeles nödvändigt att detta nu sker.
          </note>
          <note type="speaker">
            Anf. 97 EVA JOHANSSON (s):
          </note>
          <note>
            Herr talman! Det är faktiskt inte alldeles enkelt att förstå
            sambandet mellan att satsa rejäla resurser på hemspråksundervisningen,
            där det nu kommer att saknas 120 miljoner kronor, och den skattesänkning
            som innebar att Hennes &amp; Mauritz ägare på ett bräde fick en personlig
            skattesänkning på 95 miljoner kronor. Bara den sänkningen hade
            nästan räckt till att betala hemspråksundervisningen. Jag är inte
            säker på att det går att föra över dessa pengar. Men vore det
            så enkelt, vore det bra. Men det krävs politiska beslut, och ett
            sådant kan vi fatta i morgon.
          </note>
          <note>
            Som sagt var: Följ ett god råd: Tänk på saken!
          </note>
          <note type="speaker">
            Anf. 98 HANS NYHAGE (m):
          </note>
          <note>
            Herr talman! Jag inser till fullo att Eva Johansson inte kan
            se sambandet mellan skattsänkningar för näringslivet och sysselsättning.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 29 mars.)
          </note>
          <note>
            p10p &gt; 15 § Statsbudgeten för budgetåret 1994/95,
          </note>
          <note>
            Miljö- och naturresursdepartementet
          </note>
          <note>
            Föredrogs
          </note>
          <note>
            jordbruksutskottets betänkande
          </note>
          <note>
            1993/94:JoU15 Statsbudgeten för 1994/95, Miljöoch naturresursdepartementet
            (prop. 1993/94:100
          </note>
          <note>
            delvis).
          </note>
          <note>
            Kammaren biföll andre vice talmannens förslag om att ärendet
            skulle avgöras efter endast en bordläggning.
          </note>
          <note type="speaker">
            Anf. 99 INGA-BRITT JOHANSSON (s):
          </note>
          <note>
            Herr talman! Den viktigaste arbetsuppgiften på miljöns område
            för oss politiker är att ge förutsättningar för en långsiktigt
            hållbar utveckling som ger människorna en god hälsa och ett tryggt
            liv, en utveckling som inte tär på jordens resurser och som inte
            sätter oss i skuld till kommande generationer eller till människor
            i andra länder. Jag tror att vi alla är överens om målen, men
            vägarna dit skiljer sig mellan de politiska blocken.
          </note>
          <note>
            Det märks inte minst i den borgerliga regeringens hantering av
            miljöfrågorna. Ett exempel på detta är att regeringen ständigt
            återkommer till ekonomiska styrmedel, men att inget konkret sker
            på området.
          </note>
          <note>
            Gröna jobb och gröna investeringar lyser med sin frånvaro. På
            miljöområdet klarar inte regeringen av att omsätta sina tankar
            i genomförbara förslag.
          </note>
          <note>
            Tydligast märks skillnaden mellan borgerlig och socialdemokratisk
            miljöpolitik när det gäller jordoch skogsbruk, där borgarnas markägarintressen
            dominerar över miljöhänsynen. Trots att regeringen nu verkar acceptera
            sektorsansvaret för miljön gentemot industrin har det inte gått
            att få något genomslag för detta inom de ariella näringarna.
          </note>
          <note>
            Under socialdemokraternas senaste regeringsperiod fördes en mycket
            aktiv miljöpolitik. Det innebar att svensk industri blev världsledande
            på många områden. Nu har tyvärr svensk teknik och teknisk utveckling
            hamnat på efterkälken.
          </note>
          <note>
            I stället har vi från en ledande plats i miljöpolitiken kommit
            långt efter i många frågor. En av dessa frågor fick vi exempel
            på i Rapport i går kväll i ett inslag från Danmark, där man återvinner
            80 % av material från husrivning, men också material från vägar
            och liknande. Man berättade att detta var mycket lönsamt.
          </note>
          <note>
            Arbete och miljö är de två viktigaste frågorna för våra ungdomar.
            I en situation när många går arbetslösa borde man ta chansen att
            se till att de arbetsuppgifter som ändå måste göras och som kommer
            att bli mycket dyrare att genomföra när konjunkturen vänder uppåt
            igen utfördes. Vi har i våra reservationer 1 och 2 pekat på en
            mängd sådana arbetsuppgifter och anvisar sammanlagt en summa på
            660 miljoner kronor till
          </note>
          <note>
            Naturvårdsverket för att finansiera dessa.
          </note>
          <note>
            Inventeringsarbete, skötsel av naturreservat, restaurering av
            kulturmiljöer o.d. är exempel på beprövade sysselsättningar som
            kan bekostas av
          </note>
          <note>
            AMS-medel. Regeringen borde ha stimulerat till tidigareläggning
            av vissa angelägna arbeten. Det gäller bl.a. reinvesteringar i
            kommunernas läckande vatten- och avloppsledningar, där
          </note>
          <note>
            Naturvårdsverket under förra veckan redovisade ett behov av insatser
            för 20 miljarder kronor. De sammanlagt 310 miljoner som vi anvisar
            till enskilda avloppsanläggningar och kommunernas
          </note>
          <note>
            VA-nät framstår naturligtvis i det ljuset som alldeles för litet,
            men vi skulle i vart fall kunna få i gång arbetet. En lika angelägen
            fråga är sanering av inomhusmiljön i kommunernas fastighetsbestånd.
          </note>
          <note>
            I sitt betänkande Handlingsplan mot buller (SOU
          </note>
          <note>
            1993:65) gör Bullerutredningen den bedömningen att man med åtgärder
            under en tioårsperiod och till en kostnad av 800 miljoner kronor
            per år kan komma till rätta med de mest allvarliga bullerproblemen
            i befintlig bebyggelse.
          </note>
          <note>
            Bullersanering är därför ytterligare ett område som lämpligen
            kan bli föremål för sysselsättningsåtgärder. Arbetet med bullervallar,
            insättning av treglasfönster och isolering av fasader ger anläggnings-
            och byggjobb.
          </note>
          <note>
            Under den förra lågkonjunkturen utfördes betydelsefulla natur-
            och kulturvårdande insatser.
          </note>
          <note>
            Som anförs i reservation 2 bör för vård och skötsel av naturreservat,
            upprustning av leder m.m.
          </note>
          <note>
            anvisas 35 miljoner kronor utöver regeringens förslag.
          </note>
          <note>
            Över hela vårt land finns dessutom en rad mindre projekt med
            angelägna byggnationer, inventeringar m.m. Det är särskilt två
            av dessa som vi vill uppmärksamma. Det ena projektet är en besöksanläggning
            vid den fina fågelsjön Tåkern.
          </note>
          <note>
            Kostnaden för denna anläggning är beräknad till cirka 10 miljoner
            kronor exklusive projektering. Vi föreslår att 8 miljoner extra
            lämnas till denna anläggning.
          </note>
          <note>
            Det andra projektet är ett försöksprojekt med hövder för att
            minska stranderosionen i Skåne.
          </note>
          <note>
            Projektet bekostas i dag till största delen av de berörda kommunerna
            och av villaägarna i området.
          </note>
          <note>
            Naturvårdsverket har beviljat forskningsmedel för en studie om
            anläggningarnas påverkan på naturen.
          </note>
          <note>
            Den totala kostnaden för projektet är beräknad till
          </note>
          <note>
            18 miljoner kronor. Vi föreslår att riksdagen anvisar 7 miljoner
            kronor för att bidra till försöken att stoppa stranderosionen.
            Naturvårdsverket bör få i uppdrag att samordna och prioritera
            de miljöinvesteringar som görs av kommunerna.
          </note>
          <note>
            Sanering av förorenad mark är ett av de områden som under rådande
            lågkonjunktur kan verka sysselsättningsskapande. Som exempel på
            saneringsobjekt kan nämnas Sala, där marken är kontaminerad av
            bly från gammal gruvdrift och slagghögar. Avsikten är att schakta
            bort det översta markskiktet med början på lekplatser, skol- och
            daghemsgårdar. Enbart i Sala innebär saneringen kostnader på flera
            hundra miljoner kronor, och den kan beräknas sysselsätta åtminstone
            några hundra personer. I andra fall krävs betydligt mer avancerade
            metoder för att komma till rätta med problemen. I vår reservation
            12 anvisar vi 100
          </note>
          <note>
            miljoner utöver regeringens förslag för saneringsåtgärder.
          </note>
          <note>
            Sammntaget skulle de av oss föreslagna insatserna ge tiotusentals
            värdefulla arbetsuppgifter för arbetslösa människor. Jag yrkar
            bifall till samtliga socialdemokratiska reservationer.
          </note>
          <note>
            Herr talman! Skogsbruket har ansvar för miljön och den biologiska
            mångfalden, enligt de allmänna hänsynsregler som finns i skogsvårdslagen.
            Vi socialdemokrater anser dock att även skogsnäringen skall ha
            ett ekonomiskt sektorsansvar för naturvården enligt principen
            om användarnas betalningsansvar. I vår motion om biologisk mångfald
            föreslog vi en utredning för utformning av en solidarisk och rättvis
            natur- och skogsbruksavgift. Det kravet står fast, eftersom skogen
            i form av orörd mark för forskning samt för friluftslivet är av
            vitalt intresse för samhället. Staten bör inte frånhända sig ansvaret
            för naturvården.
          </note>
          <note>
            Behovet av att öka de ekonomiska resurserna för intrångsersättning
            och inköp av naturreservat är stort. Som föreslås i vår reservation
            6 bör anslaget för inköp av mark öka med 22 miljoner kronor.
          </note>
          <note>
            Det ideella arbete som utförs av landet jägare när det gäller
            provtagning på och rapportering av älgar som har insjuknat eller
            dött i den s.k älgsjukan är av mycket stor vikt. Forskningen om
            denna sjukdom måste emellertid ges en högre prioritet än vad den
            har i dag. Resurser måste kunna avsättas i sådan omfattning att
            motåtgärder kan vidtas och eventulla samband mellan sjukdomen
            och förändringar i miljön kan klarläggas. Det är glädjande att
            utskottet har kunnat komma överens om ett tillkännagivande till
            regeringen i den här frågan.
          </note>
          <note>
            Däremot tycker jag att det är litet konstigt att man, samtidigt
            som ett enigt utskott understryker allvaret i situationen och
            också betonar riskerna för spridning till andra djurarter, inte
            drar konsekvenserna fullt ut. Ett tillkännagivande till regeringen
            är okej, men det ger inga pengar. Vi vill för vår del avsätta
            särskilda pengar till forskningen för att arbetet skall kunna
            intensifieras. I
          </note>
          <note>
            reservation 8 föreslår vi 2 miljoner kronor för detta ändamål.
          </note>
          <note>
            Om de övriga partier som står bakom tillkännagivandet verkligen
            menar allvar, borde också de vara med att tillstyrka dessa pengar.
          </note>
          <note>
            Formerna för NOLA- och landskapsvårdsstöd som infördes av socialdemokraterna
            har successivt utvidgats, och stöden utgör i dag permanenta inslag
            i naturvårdspolitiken. Stödet är viktigt också av regionalpolitiska
            skäl, eftersom de största bevarandevärdena finns i skogs- och
            mellanbygderna. Som föreslås i reservation 10 bör för nästa budgetår
            ytterligare 50 miljoner kronor anvisas för det ändamålet.
          </note>
          <note>
            Mitt anförande hittills och våra reservationer handlar mest om
            gröna jobb. Vår motion Jo694, som jag rekommenderar till noggrann
            läsning, innehåller en beskrivning av vår politik i vidare mening
            och en påminnelse om krav som vi under denna mandatperiod ställt
            i olika sammanhang.
          </note>
          <note>
            Miljöpolitiken i EU, Östeuropa, kretsloppet och den biologiska
            mångfalden är områden som socialdemokraterna prioriterar.
          </note>
          <note>
            Den socialdemokratiska miljöpolitiken syftar till miljöhänsyn
            i alla samhällets sektorer. Därför påbörjade vi en förändring
            av skattesystemet samt utformade omställningsplaner för energi-,
            trafikoch avfallspolitiken. Den borgerliga regeringen har tyvärr
            inte lyckats fullfölja denna politik trots långtgående utfästelser
            om motsatsen.
          </note>
          <note>
            Vi återkommer till miljöfrågorna i flera debatter under våren.
            Miljöfrågorna kommer ju in i jordbruks- och skogsfrågorna som
            kommer upp till debatt i morgon. Vårt internationella miljöansvar
            kommer upp i andra debatter. Både i biståndmotionen och i UNCED-motionen
            har vi vidareutvecklat våra synpunkter i denna fråga.
          </note>
          <note>
            Vi ser också fram emot den redovisning om miljöarbetet i Östeuropa
            som aviserats och den proposition om en ny miljöbalk som man lovat
            skall komma redan denna vecka. Nu vet vi inte när den kommer.
          </note>
          <note>
            Herr talman! Jag vill sluta som jag började.
          </note>
          <note>
            Miljöpolitikens viktigaste uppgifter är att skapa en långsiktigt
            hållbar utveckling och ge förutsättningar för god hälsa och ett
            tryggt liv. Den borgerliga fyrpartiregeringen har visat att miljöfrågorna
            inte kan drivas framåt i en regering som spretar åt alla håll.
            För miljöns skull måste nästa regering innehålla ett stort mått
            av socialdemokratisk handlingskraft. Då kan vi ta tillbaka det
            svenska initiativet i miljöfrågorna. Miljön tål inte fler långbänkar.
          </note>
          <note type="speaker">
            Anf. 100 JAN JENNEHAG (v):
          </note>
          <note>
            Herr talman! I min meningsyttring har jag föreslagit ändringar
            i 10 av totalt 30 moment. Jag står givetvis bakom dessa. Men jag
            nöjer mig med att yrka bifall till meningsyttringen i vad gäller
            momenten 6, 8, 9, och 23.
          </note>
          <note>
            Det sägs att riksdagens beslut skall få genomslag.
          </note>
          <note>
            Riksdagens beslut skall gälla till dess riksdagen fattar ett
            nytt beslut. I samband med energiskatteomläggningen konfirmerade
            riksdagen överenskommelsen att avsätta 500 miljoner kronor för
            utveckling av energisektorn i miljövänlig riktning.
          </note>
          <note>
            I den proposition som nu lagts fram är det knappast längre fråga
            om att medlen huvudsakligen skall gå till detta. Det är bara 35
            % av det totala beloppet på 500 miljoner kronor som föreslås gå
            till det ursprungliga ändamålet. Det kan, herr talman, knappast
            längre vara fråga om ''huvudsakligen''.
          </note>
          <note>
            Merparten av medlen går till andra ändamål:
          </note>
          <note>
            biologisk mångfald, Miljö- och naturresursdepartementets förvaltningskostnader,
            lantmäteriverksamhet, m.m. Det är säkert bra i och för sig, men
            det är knappast fråga om utveckling av energisektorn i miljövänlig
            riktning.
          </note>
          <note>
            Att regeringen föreslår ändringar av ett riksdagsbeslut må väl
            vara hänt. Men att riksdagen i en bisats kommer att gå ifrån ett
            tidigare beslut utan närmare motivering är mer anmärkningsvärt.
          </note>
          <note>
            Det man kan kräva när det är fråga om en så stor förändring är
            att regeringen återkommer med en redovisning av hur man skall
            uppnå riksdagens tidigare beslut.
          </note>
          <note>
            Det finns få sektorer av samhällslivet som har så stor betydelse
            för miljöarbetet som kommunsektorn. Kommunerna har naturligtvis
            kommit olika långt i miljöarbete. Trots att vi har lagar är vissa
            kommuner ganska senfärdiga med att uppfylla kraven.
          </note>
          <note>
            Det gäller t.ex. avfallsplaner. Det finns fortfarande kommuner
            som inte har antagit avfallsplaner. En del har gjort det på ett
            ambitiöst och korrekt sätt.
          </note>
          <note>
            En del har gjort det mera med vänster hand. Man har hyrt in konsulter
            som har presenterat en plan som har ställts i hyllan, uppenbarligen
            utan ambitioner att uppfylla det som riksdagen har avsett.
          </note>
          <note>
            Vi i Vänsterpartiet tycker att de kommuner som har visat senfärdighet
            skall förmås att driva miljöarbetet mer effektivt och kraftfullt.
            Många verksamheter som påverkar miljön negativt står i dag utanför
            samhällets tillsyn. Det är kommunerna som måste dra det tyngsta
            lasset på detta område.
          </note>
          <note>
            Vi bör alltså analysera möjligheterna att höja den kommunala
            ambitionsnivån inom miljöskyddsverksamheten.
          </note>
          <note>
            Knappast någon fråga har fått så mycket uppmärksamhet som försurningen,
            och det med rätta. Det är ett av de mest akuta miljöproblemen.
          </note>
          <note>
            Situationen förvärras sakta men säkert.
          </note>
          <note>
            Kalkningsprogrammen omfattar i dag omkring
          </note>
          <note>
            5 000 sjöar. Vi vet att vi åtminstone behöver titta närmare på
            det tredubbla antalet sjöar, plus ett mycket stort antal kilometer
            rinnande vatten.
          </note>
          <note>
            Dessa vatten är skadade. Skadorna kan inte i och för sig åtgärdas
            med kalkning. Vi lindrar symtomen. Men det än ändå viktigt att
            detta kommer igång på ett helt annat sätt än vad vi hittills har
            kunnat göra.
          </note>
          <note>
            Behovet av nykalkning är särskilt stort i Norrlands inland. Eftersom
            jag representerar Norrland, tvingas jag åter konstatera att frågan
            om var makten ligger i Sverige även här får ett uttryck.
          </note>
          <note>
            Situationen är så pass allvarlig att vi kanske kommer att tvingas
            till en storskalig markkalkning.
          </note>
          <note>
            En sådan kalkning förutsätter givetvis mera forskning. Medel
            till detta har vi inte. Det belopp som föreslås i propositionen
            är otillräckligt. Vi i
          </note>
          <note>
            Vänsterpartiet föreslår ytterligare 50 miljoner för kalkningsverksamheten.
          </note>
          <note>
            Ytterligare en faktor som är av stor betydelse både för Sveriges
            rykte som miljömedvetet land och för vår närmaste omgivning är
            situationen
          </note>
          <note>
            Östersjöregionen. Här finns en betydande verbal stimulans. Vi
            menar däremot att det som krävs är av en helt annan dignitet.
            Vi i Vänsterpartiet föreslår 200 miljoner kronor utöver regeringens
            förslag. Kostnaderna stiger för varje år. Regeringen föreslår
            drygt 190 miljoner. Det är knappast någonting som kan ändra på
            den allvarliga situationen för Östersjön.
          </note>
          <note>
            Om vi nu utgår från att miljön inte förbättras av verbalt stöd,
            utan att det är genom att anslå pengar som staten kan påverka
            situationen, är detta ett område som verkligen kan sägas vara
            eftersatt. I
          </note>
          <note>
            detta sammanhang kan jag heller inte undgå att kommentera Ny
            demokratis ställningstagande i den politiska debatten.
          </note>
          <note>
            Alla partier säger sig vara miljöpartier. Ny demokrati har i
            samtliga sina reservationer till detta betänkande föreslagit minskningar
            av regeringens föreslagna medelstilldelning. På en punkt, när
            det gäller åtgärder som inte kostar någonting, kan man kosta på
            sig det verbala stödet.
          </note>
          <note>
            I fråga om de styrmedel som riksdagen har -- lag och att ge anslag
            -- kan vi konstatera var intresset från Ny demokratis sida ligger.
            Det är fråga om verbalt stöd och ingenting annat.
          </note>
          <note type="speaker">
            Anf. 101 MAX MONTALVO (nyd):
          </note>
          <note>
            Herr talman! Man blir inte ett bättre miljöparti för att man
            lånar upp pengar och ytterligare förvärrar statsskulden och sedan
            talar gott om miljön, Jan
          </note>
          <note>
            Jennehag. Det är att lägga bördan på kommande generationer. Det
            är ni i Vänsterpartiet i och för sig inte ensamma om.
          </note>
          <note>
            Det var ett mycket dåligt argument att säga att Ny demokrati
            på det sättet inte är ett miljöparti. Ny demokrati har heller
            aldrig varit ett miljöparti, men vi är måna om miljön. Det tror
            jag är mycket bättre.
          </note>
          <note>
            Ny demokrati anser att ju större konsumenternas makt blir, desto
            mindre byråkrati krävs. Det för med sig att vi anser att Naturvårdsverket
            har spelat ut sin roll i den form det har i dag. Detta är en målinriktning
            till år 2000, varför vi inte har specifierat vilka delar som bör
            bantas.
          </note>
          <note>
            Vi anser att man i den nuvarande budgeten bör dra ner anslaget
            med 8 miljoner i förhållande till regeringens förslag. När man
            sedan ser hur
          </note>
          <note>
            Socialdemokraterna har förslag om ytterligare hundratals miljoner
            till Naturvårdsverket blir man förvånad.
          </note>
          <note>
            Varifrån tar ni pengar till detta? Bara därför att miljöfrågor
            nu är i ropet är det väl inte försvarbart att låna upp ytterligare
            hundratals miljoner som kommande generationer skall betala igen?
          </note>
          <note>
            Detta tyder endast på miljöpopulism. Det får stå både för Vänsterpartiet
            och Socialdemokraterna.
          </note>
          <note>
            Jag tror att svenska folket ser igenom miljöpopulism med tiden.
            Sådana dubbla budskap som ni använder är inte snyggt.
          </note>
          <note>
            Ny demokrati anser att man bör sätta in resurser där de gör mest
            nytta per insatt krona. Därför är det angeläget att stora resurser
            används i
          </note>
          <note>
            Östersjöområdet, där behovet ligger på uppskattningsvis 150 miljarder.
            Vi vill se en mer direkt och konkret miljösatsning på reningsverk,
            där svenska företag kan leverera materiel. Vi i Ny demokrati har
            föreslagit en satsning på ett reningsverk i floden Wisla med 75
            miljoner i vår biståndsbudget. Vi anvisar alltså pengar till detta
            från biståndet.
          </note>
          <note>
            Det Jan Jennehag säger är riktigt. Vi har föreslagit en neddragning
            av de flesta anslag med 2 %. Det gör vi med anledning av det statsfinansiella
            läget.
          </note>
          <note>
            Man kan inte lägga på kommande generationer hur mycket bördor
            som helst. Det är nödvändigt att ålägga myndigheterna mera långtgående
            produktivitets- och kreativitetskrav än vad regeringen föreslår.
          </note>
          <note>
            Vi står naturligtvis bakom alla reservationer, men för att spara
            tid yrkar vi endast bifall till reservationerna 3, 4 och 14.
          </note>
          <note type="speaker">
            Anf. 102 JAN JENNEHAG (v) replik:
          </note>
          <note>
            Herr talman! Max Montalvo säger att det som krävs exempelvis
            vad gäller Östersjöregionen är direkta och konkreta miljöinsatser.
            Förutsättningen är tydligen att det inte skall kosta staten någonting.
          </note>
          <note>
            Andra skall betala. Det är oklart hur. Jag utgår från att huvuddelen
            av de åtgärder som behövs inte i vanlig mening är företagsekonomiskt
            lönsamma på kort sikt.
          </note>
          <note>
            Då kommer vi in på bördan till kommande generationer. Jag menar
            att det sämsta vi kan göra är att överlåta en förstörd miljö till
            kommande generationer. Ett budgetunderskott kan vara allvarligt
            nog, men i valet mellan dessa två icke önskvärda ting måste vi
            ändå försöka rangordna bland de utgifter vi har.
          </note>
          <note>
            Vänsterpartiets ekonomiska politik ger utrymme för miljösatsningar.
            Dessa satsningar är ett uttryck för den vikt vi lägger vid miljön.
            Så länge det handlar om verbalt stöd och ospecificerade krav på
            att andra bör göra någonting är man i miljöpartiet
          </note>
          <note>
            Ny demokrati -- det var väl närmast så Max
          </note>
          <note>
            Montalvo försökte framställa det -- beredd till betydande insatser.
          </note>
          <note type="speaker">
            Anf. 103 MAX MONTALVO (nyd) replik:
          </note>
          <note>
            Herr talman! Jag börjar med det sista först, Jan
          </note>
          <note>
            Jennehag. Jag sade inte att vi är ett miljöparti utan att vi
            är måna om miljön. Det är väl en viss skillnad.
          </note>
          <note>
            Jag tror att det finns en viss skillnad vad gäller populistiska
            undertoner. Jag har insett att
          </note>
          <note>
            Vänsterpartiet tillsammans med
          </note>
          <note>
            Socialdemokraterna verkligen slår på den stora trumman och framför
            populistiska synpunkter på detta område. Det är mig bekant sedan
            länge.
          </note>
          <note>
            Jag sade faktiskt också att vi har föreslagit att man skall anslå
            75 miljoner ur biståndsbudgeten. Vi vill ta pengar till miljön
            från ett område där vi anser att pengarna gör mindre nytta.
          </note>
          <note type="speaker">
            Anf. 104 JAN JENNEHAG (v) replik:
          </note>
          <note>
            Herr talman! Populism kan enligt min mening knappast vara att
            man är beredd att anslå pengar till miljön och att man vill ta
            dem från andra samhällsområden. Populism är enligt mitt sätt att
            se det att tala väl om en sak men avstå från att göra något om
            det kostar.
          </note>
          <note type="speaker">
            Anf. 105 MAX MONTALVO (nyd) replik:
          </note>
          <note>
            Herr talman! Det var roligt att höra. Jag hörde inte
          </note>
          <note>
            Jan Jennehag säga varifrån dessa pengar skall tas när han talade
            förut. Det var just det jag saknade.
          </note>
          <note>
            Anf. 106 INGA-BRITT JOHANSSON (s)
          </note>
          <note>
            replik:
          </note>
          <note>
            Herr talman! Jag vet inte riktigt vad Max Montalvo menar med
            miljöpopulism. I vårt parti har vi arbetat aktivt med miljöfrågorna
            sedan 60-talet.
          </note>
          <note>
            Om det är populism så må det vara hänt. Vi har haft ett mycket
            aktivt program, och jag tror inte riktigt att det är det som Max
            Montalvo syftar på när han kallar oss miljöpopulister.
          </note>
          <note>
            Vi tycker också att man skall arbeta efter principen
          </note>
          <note>
            ''mest nytta per insatt krona''. Det är därför vi föreslår att
            man skall anslå en massa pengar till miljöinvesteringar och miljöarbeten
            som ändå måste göras. Det är bättre att de görs nu än i en högkonjunktur
            då det blir mycket dyrare.
          </note>
          <note>
            Dessa arbetsuppgifter är absolut nödvändiga för att vi skall
            kunna betala av på en skuld som vi har till en kommande generation,
            nämligen miljöskulden.
          </note>
          <note>
            Man beräknade att den uppgick till omkring 260
          </note>
          <note>
            miljarder förra året, och den är förmodligen mycket högre nu.
            Någon gång måste vi börja rätta till de problem som finns. Då
            ingår bl.a. den typ av arbetsuppgifter som jag räknade upp.
          </note>
          <note>
            Jag kan garantera Max Montalvo att varenda krona av dessa pengar
            finns redovisad i vår ekonomiska motion som väcktes samtidigt
            som miljömotionen.
          </note>
          <note>
            Vi skapar bl.a. ungefär 90 000 nya arbetsuppgifter.
          </note>
          <note>
            Finansieringen består delvis av en extraskatt för dem som har
            inkomster över brytpunkten. Den består också i att vi tar tillbaks
            de pengar som den borgerliga regeringen med Ny demokratis hjälp
            har skänkt till aktieägare genom sänkta förmögehetsskatter, sänkta
            aktieskatter osv.
          </note>
          <note type="speaker">
            Anf. 107 MAX MONTALVO (nyd) replik:
          </note>
          <note>
            Herr talman! Det var intressant att höra att det kommer en ny
            extraskatt igen. Det var bra. Jag undrade just hur man i utskottet
            kan föreslå att vi skall anslå så stora summor utan att egentligen
            ha någon täckning för det. Vi har fått klart besked på den punkten.
          </note>
          <note>
            Det går inte att vända en trend så hastigt som alla i denna kammare
            föreslår. Man får vända den mycket långsammare och med ett mer
            genomarbetade förslag än de som ofta läggs fram här. Man måste
            ha folket med på alla stora förändringar -- annars blir det ingenting
            av det. Det ni gör -- står och fäktas om att vara värst vad gäller
            åtgärder -- är helt och hållet populism.
          </note>
          <note>
            Anf. 108 INGA-BRITT JOHANSSON (s)
          </note>
          <note>
            replik:
          </note>
          <note>
            Herr talman! Jag kan försäkra Max Montalvo om att vi har folket
            med oss när det gäller denna typ av arbetsuppgifter. Folket kräver
            att vi som politiker tar itu med de miljöförstöringar som vi genom
            bristande lagstiftning och bristande åtgärder tyvärr har ställt
            till med tidigare. Folket vet att det kostar
          </note>
          <note>
            20 miljarder kronor att reparera dåliga VA-
          </note>
          <note>
            ledningar ute i kommunerna, och folket vill att dessa arbeten
            skall komma i gång så fort som möjligt. Det är ett exempel.
          </note>
          <note>
            Jag trodde faktiskt att Ny demokrati hade uppfattat vad som står
            i vår ekonomiska motion om en femprocentig värnskatt. Det har
            ju diskuterats här i kammaren av och till i olika sammahang. Jag
            rekommenderar Max Montalvo inte bara att läsa våra miljömotioner
            utan också den ekonomiska.
          </note>
          <note>
            Det kan finnas mycket nyttig läsning där.
          </note>
          <note type="speaker">
            Anf. 109 MAX MONTALVO (nyd) replik:
          </note>
          <note>
            Herr talman! Jag tror inte att det är så många av de arbetande
            människorna som uppskattar en extra skatt eller att man håller
            på med miljöfrågorna på detta vis. Jag tror att det är många som
            gillar miljöfrågor när man pratar om det generellt -- det är nog
            ingen som säger emot -- men att betala höga skatter för att åtgärda
            miljön i en lågkonjunktur tror jag inte att så många ställer upp
            på.
          </note>
          <note type="speaker">
            Anf. 110 LENNART BRUNANDER (c):
          </note>
          <note>
            Herr talman! Det är precis som Jan Jennehag sade här tidigare.
            Det sämsta vi kan överlämna till kommande generationer är en förstörd
            miljö. Det är grunden för det arbete som vi utför i regeringen
            och i andra sammanhang. Det budgetförslag från
          </note>
          <note>
            Miljödepartementet som vi har att behandla i dag har också denna
            inriktning.
          </note>
          <note>
            Inga-Britt Johansson sade att det inte har hänt så mycket sedan
            Socialdemokraterna lämnade regeringsmakten, och att det behövs
            en socialdemokratisk kraft för att få fart på miljöpolitiken.
            Jag skulle vilja hävda motsatsen.
          </note>
          <note>
            Det har faktiskt hänt en hel del i miljöpolitiken sedan Socialdemokraterna
            fick lämna regeringsmakten och överlämna
          </note>
          <note>
            Miljödepartementet till Olof Johansson.
          </note>
          <note>
            Kretsloppstänkandet fanns inte med i det socialdemokratiska regeringsarbetet.
            Vi väckte motioner om detta på den tiden, men man ville inte gå
            in på den vägen. Det är egentligen det enda rätta sättet att komma
            fram till ett miljöriktigt samhälle.
          </note>
          <note>
            De som producerar varorna har ett ansvar för att börja i rätt
            ända. Dessa frågor behandlas förresten i nästa betänkande också.
            Allmänheten måste ta hänsyn och hjälpa till att skapa förutsättningar
            för en riktig miljöpolitik och en riktig användning av de resurser
            vi har.
          </note>
          <note>
            Miljödepartementets budget har en omslutning på
          </note>
          <note>
            1,6 miljarder. Det är en ökning med över 230
          </note>
          <note>
            miljoner sedan förra året. Det är alltså en utveckling som står
            i kontrast till det Inga-Britt
          </note>
          <note>
            Johansson tidigare försökte ge sken av. Vi gör kalkningsåtgärder
            för nästan 200 miljoner -- 198
          </note>
          <note>
            miljoner noga räknat. Vi gör investeringar i naturreservat på
            190 miljoner, och 60 miljoner kan tillkomma utöver det. Domänverksmarker
            ger också en avsättning som inte är obetydlig. Det återstår en
            del att göra för att få arbetet så omfattande som vi egentligen
            vill ha det.
          </note>
          <note>
            Jordbruksutskottet påpekade detta när beslutet om
          </note>
          <note>
            Domänverkets bolagisering fattades. Det gjordes redovisningar
            både från departementet och
          </note>
          <note>
            Domänverket under behandlingen av propositionerna.
          </note>
          <note>
            Det är inte bara det som står i budgetpropositionen som är viktigt
            i det sammanhanget. Regeringen är i stort sett klar med ett regleringsbrev
            där man avsätter 330 miljoner kronor till ett ROT-program för
            att förbättra miljön i bostadsområden. Det gäller buller, allergier,
            radonsanering av fastigheter och att kretslopssanpassa olika typer
            av bostäder.
          </note>
          <note>
            Det här är alltså pengar som kommer att skapa en hel del av de
            jobb som Inga-Britt Johansson talade om och som då skall sättas
            i relation till det som står i de socialdemokratiska reservationerna.
            Det är litet grand samma pengar och samma möjligheter det handlar
            om.
          </note>
          <note>
            När det gäller bullerfrågor, som Inga-Britt
          </note>
          <note>
            Johansson pratade om och som det också står om i reservationerna,
            är det kanske riktigt att påpeka att dessa frågor var en följetong
            under den tid vi hade en socialdemokratisk regering. Riksdagen
            påpekade gång på gång att man borde göra någonting åt bullerproblemen,
            men regeringen var inte särskilt intresserad av att göra något.
            Sedan har det kommit en utredning, och det är den utredningens
            resultat som Socialdemokraterna nu faller tillbaka på, vilket
            också regeringen kommer att göra.
          </note>
          <note>
            Bullret är ett angeläget problem, men
          </note>
          <note>
            Socialdemokraterna har inte gått i första ledet för att lösa
            det. De satt och bromsade så länge de hade chans att göra det.
          </note>
          <note>
            Som jag sade, är det inte bara den nu aktuella propositionen
            som är viktig i sammanhanget. Vi har ju haft en hel del andra
            propositioner också.
          </note>
          <note>
            Den om kretslopp var avgörande för att miljöfrågorna skulle komma
            framåt.
          </note>
          <note>
            Vi har hela resonemanget i finansplanen om en uthållig utveckling,
            där miljöfrågorna har kommit in i den ekonomiska politiken. Det
            är ett stort framsteg, som är nödvändigt för att vi skall få ordentlig
            acceptans för miljöfrågorna också i det sammanhanget.
          </note>
          <note>
            Vi har antagit en proposition om klimatfrågorna.
          </note>
          <note>
            Vi har nu snart att behandla en proposition om miljöfarligt avfall.
          </note>
          <note>
            Stora satsningar har gjorts på biobränsle under den borgerliga
            regeringstiden, och det har skett en kraftig ökning av nyttjandet
            av biobränslen som vi inte har sett tidigare. Det startade litet
            grand någon gång i slutet av 70-talet och början av 80-talet.
            När vi sedan fick en socialdemokratisk regering, avstannade verksamheten,
            men nu har den tagit fart igen.
          </note>
          <note>
            Skatteväxling kommer det en proposition om. Det kommer också
            en om miljöskulden, som Inga-Britt
          </note>
          <note>
            Johansson var inne på. Här har gjorts en del saker i fråga om
            skatteväxling. Koldioxidavgiften är en sådan, och det finns en
            del annat också.
          </note>
          <note>
            I kompletteringspropositionen kommer det pengar till sanering
            av miljöskadade områden. Vi täcker in hela det område som berörs
            i de socialdemokratiska reservationerna. Allt det som tas upp
            där kommer att genomföras på något sätt.
          </note>
          <note>
            I propositionen som vi nu behandlar finns också särskilda satsningar
            på biologisk mångfald. Det startas en verksamhet i SLU när det
            gäller biologisk mångfald, och pengar förs över dit. Vi får en
            satsning med 6 miljoner kronor på Nordens ark för att bevara hotade
            djurarter.
          </note>
          <note>
            Vi får också pengar till att slutföra inventeringen av våtmarken,
            även det en följetong under den tid då vi hade socialdemokratisk
            regering. Det är ett arbete som har hållit på mycket länge och
            som har varit ganska segt, men nu kommer pengar för att man skall
            kunna slutföra det. Det sker alltså en satsning på biologisk mångfald
            som är i storleksordningen drygt 30 miljoner kronor.
          </note>
          <note>
            I betänkandet gör utskottet ett uttalande om älgsjukan. Den är
            ett bekymmer, och det är viktigt att de instanser som har att
            hantera frågan avsätter de medel som behövs. Inga-Britt Johansson
            gjorde ett litet nummer av att vi gör ett uttalande men inte skickar
            med några pengar. Om vi skickar med pengar är det naturligtvis
            starkare, det skall jag erkänna. Men å andra sidan finns det pengar
            i systemet, och de 2 miljoner som
          </note>
          <note>
            Socialdemokraterna föreslår kanske inte räcker heller.
          </note>
          <note>
            Vad som är sagt här är att de som har att jobba med frågorna
            också måste avsätta medel för att kunna slutföra arbetet. Det
            tror jag är möjligt att göra.
          </note>
          <note>
            Med de här orden vill jag yrka bifall till jordbruksutskottets
            hemställan i betänkandet om
          </note>
          <note>
            Miljödepartementets budget. Men, herr talman, jag kanske skall
            bemöta något av det som tagits upp i debatten.
          </note>
          <note>
            Inga-Britt Johansson säger att jord- och skogsbruket bryr vi
            oss inte om, utan de näringarna får bete sig ungefär som de vill.
            Det är inte sant. Vi har en mycket stark önskan att få ett mera
            miljöinriktat jordbruk, och vi har redan kommit långt på den vägen.
          </note>
          <note>
            Programmet för halvering av bekämpningsmedel, som startades när
            vi hade en socialdemokratisk regering men som det inte fanns något
            motstånd mot från andra partier, har lett till ytterligare en
            halvering, så att man nu är nere på en minskning med 65--70 %,
            vilket måste betecknas som ett mycket fint resultat.
          </note>
          <note>
            Landskapsvårdsåtgärderna och NOLA var skapelser av Socialdemokraterna,
            sade Inga-Britt
          </note>
          <note>
            Johansson. Det är en överdrift i väldigt stor utsträckning, eftersom
            de åtgärderna var resultat av 1990 års jordbrukspolitiska beslut.
            Vi jobbade fram detta gemensamt, och jag kan säga att vi från
          </note>
          <note>
            Centerpartiet var väldigt pådrivande.
          </note>
          <note>
            Beloppet till NOLA ökades kraftigt vid det tillfället. Vi hade
            förslag om mer än de 250
          </note>
          <note>
            miljonerna men lyckades inte få igenom det. Den socialdemokratiska
            regering som då satt var litet mer rädd om pengarna och ville
            inte släppa till så mycket den gången. Men det var alltså inte
            några skapelser av Socialdemokraterna utan någonting som vi jobbade
            fram gemensamt i 1990 års beslut.
          </note>
          <note>
            Skogsbrukets hänsynstagande och ansvar tog Inga-
          </note>
          <note>
            Britt Johansson också upp. Där tycker jag att det är viktigt
            att säga att skogsbruket har ett ansvar för att ta hänsyn till
            miljön, till naturvården och till den biologiska mångfalden. Det
            skall man göra, och det gör man också i det ordinarie reguljära
            skogsbruket.
          </note>
          <note>
            Genom den ändring av skogsvårdslagen som nu har skett ges skogsbruket
            möjlighet att ta detta ansvar.
          </note>
          <note>
            Den möjligheten hade man egentligen inte tidigare, för då var
            man lagbrytare. Det var en skogsvårdspolitik som hade socialdemokratisk
            inriktning. Nu har vi en annan skogsvårdspolitik som ger skogsbrukaren
            möjlighet att ta de hänsyn som möjligtvis skall tas.
          </note>
          <note>
            Men det kostar naturligtvis pengar att göra det. Att därpå också
            lägga att skogsbrukaren skall betala en avgift för att vi skall
            avsätta områden till naturreservat och annat, tycker jag är fel.
            Det tycker också regeringen är fel, för det är ett intresse och
            ett ansvar för oss alla. Vi får hjälpa till att klara den kostnaden,
            och det skall alltså inte finnas någon extra skogsvårdsavgift.
            Däremot skall skogsbrukaren ta hänsyn till miljön osv. vid det
            ordinarie bruket av sin fastighet. Det är oerhört viktigt.
          </note>
          <note>
            Jan Jennehag tog också upp en del frågor som jag kanske borde
            säga någonting om. Han tyckte att man inte satsar så mycket på
            energipolitiken som man bör göra av de 500 miljonerna. Å andra
            sidan tyckte han att man satsar litet för litet på Östersjön.
          </note>
          <note>
            Nu var de 500 miljonerna avsedda för båda de här sakerna. Det
            sades också, om inte jag minns fel, att under första tiden kanske
            litet mer får läggas på
          </note>
          <note>
            Östersjön och litet mindre på satsningar på alternativ energi.
            Så på det hela taget följer nog fördelningen de regler som skulle
            gälla.
          </note>
          <note>
            Annars delar jag Jan Jennehags uppfattning att försurningen är
            ett jätteproblem som vi måste klara av. Det klarar vi inte bara
            med kalkning, utan det klarar vi bäst med att minska de försurande
            utsläppen.
          </note>
          <note>
            Herr talman! Med det yrkar jag återigen bifall till utskottets
            hemställan.
          </note>
          <note>
            Anf. 111 INGA-BRITT JOHANSSON (s)
          </note>
          <note>
            replik:
          </note>
          <note>
            Herr talman! Av Lennart Brunanders anförande förstår jag att
            det var betydligt lättare för Centern att vara pådrivande under
            den socialdemokratiska regeringsperioden än vad det är nu. Vad
            jag förstod, berodde allt som hände under 80-talet egentligen
            på att Centern hade drivit på. Det kanske vore idé att börja samarbeta
            med oss i stället.
          </note>
          <note>
            Det är riktigt att det har kommit många propositioner och många
            förslag, men de har bestått av ord och ingen substans. Det finns
            en proposition som jag håller med om har varit bra, och det är
            kretsloppspropositionen. Den är mycket bra, men även där saknas
            substans på många områden där vi har förväntat oss att man också
            skulle ta upp kretsloppsfrågorna.
          </note>
          <note>
            Propositionen är alldeles för begränsad. Sverige torde vara det
            enda land där man inbillar sig att man kan skjuta frågorna framför
            sig genom att säga att de skall lösas på frivillig väg, och om
            det inte sker får vi återkomma med lagstiftning. Det är ju så
            man säger.
          </note>
          <note>
            I samtliga propositioner -- något överdrivet -- sedan den nuvarande
            regeringen tillträdde har det talats om miljöskatter och ekonomiska
            styrmedel. Vi har sett ett ekonomiskt styrmedel, och det är kadmiumavgiften.
            Den var inte mycket att komma med.
          </note>
          <note>
            Lennart Brunander räknade upp en del arbetsuppgifter. Om jag
            inte har alldeles fel, ingår de i det ROT-program som socialdemokratiska
            motionärer efter mycket möda fick igenom i utskottet, där man
            tvingade regeringen att lägga fram ett förslag om vilka arbetsuppgifter
            som skall utföras.
          </note>
          <note>
            När det gäller skogsbruket och skogsvårdsavgifter är vi inte
            överens. Vi socialdemokrater anser att det behövs en skogsvårdsavgift,
            och jag tror att det blir tillfälle att diskutera den frågan ytterligare
            i morgon, när kammaren behandlar ett annat betänkande från jordbruksutskottet.
          </note>
          <note>
            Jag tror ärligt talat att Centern har en uppriktig vilja att
            komma vidare i miljöpolitiken. Men de propositioner som hittills
            har lämnats till riksdagen har som sagt haft mycket litet av substans,
            och ytterst få åtgärder har vidtagits.
          </note>
          <note type="speaker">
            Anf. 112 LENNART BRUNANDER (c)
          </note>
          <note>
            replik:
          </note>
          <note>
            Herr talman! Inga-Britt Johansson började med att säga att Centern
            var väldigt pådrivande när vi hade en socialdemokratisk regering.
            Det kan jag väl då kvittera med att säga att det var inte särskilt
            svårt att vara det, eftersom det inte hände så särskilt mycket
            då.
          </note>
          <note>
            Den socialdemokratiska regeringen lade inte fram några vidare
            propositioner, utan den kom med en jätteproposition efter tre
            år, och det var den vi hade att se fram emot hela tiden. I den
            propositionen föreslogs en hel del åtgärder som faktiskt var bra.
          </note>
          <note>
            Många av dem jobbar vi med, och mycket av det som fanns där genomförs
            under den nuvarande regeringen. Men det var också en förfärlig
            massa som lades på utredningar och som egentligen inte var mer
            än en målsättning.
          </note>
          <note>
            Så visst var vi pådrivande då, men vi föredrar nog att sitta
            i regeringsställning och ha ansvar för miljöfrågorna, för på det
            sättet kan vi uträtta mer.
          </note>
          <note>
            Då säger Inga-Britt Johansson att det finns ingen substans i
            den här regeringens propositioner. Det gör det väl visst! Det
            har funnits förslag både i klimatpropositionen och i kretsloppspropositionen
            och inte minst i den proposition som vi i dag behandlar, där det
            anslås drygt 1,6 miljarder, en ökning från förra året med 230
            miljoner, plus de saker som kommer i kompletteringspropositionen
            och andra propositioner. Så det är faktiskt ingen dålig satsning.
          </note>
          <note>
            Inga-Britt Johansson säger att kretsloppspropositionen väl var
            bra men att man borde ha tagit med flera områden i den. Det är
            ju det som vi har tillsatt Kretsloppsdelegationen för att göra.
            Den har uppgiften att bearbeta de frågor som efter hand kommer
            upp. Jag tror faktiskt att det är en fördel att ha med sig både
            näringslivsföreträdare och andra intressenter i detta arbete.
            Då når vi bättre resultat. Men skulle man stöta på patrull i detta
            arbete, måste man gå fram med förslag till lagstiftning. Detta
            utsades också ganska klart när vi fattade kretsloppsbeslutet.
          </note>
          <note>
            När det gäller ROT-satsningarna och de miljösatsningar i bostäder
            som jag talade om är det som sades om vad arbetsmarknadsutskottet
            gjorde riktigt, men vi var då överens i utskottet om att ge regeringen
            uppdraget i fråga. Jag kan också säga att det i det sammanhanget
            framfördes en del tankar och krav vad gäller miljösatsningar,
            men inte föranledda av den socialdemokratiska motionen utan av
            Centerns motioner.
          </note>
          <note>
            Vi får nog leva med att inte vara överens i frågan om skogsavgift.
            Det är bra att vi kan redovisa att vi på den punkten har olika
            uppfattningar.
          </note>
          <note>
            Anf. 113 INGA-BRITT JOHANSSON (s)
          </note>
          <note>
            replik:
          </note>
          <note>
            Herr talman! Vi har gett flera exempel på ytterligare områden
            där vi snabbt vill få till stånd en kretsloppssituation. Jag kan
            t.ex. peka på en motion om elektronikfrågor. Jag nämnde i mitt
            tidigare anförande byggmarknaden, där Danmark har kommit långt
            före oss. Danmark har i dag faktiskt en mycket hårdare miljölagstiftning
            än vad vi har i Sverige. Nog har det funnits anledning att gå
            snabbare fram än vad som har skett under de senaste tre åren.
          </note>
          <note>
            Vad gäller att driva på och vara överens vill jag framhålla följande.
            Lennart Brunander säger att
          </note>
          <note>
            Centern drev på Socialdemokraterna för att få till stånd vissa
            resultat men att Socialdemokraterna inte gjorde någonting. När
            Socialdemokraterna drev på i arbetsmarknadsutskottet för att få
            fram
          </note>
          <note>
            ROT-programmet var det tydligen ändå Centerns förtjänst att det
            blev något av detta. Jag tycker att det är en märklig logik.
          </note>
          <note>
            Faktum är, och jag står fast vid det, att det i alla de propositioner
            som har framlagts har funnits många ord men mycket litet av substans.
            Vi ser nu också att i de lägen där det skulle behöva bli något
            av substans, där man måste komma fram till någonting, kommer det
            inte fram några propositioner. Man sköt t.ex. upp framläggandet
            av kretsloppspropositionen halvårsvis.
          </note>
          <note>
            Nu gäller det frågan om miljöbalken. Det var först ett stort
            ståhej för att man ville hinna få den färdigbehandlad i vår, men
            den kommer nu inte att läggas fram som utlovat var. Man har inte
            ens fått fram lagrådsremissen. Detta beror på att det där måste
            finnas substans.
          </note>
          <note>
            Lennart Brunander! Jag tror att det i dessa frågor är betydligt
            enklare för Centern att diskutera och komma överens med Socialdemokraterna
            än med de övriga i den konstellation som man nu har i regeringen.
            Låt mig bara peka på frågan om bioenergin. Regeringen bestämde
            sig alldeles på sluttampen för att dra tillbaka den proposition
            som skulle ha inneburit stopp för alla tankar på biobränsle. Det
            berodde såvitt jag förstår inte på någon reaktion från Centern
            utan på att kommunerna, som har börjat satsa på biobränsle, protesterade
            i högan sky.
          </note>
          <note type="speaker">
            Anf. 114 LENNART BRUNANDER (c)
          </note>
          <note>
            replik:
          </note>
          <note>
            Herr talman! För att börja med det sista vill jag säga att det
            inte var någon proposition med förslag om ändrad beskattning på
            energi som drogs tillbaka utan en rapport från tjänstemän i departementet.
          </note>
          <note>
            Jag kan för den händelse att Inga-Britt Johansson inte har hört
            talas om det nämna att Centern var mycket starkt engagerad i ansträngningarna
            att det inte skulle bli någonting av detta. De förslag som där
            lades fram skulle, som Inga-Britt Johansson säger, om de genomfördes
            komma att ödelägga mycket på detta område.
          </note>
          <note>
            Vi har under de senaste åren fått en fantastisk utveckling av
            biobränslena, och mycket är på gång.
          </note>
          <note>
            Bara det faktum att dessa förslag har lagts fram fick många att
            börja fundera över om de skulle genomföra sina planerade satsningar
            eller inte. Vi får hoppas att de besked som nu kommer om att man
            nu inte skall göra någon förändring återställer ordningen på detta
            område.
          </note>
          <note>
            Inga-Britt Johansson tycker vidare att det är dumt att dra ut
            på tiden med framläggandet av propositioner. Det tycker också
            jag. Men ge oss åtminstone den komplimangen att vi ser till att
            det blir något innehåll i propositionerna innan de framläggs,
            så att det kan bli några resultat! Inga-
          </note>
          <note>
            Britt Johansson sade för en liten stund sedan att kretsloppspropositionen
            blev bra, men det tog litet tid. Kanske var det därför som den
            blev bra.
          </note>
          <note>
            Det är riktigt att det var en socialdemokratisk motion som startade
            det arbete som ledde fram till
          </note>
          <note>
            ROT-programmet. Den elogen skall socialdemokraterna ha. Men att
            beslutet fick ett miljömässigt innehåll var inte en socialdemokratisk
            bedrift. Något sådant fanns inte i den socialdemokratiska motionen.
            Det var snarare en centerpartistisk bedrift.
          </note>
          <note>
            Herr talman! Jag tycker trots det som Inga-Britt
          </note>
          <note>
            Johansson säger att de satsningar som görs på miljön är bra.
            Det är inte bara vad som görs i riksdagen som är viktigt, utan
            det gäller också vad som görs ute i kommunerna och i företagen.
            Jag hade häromdagen möjlighet att träffa företrädare för bilindustrin.
            Man hade där tagit fram livscykelanalyser av en mängd olika i
            en bil ingående material. På det sättet skulle man kunna peka
            ut bl.a. den miljömässigt bästa bilen med tanke på att materialen
            skall kunna separeras från varandra och återanvändas. Det är bara
            ett exempel bland många. Kommunerna gör på många håll ett mycket
            fint jobb för de lokala agendorna.
          </note>
          <note type="speaker">
            Anf. 115 JAN JENNEHAG (v) replik:
          </note>
          <note>
            Herr talman! Lennart Brunander nämnde att de
          </note>
          <note>
            500 miljonerna från energiskatteomläggningen inte bara skulle
            användas för utveckling i miljövänlig riktning inom energisektorn.
            Det är alldeles riktigt, men de skulle huvudsakligen användas
            till detta.
          </note>
          <note>
            Till denna huvudinriktning återstår nu ungefär 175
          </note>
          <note>
            miljoner kronor, och jag tror att inte heller Lennart
          </note>
          <note>
            Brunander är tillfredsställd med den utvecklingen.
          </note>
          <note>
            Centern och för den delen också kds stod på samma sida i folkomröstningen
            om kärnkraften, och det är klart att dessa pengar måste ses i
            detta perspektiv.
          </note>
          <note>
            Jag menar att riksdagen här helt enkelt har blivit utsatt för
            en kupp. Den är ett uttryck för maktförhållandena i riksdagen.
            I regeringen finns ett antal partier som backas upp av mäktiga
            intressen vilka gärna ser att kärnkraftsavvecklingen förhalas
            så länge som möjligt. Det är i det perspektivet som vi skall se
            användningen av dessa pengar.
          </note>
          <note>
            Självfallet, Lennart Brunander, krävs det långsiktiga åtgärder
            mot försurningen, men vi löser inte akuta problem med långsiktiga
            åtgärder. Vi måste ta hand om en del skadeverkningar omedelbart,
            och ett av de verktyg som vi har är en utvecklad kalkningsverksamhet.
            Mot den bakgrunden menar jag att det behöver göras ytterligare
            ansträngningar. Det förhållandet undanskymmer naturligtvis inte
            det faktum att de långsiktiga åtgärderna är de viktigaste.
          </note>
          <note type="speaker">
            Anf. 116 LENNART BRUNANDER (c)
          </note>
          <note>
            replik:
          </note>
          <note>
            Herr talman! Jag återkommer till de 500
          </note>
          <note>
            miljonerna. Jag har inte räknat exakt så som Jan
          </note>
          <note>
            Jennehag har gjort, men låt oss säga att 175
          </note>
          <note>
            miljoner kronor kommer att gå till biobränsle.
          </note>
          <note>
            Självfallet vill vi ha mera pengar till dem. Nu är detta inte
            de enda pengar som anslagits till detta.
          </note>
          <note>
            Det har i energiöverenskommelsen också avsatts andra pengar till
            detta ändamål. Man kan dock inte säga att man vill ha mer pengar
            till Östersjöområdet från de 500 miljonerna samtidigt som man
            också vill ha mera till biobränslen. Då går ekvationen inte ihop.
          </note>
          <note>
            När beslutet fattades uttalade man att till en början skulle
            mera kunna gå till Östersjön, eftersom det finns ett mycket kraftigt
            behov av sådana här insatser där. Dessa är viktiga för oss också
            med tanke på nedfall och försurning, eftersom mycket av detta
            kommer från andra håll.
          </note>
          <note>
            Det är klart att de 198 miljoner kronor som anvisas i budgeten
            för kalkningsåtgärder inte räcker särskilt långt, men det har
            ändå under de senaste åren skett en ganska kraftig ökning. Dessutom
            har det nu kommit ett betänkande om hur man skall finansiera en
            ytterligare satsning på detta område, nämligen slutbetänkandet
            Morot och piska för bättre miljö.
          </note>
          <note>
            Det har nyligen framlagts för regeringen, och det kommer med
            anledning av det ett förslag i propositionen om miljöskuld och
            skatteväxling.
          </note>
          <note>
            På den vägen kommer kanske mer pengar att kunna satsas, och jag
            tror också att det är angeläget.
          </note>
          <note>
            Framför allt är det, som jag sade, angeläget att vi minskar de
            försurande utsläppen. Vi kommer inte att kunna kalka bort hela
            försurningen. Utsläppen av försurande ämnen är inte så väldigt
            stora i norra
          </note>
          <note>
            Sverige. Jennehag sade att man där nu har en mycket besvärande
            situation. Det beror delvis på att marken där är känsligare och
            att man där följaktligen har mindre marginaler. Därför får utsläppen
            där svåra konsekvenser.
          </note>
          <note>
            Ett bekymmer som vi har vid storskaliga kalkningsprojekt är att
            våra forskare och vetenskapsmän inte är överens om vad som händer
            i samband med dem. Också det har en bromsande effekt på utvecklingen
            på detta område.
          </note>
          <note type="speaker">
            Anf. 117 JAN JENNEHAG (v) replik:
          </note>
          <note>
            Herr talman! De 500 miljonerna kan inte räcka till allt, säger
            Lennart Brunander. Nej, naturligtvis inte. Man måste också se
            på de alternativ som respektive partier har i ekonomiskt avseende
            när de motiverar sina satsningar, och därvidlag skiljer vi oss
            åt.
          </note>
          <note>
            När det gäller arbetet mot försurning är det inte forskarnas
            tveksamhet inför utökad kalkning som utgör den ''trånga sektorn'';
            det är trots allt fråga om hur mycket pengar vi vill satsa just
            nu.
          </note>
          <note>
            Självfallet finns det forskare som har olika meningar om effekterna
            av kalkning, men jag tror att det är helt ostridigt att det behövs
            mer kalkning.
          </note>
          <note>
            Jag skulle vilja se den forskare som i dag säger: Nej, sluta
            kalka! Det blir värre än om vi inte gör det. Jag tror inte att
            vi hittar någon sådan.
          </note>
          <note type="speaker">
            Anf. 118 LENNART BRUNANDER (c)
          </note>
          <note>
            replik:
          </note>
          <note>
            Herr talman! Inte heller jag tror att vi hittar några forskare
            som säger att vi skall sluta kalka. Frågan är på vilket sätt vi
            skall göra det. I fråga om sjökalkningen och kalkningen av åkermarken
            är det ingen tvekan, medan kalkningen av skogsmark är mer betingad
            av de lokala förutsättningarna för kalkning.
          </note>
          <note>
            Jag tror att det är i morgon som vi i jordbrukssammanhang skall
            ta upp en annan fråga, nämligen återföringen av aska från biobränslen.
          </note>
          <note>
            Det finns många liknande åtgärder som är viktiga i sammanhanget.
            När det handlar om en övergång till biobränslen och biobränsleanläggningar
            är beskattningen av el viktig. Den bör vara sådan att biobränslen
            prioriteras.
          </note>
          <note type="speaker">
            Anf. 119 CARL OLOV PERSSON (kds):
          </note>
          <note>
            Herr talman! Först måste jag yrka bifall till jordbruksutskottets
            betänkande. Jag vill kommentera propositionen och betänkandet
            litet grand.
          </note>
          <note>
            På sidan 4 i propositionen står det att de ekonomiska styrmedlen
            i ökad omfattning skall utvecklas och användas i miljöpolitiken.
            Det tycker jag är bra, men man måste verkligen trycka på ordet
            utvecklas. Målet, en bättre miljö, får inte överges för principer.
            Felaktiga beslut innebär att vi inte får med oss företag och medborgare.
          </note>
          <note>
            Om det kan bevisas att långa transporter av pappersavfall innebär
            en försämrad miljö i stället för en miljövinst, kan det vara bättre
            att acceptera en sopfraktion som innehåller papper och som får
            gå till framställning av energi, i stället för att köra papperet
            hundratals mil.
          </note>
          <note>
            I propositionen finns ett anslag till Nordens ark.
          </note>
          <note>
            Det tycker jag är bra. Det läggs ner ett fint arbete vid Nordens
            ark, och de som arbetar där är väl värda de 6 miljonerna från
            svenska folket. Men nu skulle det vara bra om vi också kunde få
            till stånd ett nätverk där även andra djurparker kunde arbeta
            för bevarandet av mångfalden. Det skulle vara bra om vi kunde
            finna former för att stödja även detta.
          </note>
          <note>
            Jordbruksministern, liksom Naturvårdsverket och ursprungligen
            också Skogspolitiska kommittén, talar om att 5 % av skogsmarken
            skall skyddas som reservat. Vi måste vara klara över att om vi
            tar bort
          </note>
          <note>
            5 % av den produktiva skogsmarken så förlorar vi också 5 % av
            inkomsterna från skogen. Det rör sig i runt tal om tre och en
            halv miljard. Det rör sig dessutom om ganska många arbetstillfällen,
            ofta i glesbygd.
          </note>
          <note>
            Också vården av dessa skogsområden kommer att kosta. Redan nu
            vill Naturvårdsverket, och även socialdemokraterna i sina motioner,
            föreslå att vi anslår ytterligare medel för att klara skötseln
            av dessa reservat, trots att det varit ganska sparsamt med avsättningar.
          </note>
          <note>
            Som det sades tidigare kostar det inte så förfärligt mycket att
            prata, men det kostar när det skall hända något. Det är därför
            viktigt att dessa aktionsplaner förknippas med en realistisk bedömning
            av vilka pengar som finns att hämta.
          </note>
          <note>
            Som jag ser det måste Miljödepartementet göra en kalkyl där alla
            faktorer finns med. Vi måste ha klart för oss hur mycket de mål
            vi sätter upp kommer att kosta. Vi måste också prioritera dessa
            kostnader mot andra kostnader.
          </note>
          <note>
            Jag är för en avsättning enligt de principer som finns, men det
            måste också finnas en bedömning som gör det realistiskt. Precis
            som när vi talar om kärnkraftsavvecklingen måste man vara ute
            i tid och hitta en ersättning.
          </note>
          <note>
            Inga-Britt Johansson talade om den extra skatt som socialdemokraterna
            vill lägga på skogsägarna. Ja, socialdemokraterna har ett gott
            öga till skogsnäringen och till dem som äger skog. De skall köpa
            skog av sig själva med egna pengar som de skall reservera för
            detta. Vi vill lägga ansvaret för miljövården på markägarna; de
            skall överta miljöengagemanget. Och vi tror, till skillnad från
            socialdemokraterna, på markägarnas miljöintresse.
          </note>
          <note>
            Som jag sade alldeles nyss finns det mycket ord och litet substans.
            I socialdemokraternas förslag till gröna jobb vill man spendera
            ytterligare 640
          </note>
          <note>
            miljoner. Regeringen lade ett sparbeting på 1,9 %, vilket gav
            plus 244 miljoner. Det finns alltså stora möjligheter att komma
            med förslag till utgifter, men var finns pengarna till åtgärderna?
            Detta är nog så viktigt, och det skulle jag vilja få ett litet
            extra samtal om.
          </note>
          <note>
            Jag håller med Jan Jennehag om att riksdagen gång på gång har
            satsat på alternativ. Vi gjort den ena överenskommelsen efter
            den andra: om energi, jordbruk och miljö. Det har satsats stora
            pengar på alternativ för att vi skall kunna ersätta kärnkraften,
            men vart tog det hela vägen? Jag är inte nöjd, men jag är heller
            inte nöjd med vad Birgitta Dahl uträttade på den här fronten.
          </note>
          <note type="speaker">
            Anf. 120 INGA-BRITT JOHANSSON (s):
          </note>
          <note>
            Herr talman! Det handlar om 5 % av skogsmarken som skulle avsättas,
            men det är nog många som anser att den siffran kanske borde vara
            15 %. Detta tycker kds är så förfärligt.
          </note>
          <note>
            Väldigt ofta rör det områden som inte är särskilt produktiva
            ur skogsägarsynpunkt, men som är viktiga ur biotopsynpunkt. Det
            innebär att neddragningen av den produktiva skogsmarken inte blir
            så stor som kds påstår.
          </note>
          <note>
            Men även om så vore: Vi sitter här i Sverige och kräver tufft
            att andra, mycket fattigare länder skall skydda sina skogsmarker
            och sina urskogar, medan vi inte tar samma ansvar. Vi måste väl
            ta samma ansvar för den biologiska mångfalden i världen som vi
            kräver att andra skall göra?
          </note>
          <note>
            Det finns en fundamental skillnad mellan kds och oss socialdemokrater
            när det gäller skogsvårdsavgiften. Vi inser nämligen att det kan
            bli mycket betungande för de små och minsta skogsägarna att klara
            skogsvården själva. Därför behöver vi en skogsvårdsavgift, så
            att vi får en omfördelning i enlighet med det behov som finns.
          </note>
          <note>
            Som jag sade i mitt anförande och som jag tidigare har sagt i
            repliker, är det självklart att staten skall vara med och ta sitt
            ansvar för detta. Det är alldeles givet.
          </note>
          <note>
            Låt mig slutligen ta chansen att säga det jag inte fick säga
            i ett tidigare replikskifte när det gäller pengar till Naturvårdsverket
            för att sätta i gång de gröna jobben:
          </note>
          <note>
            Vi har anvisat medel till sysselsättningsskapande åtgärder i
            vår motion på det ekonomiska området, dels genom en värnskatt,
            som inte utfaller för vanliga jobbare utan bara för dem som tjänar
            någonstans över 200 000 och som klarar av det, dels genom att
            ta tillbaka de pengar som regeringen och riksdagsmajoriteten med
            Ny demokratis hjälp har skänkt till aktieägare, till dem som har
            stora förmögenheter osv.
          </note>
          <note>
            Dessa pengar vill vi i stället använda till att skapa sysselsättning.
            I den sysselsättningen ingår också de gröna jobb som vi har föreslagit
            i vår motion och som vi har med i vår reservation.
          </note>
          <note type="speaker">
            Anf. 121 CARL OLOV PERSSON (kds):
          </note>
          <note>
            Herr talman! Inga-Britt Johansson missuppfattade mig. Hon sade
            att 5 % inte är så förfärligt mycket i relation till de stora
            problem vi har. Jag är inte av den uppfattningen att vi skall
            minska kostnaderna för att skapa en bra miljö. Däremot måste vi
            vara realister. Vi måste veta vilka kostnadsposter vi har att
            ta hänsyn till när vi skall prioritera så att vi har resurser
            till detta i framtiden.
          </note>
          <note>
            I det beslut som har fattats utifrån Skogspolitiska kommitténs
            betänkande har man tråkigt nog satsat på att skära ned Skogsstyrelsen
            och skogsvårdstyrelserna. Genast satte Skogsstyrelsen i gång med
            att säga upp folk som blir arbetlösa. Då måste vi gå in bakvägen
            och sätta in resurser där.
          </note>
          <note>
            Det saknas logik i detta.
          </note>
          <note>
            Jag vill inte säga att det är någon speciell politisk gruppering
            som står för denna brist på logik -- det är faktiskt något som
            är genomgående.
          </note>
          <note>
            Socialdemokraterna vill ju ta ut en skatt av skogsägarna. Men
            en miljömedveten markägare tar själv på sig ansvaret för att skydda
            de biotoper vi har talat om. Enligt vissa beräkningar som jag
            har fått från Stora Kopparberg rör det sig om 5 % i minskade inkomster
            för markägarens del.
          </note>
          <note>
            Markägaren skall tåla ett intrång på 10 % på hela gården, enligt
            Socialdemokraterna, inte bara för miljöändamål utan för andra
            ändamål också.
          </note>
          <note>
            Markägaren skall sedan, som jag hörde när jag var i Värmland,
            lägga 0,5 % på forskning och utveckling. Dessutom skall han betala
            för att han skall kunna köpa mark av sig själv som skall reserveras.
          </note>
          <note>
            Jag tycker att Socialdemokraternas sätt att argumentera är ett
            sätt att döda markägarens engagemang för en bra miljö. De är dessutom
            inte ett dugg rädda om den näring som är betydelsefullast för
            oss alla i Sverige.
          </note>
          <note type="speaker">
            Anf. 122 INGA-BRITT JOHANSSON (s):
          </note>
          <note>
            Herr talman! Eftersom det kommer att blir mer debatt om skogen
            i morgon skall jag inte förlänga den här debatten mer än med en
            fråga till kds: Vad skall vi göra med alla skogsägare som inte
            vill ta sitt ansvar, och vad skall vi göra för att inte viktiga
            biotoper skall försvinna?
          </note>
          <note type="speaker">
            Anf. 123 CARL OLOV PERSSON (kds):
          </note>
          <note>
            Herr talman! Inga-Britt Johansson undrade vad vi skall göra med
            alla som inte sköter skogen.
          </note>
          <note>
            De skogsägare som inte skötte skogen efter den förra skogsvårdslagen,
            de som inte röjde och högg, är hjältar i dag. Jag tror att vi
            tål en viss sådan misskötsel om vi slipper de stora övervakningskostnader
            som krävs om vi skall ha poliser som granskar alla. Vi måste lita
            på människors engagemang och på att de vill göra en bra insats.
            Vi har dessutom lagar som gör att vi kan beivra allt för tokig
            skötsel.
          </note>
          <note>
            Vi har en lagstiftning på gång om att biotoperna kommer att skyddas.
          </note>
          <note>
            Överläggningen var härmed avslutad.
          </note>
          <note>
            16 § Bättre kontroll över miljöfarligt avfall
          </note>
          <note>
            Föredrogs
          </note>
          <note>
            jordbruksutskottets betänkande
          </note>
          <note>
            1993/94:16 Bättre kontroll över miljöfarligt avfall
          </note>
          <note>
            (prop. 1993/94:110).
          </note>
          <note type="speaker">
            Anf. 124 LENA KLEVENÅS (s):
          </note>
          <note>
            Herr talman! Betänkandet med den storslagna rubriken Bättre kontroll
            över miljöfarligt avfall är mycket magert.
          </note>
          <note>
            Orsaken är naturligtvis att den proposition, med nummer 110,
            som den bygger på, också var mycket mager. Den innehöll bara två
            saker; dels vissa riktlinjer för att samla in och ta hand om kvicksilver
            i uttjänta varor, dels ett förslag om att 13 § i lagen om kemiska
            produkter upphävs.
          </note>
          <note>
            Inget av dessa förslag svarar upp till propositionens rubrik.
            Att avskaffa en lagparagraf som innebär att man släpper ett numera
            privatiserat företags monopol på hantering av miljöfarligt avfall
            och att avisera att man tänker göra förändringar i en förordning
            innebär inte att man får bättre kontroll över miljöfarligt avfall.
            &gt; bNär jag gick i skolan, herr talman, fick man inte luras med
            rubriken. Det vara noga att rubriken visade vad själva texten
            sedan skulle komma att innehålla. Den här propositionen håller
            i det fallet inte måttet. Det visar sig också genom att vi i utskottet
            redan har hunnit behandla ytterligare en proposition med ett liknande
            innehåll.
          </note>
          <note>
            Den propositionen har nummer 163 och heter
          </note>
          <note>
            Riktlinjer för en fortsatt kretsloppsanpassning av samhället
            -- åtgärder för att minska riskerna med kemikaliehanteringen.
            I det betänkandet som kommer upp här i kammaren om en månad har
            vi en mängd reservationer när det gäller hanteringen av kvicksilver
            och andra tungmetaller. Den debatten får vi återkomma till.
          </note>
          <note>
            Det vi skall debattera nu är jordbruksutskottets betänkande 16
            Bättre kontroll över miljöfarligt avfall.
          </note>
          <note>
            Vi socialdemokrater i utskottet har lämnat ett särskilt yttrande
            där vi säger att arbetet med att ta fram materialbalanser för
            företag bör påskyndas.
          </note>
          <note>
            Dessa kan hjälpa myndigheterna att upprätthålla en tillräckligt
            god kontroll över hanteringen av miljöfarliga ämnen.
          </note>
          <note>
            Enligt vår mening är det oacceptabelt att ett företag genom att
            klassa ett miljöfarligt avfall som insatsvara undandrar sig den
            lagstiftning som gäller för miljöfarligt avfall. Vi utgår från
            att den nya miljöbalken kommer att klargöra hur miljöfarliga kemikalier
            skall hanteras oavsett om de är avfall eller inte.
          </note>
          <note>
            Herr talman! Vi socialdemokrater tycker naturligtvis att det
            är oerhört viktigt att samla in och ta hand om kvicksilver i uttjänta
            varor.
          </note>
          <note>
            Kvicksilver är en mycket giftig tungmetall som inte har någon
            biologisk funktion. Kvicksilver har länge funnits på listan över
            de giftiga tungmetaller som skall bort ur kretsloppet. De får
            inte användas eftersom de lagras i kroppen och inte är biologiskt
            nedbrytningsbara. Riksdagen har också tidigare beslutat att användningen
            skall upphöra till år 2000.
          </note>
          <note>
            Problemet är att kvicksilverhaltigt avfall också kan återvinnas
            för att användas på nytt, vilket också sker i viss utsträckning.
            Återvunnet kvicksilver och även insamlade febertermometrar exporteras.
          </note>
          <note>
            Baselkonventionen som reglerar handel med miljöfarligt avfall
            kan kringgås eftersom detta kvicksilver inte anses som avfall.
          </note>
          <note>
            När det gäller de två förslagen i det nu aktuella betänkandet
            har vi inget att invända mot avskaffandet av § 13 som innebär
            att behandlingsmonopolet avskaffas. SAKAB, Svensk
          </note>
          <note>
            Avfallskonvertering AB, som tidigare var statsägt och hade monopol
            på behandlingen av miljöfarligt avfall, är nu privatiserat till
            90 %. Därför finns det ingen anledning att ha monoplet kvar.
          </note>
          <note>
            När det gäller riktlinjerna för att ta hand om kvicksilverhaltiga
            varor blir problemen med att förstå vad regeringen föreslår uppenbara.
          </note>
          <note>
            Regeringen avser skärpa kontrollen över hanteringen av miljöfarligt
            avfall. Det är en nödvändig åtgärd, men den är inte tillräcklig
            eftersom innehavaren själv definierar vad som är avfall eller
            inte. Socialdemokraterna vill med skärpa hävda att det är nödvändigt
            att företagen åläggs göra materialbalanser så att det blir klarlagt
            vilka kemikalier och vilket material som används i de industriella
            processerna. Utan sådana materialbalanser blir det omöjligt att
            fullt ut kontrollera kemikalieflödena.
          </note>
          <note>
            I lagen om kemiska produkter stadgas hur kemikalier skall hanteras,
            men denna lag är ju bara inhemsk och gäller i Sverige. Hur skall
            hanteringen av t.ex. rent kvicksilver ske i handeln mellan länder?
            Sverige driver ett intensivt arbete genom olika organ -- Pariskonventionen,
          </note>
          <note>
            Helsingforskonventionen, EFTA, EES m. fl., för att åstadkomma
            en begränsning av kvicksilverutsläppen och användningen i andra
            länder.
          </note>
          <note>
            De senaste dagarna har vi fått goda nyheter om stopp för export
            av s.k. giftsopor.
          </note>
          <note>
            Baselkonventionen skall skärpas. Inom två år skall det bli totalförbud
            för export av giftavfall från de rika industriländerna till tredje
            världen och till
          </note>
          <note>
            Östeuropa. Trots motstånd från många starka EU-
          </note>
          <note>
            länder som t.ex. Tyskland, Storbritannien och
          </note>
          <note>
            Frankrike lyckades andra EU-länder sluta upp kring det danska
            förslaget och få med sig Norden och omkring 120 u-länder, så att
            förslaget om totalstopp inom två år gick igenom. Det är mycket
            glädjande.
          </note>
          <note>
            Samtidigt riskeras tyvärr handeln att helt tas över av den organiserade
            brottsligheten. Skrupelfria affärsmän och tjänstemän hindras knappast
            av formella förbud, som det stod i en av morgontidningarna. Det
            är ett stort problem att
          </note>
          <note>
            Baselkonventionens sekretariat på grund av bristande ekonomiska
            resurser inte har någon möjlighet att kontrollera att förbudet
            efterlevs.
          </note>
          <note>
            Kontrollen åläggs därför varje enskilt land.
          </note>
          <note>
            Herr talman! Utskottet är enigt i bedömningen att en skärpt kontroll
            av hanteringen behövs även i
          </note>
          <note>
            Sverige och att tillståndsplikten skall utvidgas till att omfatta
            alla som mellanlagrar, behandlar, transporterar eller slutgiltigt
            omhändertar miljöfarligt avfall. Kommunens bortforslingsansvar
            skall avskaffas och producenten skall ha hela ansvaret.
          </note>
          <note>
            Vi socialdemokrater anser att producentansvaret måste förtydligas
            och skärpas. Den som introducerar en vara med miljöfarliga komponenter
            måste också bli ekonomiskt ansvarig för avfallet. Producentansvaret
            måste också förenas med straffansvar. Sanktionerna mot miljöbrott
            måste skärpas.
          </note>
          <note>
            I en annan av morgontidningarna finns på en helsida en genomgång
            av sex års miljöbrottslighet och vilka straff som har utdömts.
            Rubriken lyder:
          </note>
          <note>
            Miljöbov får aldrig fängelse. Ett exempel är otillåten handel
            med miljöfarliga avfall. Ett annat exempel är när någon hällde
            ut 200 liter rengöringsmedel i ett avlopp. I båda fallen utdömdes
            villkorlig dom. Nästan ingenting har hänt på de sex år som har
            gått sedan straffen för miljöbrott senast skulle skärpas. Det
            här är en viktig punkt. Jag hoppas att den nya miljöbalken kommer
            att innehålla förslag till att lösa dessa problem. Producentansvaret
            måste utvidgas men om det inte förenas med ett straffansvar och
            skärpta straff för miljöbrott tror jag inte att vi kommer till
            rätta med de här problemen.
          </note>
          <note>
            Till sist, herr talman! En analys bör ske om det är möjligt att
            även fortsättningsvis angripa och lösa avfallsproblemet utifrån
            ett renodlat avfallsperspektiv eller om det är nödvändigt att
            i stället bygga upp ett regelsystem utifrån ämnenas farlighet.
            Detta gäller inte minst med tanke på handeln med farliga kemikalier.
          </note>
          <note>
            Den kommande miljöbalken bör innehålla tydliga regler för hur
            miljöfarliga kemikalier skall hanteras oavsett om de är avfall
            eller inte.
          </note>
          <note type="speaker">
            Anf. 125 JAN JENNEHAG (v):
          </note>
          <note>
            Herr talman! Jag skall fatta mig mycket kort. Jag yrkar bifall
            till min meningsyttring vad gäller mom.
          </note>
          <note>
            1 om samhällets kontroll över miljöfarligt avfall.
          </note>
          <note>
            Jag tror att bättre kontroll över miljöfarligt avfall förutsätter
            att samhället får förbättrade, och inte försämrade, möjligheter.
            Vänsterpartiet tycker att det kommunala transportmonopolet för
            miljöfarligt avfall var ett sådant instrument. Vi tycker att samhället
            inte skall avhända sig sådana instrument -- tvärtom. Det är viktigt
            att vi stärker samhällets möjligheter att ha kontroll över denna
            och andra farliga verksamheter.
          </note>
          <note>
            Socialdemokraterna har i sitt särskilda yttrande en förhoppning
            om att den nya miljöbalken skall ge oss bättre möjligheter. Den
            frågan lär få vänta tills den nya miljöbalken kommer -- om den
            kommer.
          </note>
          <note>
            Om den inte kommer nu i vår kanske en ny regering får ansvaret.
            Med tanke på vad som står i det särskilda yttrandet får vi hoppas
            att vi får nya och bättre instrument.
          </note>
          <note type="speaker">
            Anf. 126 LENNART BRUNANDER (c):
          </note>
          <note>
            Herr talman! Som Lena Klevenås och Jan Jennehag har sagt är det
            viktigt att man kan kontrollera de här frågorna som har att göra
            med miljöfarligt avfall för att man skall få någon ordning på
            den här punkten. Det är också en av avsikterna med propositionen.
            Det står att enligt regeringen måste kontrollen över hanteringen
            av miljöfarligt avfall skärpas. Tillståndsplikt skall införas
            för all hantering av miljöfarligt avfall. Det innebär att tillståndsplikt
            enligt förordningen om miljöfarligt avfall bör utvidgas till att
            omfatta alla som mellanlagrar, behandlar eller slutligt omhändertar
            sådant avfall. Detta är avsikten.
          </note>
          <note>
            Lena Klevenås var inne på att dessa frågor också behandlas i
            en annan proposition som egentligen gäller lagen om kemiska produkter.
            Vi måste leva med dessa gränsdragningar, och det är naturligtvis
            inte lätt. Men det finns lagstiftning som gäller dessa produkter
            oavsett om de utgör miljöfarligt avfall eller kemiska produkter,
            och det är viktigt att veta.
          </note>
          <note>
            Det är nödvändigt att se till att ingenting försvinner okontrollerat
            utanför detta område.
          </note>
          <note>
            Inriktningen för materialhantering, produkter, produktion, användning
            och så småningom för återanvändning är att vi skall få så litet
            avfall som möjligt. Det skall helst inte bli någonting över som
            skall deponeras någonstans. Det får framför allt inte vara farligt.
            Detta är viktigt. Därför läggs det ett ansvar på producenterna
            att se till att vi uppnår den situationen. När man börjar med
            projektering och design, gör sin upphandling av råvaror, producerar
            och så småningom distruberar produkterna skall man se till att
            produkterna sätts ihop på ett sådant sätt att det går att återvinna
            materialet. Ibland är det så att en del ämnen inte utgör någon
            fara när de ingår i en produkt. Men när ämnena blir till avfall,
            börjar vittra sönder och kommer ut i miljön uppstår faran.
          </note>
          <note>
            Målsättningen är att vi skall få så litet avfall som möjligt
            eller inget avfall alls. Det skall framför allt inte vara något
            miljöfarligt avfall. Därför kommer vi in på frågan att förbjuda
            vissa ämnen. 1991 års beslut om miljön gick ut på att man skulle
            minska och få bort 13 sådana ämnen som var särskilt farliga och
            användes särskilt ofta. I den kretsloppsproposition som vi antog
            förra året togs ytterligare 20--25 ämnen upp som skall gå det
            här ödet till mötes, eftersom de inte är bra för miljön.
          </note>
          <note>
            Därför är det viktigt att fortsätta det här arbetet.
          </note>
          <note>
            Det är detta som ändringen av hanteringen av miljöfarligt avfall
            innebär.
          </note>
          <note>
            Som jag sade i den föregående debatten här i kammaren finns det
            en del åtgärder som kan vidtas även från industrins sida när det
            gäller livscykelanalyser. Man försöker där finna de bästa alternativen.
            Vi är i början av detta. Jag är övertygad om att när vi har fått
            in det här tänkandet kommer det att bli mera permanent använt
            i olika sammanhang. Det är vår uppgift att driva på och se till
            att det blir så.
          </note>
          <note>
            Vidare finns det produkter som vi inte vill ha in i naturens
            kretslopp men som ändå används i olika sammanhang. Det är viktigt
            att vi hittar ett särskilt kretslopp där dess produkter ständigt
            kan återanvändas. Man får inte ''spilla'' till det naturliga kretsloppet,
            eftersom det då blir förstört.
          </note>
          <note>
            Lena Klevenås var litet bekymrad över att miljöbrottslingar inte
            straffas eller åtminstone inte får tillräckligt mycket straff.
            Det har varit ett bekymmer mycket länge. I det avseendet har miljöskyddslagstiftningen
            varit litet tandlös. Det har varit svårt att utdöma straff. Från
            riksdagens sida har vi påtalat det vid några tillfällen. Det gjordes
            en ändring av miljöskyddslagen i avsikt att göra hanteringen mera
            handlingskraftig när det gäller att straffa dem som överträder
            lagen. Det är naturligtvis viktigt att vi har ögonen på detta
            och ser till att de beslut vi fattar också följs upp av kontroll
            och en möjlighet till straff när bestämmelserna överträds.
          </note>
          <note>
            Herr talman! Med det anförda vill jag yrka bifall till utskottets
            hemställan i detta enhälliga betänkande från jordbruksutskottet.
          </note>
          <note type="speaker">
            Anf. 127 MAX MONTALVO (nyd):
          </note>
          <note>
            Herr talman! Jag vill uttrycka vår tacksamhet till våra borgerliga
            bröder över att vi i Ny demokrati fick in vår text om återvinning
            av kvicksilver. Det hade varit pinsamt med er grundidé, när man
            har antagit en kretsloppsproposition, att vid första bästa tillfälle
            bryta intentionen bara för att det skulle kosta pengar.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 29 mars.)
          </note>
          <note>
            17 § Länsstyrelserna m.m.
          </note>
          <note>
            Föredrogs
          </note>
          <note>
            bostadsutskottets betänkande
          </note>
          <note>
            1993/94:BoU13 Länsstyrelserna m.m. (prop.
          </note>
          <note>
            1993/94:100 delvis).
          </note>
          <note type="speaker">
            Anf. 128 BO G JENEVALL (nyd):
          </note>
          <note>
            Herr talman! Det blir tydligen inte mycket till debatt i ämnet,
            vilket jag beklagar.
          </note>
          <note>
            Jag skulle särskilt vilja fokusera mig på en fråga när det gäller
            anslagen till länsstyrelserna.
          </note>
          <note>
            Länsstyrelserna är statens förlängda arm ut i landet. Mot bakgrund
            av det statsfinansiella läget tycker vi att det är befogat med
            en särskild markering avseende anslagen för länsstyrelserna.
          </note>
          <note>
            Med ett budgetunderskott på ett par hundra miljarder och en statsskuld
            på 1 200 miljarder är det väl i det närmaste fantastiskt att man
            inte ens till den egna statliga institutionen kan stå kvar med
            ett anslag motsvarande förra årets.
          </note>
          <note>
            Vi har motiverat detta i utskottet. I varje ärende och i varje
            del av vårt arbete i riksdagen försöker vi skrapa litet här och
            ta litet där för att nedbringa kostnaderna för staten. Det får
            vi inget som helst gehör för. Däremot gläder det oss att
          </note>
          <note>
            Vänsterpartiet tydligen har haft tankar i samma riktning och
            föreslagit en sänkning av anslagen.
          </note>
          <note>
            Tyvärr räcker inte våra båda partiers mandat för att genomföra
            det.
          </note>
          <note>
            Det finns ytterligare en liten sak i detta betänkande som jag
            tycker det vilar ett litet löjets skimmer över.
          </note>
          <note>
            Man kan inte medge att länsstyrelsen i Kopparbergs län får byta
            namn till, som föreslaget, Dalarnas län.
          </note>
          <note>
            En centermotion är väckt om detta, och jag tyckte det låg så
            mycket i den att jag har yrkat bifall till den och även reserverat
            mig till förmån för motionen.
          </note>
          <note>
            Jag tycker vi kan ägna oss åt viktigare saker i
          </note>
          <note>
            Sveriges riksdag än namnen på våra länsstyrelser.
          </note>
          <note>
            Det må väl de och regeringen kunna klara ut utan vår inblandning.
          </note>
          <note type="speaker">
            Anf. 129 BERTIL DANIELSSON (m):
          </note>
          <note>
            Herr talman! På flera punkter i utskottsbetänkandet råder ganska
            stor enighet, men det finns tre meningsskiljaktigheter i form
            av två reservationer och en meningsyttring.
          </note>
          <note>
            Utskottet gör en mindre korrigering av regeringens förslag i
            ett hänseende, nämligen beträffande den föreslagna resursökningen
            på 7 miljoner kronor för insatser på kulturmiljöområdet. Utskottet
            föreslår att anslaget ökas med endast 4 miljoner kronor.
          </note>
          <note>
            Under senare år har inte obetydliga resurstillskott skett till
            just denna sektor, varför en något försiktigare ökning måste anses
            tillräcklig.
          </note>
          <note>
            Dessutom markerar utskottet att förhållandena och förutsättningarna
            är olika i olika län, varför anslagshöjningen bör kunna användas
            till andra angelägna ändamål, t.ex. miljövård och tillsyn.
          </note>
          <note>
            Länsstyrelserna får härmed på ett mera flexibelt sätt använda
            de tillkommande resurserna.
          </note>
          <note>
            Stort intresse har fördelningen av och reglerna för anslagen
            till länsstyrelserna rönt. Vilka faktorer skall vägas in vid fördelningen?
            I en motion anses att befolkningsökning skall tillmätas större
            vikt än hittills. Kanske har man tagit för litet hänsyn till avstånden
            i vissa län, eller industristrukturen, eller andelen riksintressen
            o.s.v.
          </note>
          <note>
            Herr talman! Svårigheterna är stora att uppnå exakta och för
            varje län helt rättvisande fördelningsmodeller. Mot den bakgrunden
            avvisar utskottet motionen om befolkningsutvecklingens inverkan
            på länsstyrelseanslaget.
          </note>
          <note>
            En anmärkning som bör göras är att de län som i god tid och fullt
            ut har klarat sina sparkrav inte skall bli lidande på att andra
            län långt senare uppnått sina mål.
          </note>
          <note>
            Jag utgår ifrån att dessa synpunkter, liksom utskottets uppfattning
            om arbetet med att se över fördelningen av resurserna mellan länsstyrelserna
            fortsätter.
          </note>
          <note>
            Så till reservationerna från Ny demokrati. I den första krävs
            ett namnbyte från Kopparbergs län till
          </note>
          <note>
            Dalarnas län. Liknande motionskrav har tidigare avvisats av utskottet
            och riksdagen. Jag är medveten om att det från olika håll framförs
            synpunkter och önskemål om denna namnändring.
          </note>
          <note>
            Men det måste vara fel att riksdagen eller regeringen ovanifrån
            beslutar om detta innan en bred enighet finns i länet. Uppstår
            denna breda enighet i Kopparbergs län utgår jag ifrån att regeringen
            tar stor hänsyn till detta i sina överväganden. Därför finns det
            i dag ingen grund för ett bifall till motionen eller reservationen,
            varför de bör avslås.
          </note>
          <note>
            I den andra reservationen föreslås en betydande besparing, bl.a.
            mot bakgrund av det minskade bostadsbyggandet. Länsbostadsnämnderna
            har nyligen inlemmats i länsstyrelserna och därmed kraftigt reducerats.
            Detta är nödvändigt och välkommet. Likväl återstår kraftiga och
            omfattande arbetsuppgifter inom detta område, t.ex. inom planområdet
            med fastställande av översiktsplaner. Vi bör också peka på att
            länsstyrelserna under lång tid inte undgått de allmänna sparkrav
            som andra statliga förvaltningar åsamkats. Jag yrkar avslag på
            reservationen.
          </note>
          <note>
            Herr talman! Meningsyttringen från Vänsterpartiet innebär en
            besparing på anslagen med 100 miljoner kronor. Motivet är inte
            endast eller ens i första hand att spara pengar, utan att genom
            besparingen framtvinga införande av länsplarlament. Detta är ett
            ovanligt och orginellt grepp. Man skall helt enkelt svälta ut
            länen för att härigenom framtvinga en helt ny organisation. Jag
            är inte övertygad om att detta är den mest effektiva metoden.
            Och varför just 100 miljoner kronor? Det är som att skjuta från
            höften. I så fall borde införande av länsparlament kunna uppnås
            snabbare om nedskärningarna fick större omfattning, t.ex. 200
            eller 300 miljoner kronor. Detta visar att förslaget inte är riktigt
            väl genomtänkt.
          </note>
          <note>
            Besparingar måste grundas på analys och saklighet.
          </note>
          <note>
            Besparingar skall vi givetvis vara öppna för. Men vad händer
            med verksamheten, eller vilka områden skall man lämna därhän om
            man gör kraftiga neddragningar? Sådana frågor måste man göra när
            dessa besparingskrav ställs. Jag är självfallet med om att spara,
            men jag vill veta vad vi gör och vad effekten blir på de olika
            områdena. Saknas dessa analyser får man faktiskt avstå från besparingen.
          </note>
          <note>
            Jag yrkar härmed avslag på den meningsyttringen.
          </note>
          <note>
            Slutligen, herr talman, yrkar jag bifall till utskottsmajoritetens
            förslag och avslag på reservationerna och meningsyttringen.
          </note>
          <note type="speaker">
            Anf. 130 BO G JENEVALL (nyd):
          </note>
          <note>
            Herr talman! Jag ber först för ordningens skull att få yrka bifall
            till våra båda reservationer i ärendet.
          </note>
          <note>
            Jag skulle vilja fråga Bertil Danielsson om inte också han anser
            det viktigt att staten på allt sätt försöker att nedbringa sina
            utgifter och därmed det förfärliga budgetunderskott som vi har
            för närvarande.
          </note>
          <note>
            Det verkar som om man bara tänker på besparingar när man talar
            i stort. Så fort man kommer ned på sakutskottens nivå glömmer
            man helt enkelt bort att man måste spara.
          </note>
          <note>
            När man får problem i ett företag och det uppstår förluster,
            då sätter man sig ned och beslutar var man skall skära. Sedan
            får avdelningar och dotterbolag eller vad det handlar om anpassa
            sig till de ramar som man anslår, annars överlever inte företaget.
            Vi kan göra jämförelser när det gäller
          </note>
          <note>
            AB Sverige. Om inte vi vidtar bättre nedskärningsåtgärder än
            vi har gjort hittills, så kommer snart IMF att ta över styret
            och då kan vi åka hem allihop.
          </note>
          <note type="speaker">
            Anf. 131 BERTIL DANIELSSON (m):
          </note>
          <note>
            Herr talman! I princip håller jag givetvis med Bo G
          </note>
          <note>
            Jenevall; det är viktigt att spara pengar på alla områden där
            det är möjligt. Men även besparingar måste föregås -- som jag
            nyss sade -- av analys och ett övervägande som gör att man vet
            vad man håller på med. Dessutom -- och det är väl inte obekant
            --
          </note>
          <note>
            så kringgärdas de uppgifter länsstyrelsen har av speciallagstiftning.
            Det är tvingande lagstiftning om tillsyn och det är inte så lätt
            att utan vidare säga att vi skall dra ner anslagen, samtidigt
            som man skall ha kvar uppgifterna. Jag tror att man måste gå omvänd
            väg. Först måste man se över reglerna och lagstiftningen för att
            ta bort det som inte är nödvändigt. På det sättet kan man givetvis
            få bort åtskillig verksamhet och därmed göra besparingar.
          </note>
          <note>
            Detta utesluter givetvis inte att man skall spara där det är
            möjligt, och det har man gjort under ett stort antal år. Men länsstyrelsens
            uppgifter har snarare ökat än minskat.
          </note>
          <note>
            Dessutom är länsstyrelsen i många hänseenden en myndighet. Då
            är det inte sä lätt för den att säga:
          </note>
          <note>
            Det här har vi inte tid med, det här bryr vi oss inte om för
            vi måste spara pengar.
          </note>
          <note>
            Vi bör alltså visa en viss försiktighet, även om jag tror att
            vi är ganska överens om grundinställningen.
          </note>
          <note type="speaker">
            Anf. 132 BO G JENEVALL (nyd):
          </note>
          <note>
            Herr talman! Det är ju bra om vi är överens om grundinställningen,
            men vi måste också göra någonting åt det. Utredningar i all ära,
            men man måste i sådana här situationer sätta krav.
          </note>
          <note>
            Jag återgår till företagen: Anser Bertil Danielsson att företagen
            inte begriper vad de håller på med eller att de gör saker och
            ting på felaktigt sätt? Det finns inget som är så bra för att
            strama upp och förbättra effektiviteten i en organisation som
            minskade anslag från staten. Jag vågar påstå, utan att darra på
            manschetten, att effektiviteten i länsstyrelserna kan ökas betydligt.
          </note>
          <note type="speaker">
            Anf. 133 BERTIL DANIELSSON (m):
          </note>
          <note>
            Herr talman! Jag känner mig inte heller särskilt nervös. Bo Jenevall
            säger att man skall ställa krav.
          </note>
          <note>
            Ja visst skall man göra det. Men man kan inte bara utslunga ord
            och tro att de skall betvinga verkligheten.
          </note>
          <note>
            Om en länsstyrelse skall utföra lika mycket som tidigare, kanske
            i vissa fall ännu mera, men inte med lika mycket pengar, måste
            man veta ganska väl på vilket sätt besparingarna skall gå till.
          </note>
          <note>
            I allt politiskt arbete är det en fördel om man är så väl förberedd
            att man vet vad man skall göra, hur man skall göra och vad resultatet
            blir. Då tror jag att vi kan uppnå goda resultat.
          </note>
          <note>
            Jag är överens med dem som säger att vi skall undanröja de lagar
            och regler som kan undvaras för att styra verksamheter. Men så
            länge bestämmelserna finns kvar krävs det nog ganska ingående
            studier för att tala om på vilket sätt man skall minska resurser
            och pengar för länsstyrelserna. De har faktiskt åsamkats ganska
            betydande neddragningar under ett stort antal år.
          </note>
          <note>
            Detta fortsätter -- som bekant. Jag tror inte att skiljaktigheterna
            är så stora. Jag vill återigen erinra om en viss försiktighet.
          </note>
          <note type="speaker">
            Anf. 134 BO G JENEVALL (nyd):
          </note>
          <note>
            Herr talman! Vi har faktiskt inte föreslagit några drastiska
            nedskärningar. Vi har föreslagit att samma anslag skall ges som
            länsstyrelserna fick föregående år. Eftersom det av olika anledningar
            går att konstatera att inflationen och löneutvecklingen har varit
            låg, är läget bättre än någonsin för att kräva att länsstyrelserna
            skall kunna klara sig på samma nivå som de har legat på tidigare.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 29 mars.)
          </note>
          <note>
            18 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1993/94:139 Lag om behörighet att utöva veterinäryrket
          </note>
          <note>
            1993/94:190 Enhetliga regler för överklagande till hovrätt och
            Högsta domstolen m.m.
          </note>
          <note>
            1993/94:208 Förändringar i lönegarantisystemet
          </note>
          <note>
            1993/94:235 Lag om arbetsförmedlingsregister
          </note>
          <note>
            Förslag
          </note>
          <note>
            1993/94:RFK2 Riksdagens förvaltningsstyrelses förslag till Lag
            om statligt bidrag till partigrupperna i riksdagen
          </note>
          <note>
            1993/94:RR7 Riksdagens revisorers förslag angående disciplinärenden
            inom hälso- och sjukvården
          </note>
          <note>
            Finansutskottets betänkanden
          </note>
          <note>
            1993/94:FiU7 Anslag till Kammarkollegiet
          </note>
          <note>
            1993/94:FiU8 Vissa anslag inom
          </note>
          <note>
            Finansdepartementets område
          </note>
          <note>
            Skatteutskottets betänkande
          </note>
          <note>
            1993/94:SkU20 Skattepolitiken
          </note>
          <note>
            19 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 25 mars
          </note>
          <note type="speaker">
            1993/94:120 av Bengt Silfverstrand (s) till utbildningsministern
            om kårobligatoriet:
          </note>
          <note>
            Den borgerliga riksdagsmajoriteten beslutade i juni
          </note>
          <note>
            1993 att avveckla det s.k. kårobligatoriet fr.o.m.
          </note>
          <note>
            den 1 juli 1995. Socialdemokraterna reserverade sig mot beslutet
            med motiveringen att riksdagen först borde få ta ställning till
            en konkret plan på hur en avveckling skulle gå till. En sådan
            plan borde enligt vår uppfattning bl.a. innehålla förslag till
            hur de studerande på rättvisa och jämlika grunder skall vara representerade
            inom olika organ inom högskolan och hur val till dessa organ skall
            förrättas. Vi menade vidare att formerna för den fortsatta driften
            av studentbostäder och samlingslokaler noggrant borde analyseras
            och att en ekonomisk kalkyl för kårobligatoriets avveckling skulle
            presenteras för riksdagen innan slutgiltigt beslut fattades i
            frågan. Sålunda ansåg vi att regeringen måste redovisa hur stor
            del av den beräknade kostnaden staten är beredd att svara för
            vad gäller studentfacklig och studiesocial verksamhet liksom lokalförsörjning
            etc. Slutligen fann vi det väsentligt att studenterna blev representerade
            i det fortsatta beredningsarbetet.
          </note>
          <note>
            Också utbildningsutskottet betonade i betänkande
          </note>
          <note>
            1992/93:UbU14 det angelägna i att en kontinuerlig dialog äger
            rum med studenternas representanter och med företrädare för universitet
            och högskolor i syfte att hos dessa förankra förslag till lösningar.
          </note>
          <note>
            Utskottet förutsatte samtidigt att regeringen, när klarhet vunnits
            i frågan, informerar riksdagen om de ekonomiska konsekvenserna
            för studentkårerna m.fl. Om särskilda statliga medel behövs för
            studerandesammanslutningarnas fortsatta verksamhet eller för andra
            kostnader till följd av obligatoriets avveckling borde, enligt
            utskottets uppfattning, regeringen framlägga förslag härom.
          </note>
          <note>
            Kommittén för avveckling av kårobligatoriet
          </note>
          <note>
            (KAK) har därefter utrett konsekvenserna av en sådan åtgärd.
            Det kan för det första konstateras att utredningens direktiv är
            klart snävare än de intentioner som uttalades av riksdagen. Medan
            utbildningsutskottet sålunda framhöll betydelsen av de studentfackliga
            och studiesociala frågorna har
          </note>
          <note>
            KAK:s uppdrag enbart omfattat frågan om utbildningsbevakning
            i snäv bemärkelse samt val av studentrepresentation. Detta framstår
            som märkligt också mot den bakgrunden att utbildningsministern
            själv i proposition 1992/93:169
          </note>
          <note>
            framhöll betydelsen av att en avveckling av kårobligatoriet inte
            får medföra en försämring inom det studiesociala området.
          </note>
          <note>
            För det andra är också utredaren på flera punkter klart skeptisk
            till möjligheterna att klara den för studenterna grundläggande
            utbildningsbevakningen efter en avveckling av obligatoriet. ''I
            princip är det endast den obligatoriska avgiften som ger kårer
            och nationer ekonomisk rörelsefrihet och möjlighet att finansiera
            sådant som utbildningsbevakning och sociala insatser'', är sålunda
            utredningens slutsats.
          </note>
          <note>
            KAK konstaterar också att avgörande för studentsammanslutningarnas
            ställning efter obligatoriets avveckling är medlemsoch inkomstutvecklingen.
            I båda avseendena finner man anledning till pessimism. Erfarenheterna
            från utländska universitet, exempelvis Köpenhamns universitet,
            tyder också på att utan obligatorisk anslutning får studentföreningarna
            dålig medlemsanslutning och svag ekonomi.
          </note>
          <note>
            En massiv studentopinion har liksom praktiskt taget alla universitets-
            och högskolerektorer avrått från ett avskaffande av kårobligatoriet.
            Också TCO
          </note>
          <note>
            och SACO ställer sig bakom ett upprivande av tidigare avvecklingsbeslut.
          </note>
          <note>
            Mot denna bakgrund vill jag ställa följande frågor till utbildningsministern:
          </note>
          <note>
            1. På vilket sätt kommer utbildningsministern att beakta den
            massiva kritik som framkommit mot kårobligatoriets avveckling
            från en nästan samstämmig högskoleopinion?
          </note>
          <note>
            2. På vilka grunder stöder utbildningsministern sina uttalanden
            att en anslutning till kårobligatoriet skulle kränka föreningsfriheten?
          </note>
          <note>
            3. Vad föranleder utbildningsministern att tro att demokratin
            och friheten skulle öka vid en omläggning av systemet från självförvaltning
            till statsförvaltning respektive att valdeltagandet skulle bli
            större om valen organiseras av myndigheter i stället för studentkårer?
          </note>
          <note>
            4. När kommer utbildningsministern att i enlighet med riksdagens
            beslut redovisa de ekonomiska konsekvenserna av en avveckling
            av kårobligatoriet och framlägga förslag om statliga anslag för
            studerandesammanslutningarnas verksamhet?
          </note>
          <note>
            5. Enligt regeringens proposition 1992/93:169 får en avveckling
            av kårobligatoriet inte medföra en försämring inom det studiesociala
            området. Vad innebär detta mera konkret, dvs. vilka delar av nuvarande
            verksamhet inom studentkårers och nationers ram är regeringen
            beredd att ta det ekonomiska ansvaret för?
          </note>
          <note>
            6. Anser utbildningsministern att studenternas nuvarande tillgång
            till samlingslokaler och nationshus är värda att bevara, och vem
            skall i så fall bekosta lokaler, till vilka alla studenter äger
            tillträde, om obligatorisk tillhörighet till kårer och nationer
            avskaffas?
          </note>
          <note>
            7. Vilken hänsyn har regeringen i sina ekonomiska bedömningar
            tagit till att kåravgifterna kunnat hållas nere tack vare massiva
            frivilliginsatser från studenternas sida?
          </note>
          <note>
            8. Vilka skattemässiga konsekvenser för nationernas del får en
            avveckling av kårobligatoriet?
          </note>
          <note type="speaker">
            1993/94:121 av Birgitta Hambraeus (c) till finansministern om
            Sverige och EMU:
          </note>
          <note>
            EMU regleras i Maastrichtfördraget. Den andra fasen i utvecklingen
            mot EMU inleddes den 1
          </note>
          <note>
            januari 1994, då ett europeiskt monetärt institut
          </note>
          <note>
            (EMI) inrättades i Frankfurt, början till EU:s gemensamma centralbank,
            som skall ersätta medlemsländernas riksbanker.
          </note>
          <note>
            Institutet skall verka för en stärkt samordning av penning- och
            valutapolitiken i medlemsländerna.
          </note>
          <note>
            Under denna andra fas skall de olika medlemsländernas ekonomier
            utvecklas mot en allt större konvergens, som möjliggör en gemensam
            valuta. EU-kommissionen skall kontrollera varje medlemsstats statsbudget
            så att konvergensen uppnås. Medlemsländerna måste rätta sig efter
            rådets rekommendationer, annars kan de i sista hand bötfällas.
          </note>
          <note>
            Avtalet, eller rättare sagt anslutningsfördraget, som slutits
            mellan Sverige och EU:s medlemsstater medför att bestämmelserna
            i Maastrichtfördraget blir bindande för Sverige, om särskilda
            undantag, övergångsregler eller anpassningar inte upptagits i
            anslutningsakten. Till skillnad från britter och danskar fick
            Sverige inga undantag från EMU, och
          </note>
          <note>
            Sverige begärde det inte heller.
          </note>
          <note>
            Har förhandlingar säkerställt att Sverige har rätt att stå utanför
            valutaunionen?
          </note>
          <note>
            20 § Kammaren åtskildes kl. 17.33.
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m. 8
          </note>
          <note>
            § anf. 31 (delvis),
          </note>
          <note>
            av förste vice talmannen därefter t.o.m. 9 § anf. 61
          </note>
          <note>
            (delvis),
          </note>
          <note>
            av andre vice talmannen därefter t.o.m. 15 § anf. 99
          </note>
          <note>
            (delvis) och
          </note>
          <note>
            av tredje vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
