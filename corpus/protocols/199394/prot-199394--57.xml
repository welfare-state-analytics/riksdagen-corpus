<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199394</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199394</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199394--57</head>
          <docDate when="1994-02-09">1994-02-09</docDate>
        </div>
      </front>
      <body>
        <div>
          <note>
            1 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1993/94:124 och 136 till socialutskottet
          </note>
          <note>
            1993/94:137 till jordbruksutskottet
          </note>
          <note>
            2 § Hänvisning till utskott av under allmänna motionstiden avlämnade
            motioner
          </note>
          <note>
            Föredrogs och hänvisades de under allmänna motionstiden avlämnade
            motionerna enligt följande.
          </note>
          <note>
            Motionerna hänvisades till de utskott som utskottsbeteckningen
            i motionsnumret anger utom i de fall där motioner har fördelats
            mellan flera utskott.
          </note>
          <note>
            I sistnämnda fall remitterades motionerna i enlighet med de noteringar
            som gjorts i den till snabbprotokollet för tisdagen den 8 februari
            bilagda motionsförteckningen.
          </note>
          <note>
            3 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Motionerna
          </note>
          <note>
            1993/94:T30--T35 till trafikutskottet
          </note>
          <note>
            1993/94:Sf24--Sf29 till socialförsäkringsutskottet
          </note>
          <note>
            1993/94:Ju16--Ju20 till justitieutskottet
          </note>
          <note>
            1993/94:Sk34 till skatteutskottet
          </note>
          <note>
            4 § Allmänpolitisk debatt
          </note>
          <note>
            Partiledardebatt
          </note>
          <note type="speaker">
            Anf. 1 INGVAR CARLSSON (s):
          </note>
          <note>
            Fru talman! Det går inte att inleda denna debatt utan att först
            ge uttryck åt den vrede och förtvivlan vi alla känner inför kriget
            i Bosnien och blodbadet i Sarajevo. Denna meningslösa terrorhandling,
            i raden av liknande händelser, måste bli en vändpunkt.
          </note>
          <note>
            Det har varit förenat med mycket stora svårigheter för de ansvariga
            att komma fram till åtgärder som får slut på våldet. Men det finns
            en FN-resolution om skyddade zoner. Nu måste det skyddet komma
            till stånd. Det är den mödosamma vägen vi måste gå till en rimlig
            och fredlig lösning.
          </note>
          <note>
            Fru talman! När vi i dag skall diskutera situationen i vårt eget
            land, är det lyckligtvis andra problem och mer mänskliga uppgifter
            vi ställs inför.
          </note>
          <note>
            Men ändå: Med våra förutsättningar är tillståndet i
          </note>
          <note>
            Sverige utomordentligt allvarligt.
          </note>
          <note>
            Människor märker nu tydligt vad regeringens politik och systemskifte
            betyder i praktiken.
          </note>
          <note>
            Gamla ligger i sjukhuskorridorer. Daghem börjar likna förvaringsplatser.
            Köerna utanför arbetsförmedlingarna har inget slut. Drömmen om
            den egna bostaden förvandlas för många till en mardröm.
          </note>
          <note>
            Bakom detta förfall i folkhemmet finns siffror som förskräcker.
          </note>
          <note>
            * Tillväxten har, för första gången under hela 1900-
          </note>
          <note>
            talet, minskat tre år i rad. Sverige har blivit fattigare som
            nation.
          </note>
          <note>
            * Investeringsraset är det kraftigaste i hela den svenska industrialismens
            historia.
          </note>
          <note>
            * Sverige som för bara några år sedan hade goda statsfinanser
            måste innevarande budgetår låna ytterligare ofattbara 271 miljarder
            kronor. Inget land har någonsin i fredstid dragit på sig så stora
            utgifter i förhållande till sin totala produktion.
          </note>
          <note>
            * Och det största misslyckandet av alla:
          </note>
          <note>
            Massarbetslösheten har fått fotfäste i vårt land.
          </note>
          <note>
            600 000 människor saknar jobb. De långtidsarbetslösa, de som
            har sökt fler jobb än de kommer ihåg och alltid fått nej, har
            blivit fyra gånger fler sedan hösten 1991.
          </note>
          <note>
            Aldrig tidigare har vi varit med om så många och så snabba försämringar
            som under den korta men förödande epoken Bildt.
          </note>
          <note>
            Aldrig under min livstid har en regering gjort så litet åt landets
            stora problem eller ställt sig så kallsinnig när människor far
            illa.
          </note>
          <note>
            Ändå kommer vi snart att få höra statsministern och andra företrädare
            för regeringen stå här och påstå att det går bra för Sverige,
            att det ljusnar och att det är regeringens förtjänst.
          </note>
          <note>
            Men trots att konjunkturen går upp i år och nästa år, så accepterar
            regeringen att arbetslösheten ligger kvar på 14 % fram till 1996.
            Då, när konjunkturen kanske vänder nedåt igen, tror regeringen
            av någon outgrundlig anledning att arbetslösheten skall börja
            minska.
          </note>
          <note>
            Sanningen är att regeringen har givit upp. Hur tror ni att 600
            000 människor känner det efter det beskedet? Jag är övertygad
            om att de säger: ''Vi kan inte vänta.''
          </note>
          <note>
            Det behövs kraftfulla nationella insatser, och de måste göras
            nu! Men det behövs också samarbete i
          </note>
          <note>
            Europa för att vi skall kunna komma bort från arbetslösheten.
            Det behövs den ansvarsfulla politik som Europeiska socialdemokraters
            parti har presenterat. För mig är detta det starkaste argumentet
            för att Sverige skall bli medlem av den europeiska unionen.
          </note>
          <note>
            Borgerliga ledarskribenter skryter med att regeringen Bildt lyckats
            sitta kvar i två och ett halvt år. Det är en period som inte imponerar
            på oss socialdemokrater.
          </note>
          <note>
            Men allvarligare är att regeringen sitter kvar trots att den
            avstår från att fatta beslut och avstår från att regera. Den bara
            sitter medan landets ekonomi föröds, välfärden förfaller och människor
            förtvivlar.
          </note>
          <note>
            För Centerns skull skickas Öresundsbron tillbaka till Vattendomstolen.
            Men arbetslösheten går inte att skicka till någon domstol -- inte
            heller den växande statsskulden.
          </note>
          <note>
            För Moderaternas skull lånar regeringen för att kunna sänka skatten
            med 25 miljarder kronor för kapitalägarna. Skulderna överlämnar
            regeringen till en kommande socialdemokratisk regering.
          </note>
          <note>
            Efter regeringen kommer syndafloden, och den kan definitivt inte
            handhas av Vattendomstolen i
          </note>
          <note>
            Växjö. Dess kompetens sträcker sig inte till de bibliska domänerna,
            även om Olof Johansson skulle önska det.
          </note>
          <note>
            För Folkpartiets skull införs ett husläkarsystem, trots att det
            minskar valfriheten, ställer till med en förfärlig massa byråkratiska
            problem och underminerar sjukvårdens ekonomi.
          </note>
          <note>
            Mitt i alla nedskärningar av vård, omsorg och trygghet kostar
            regeringen på sig en ny utgift:
          </note>
          <note>
            vårdnadsbidraget.
          </note>
          <note>
            Olle Wästberg, chefredaktör för Expressen, tidigare statssekreterare
            hos Anne Wibble, skriver:
          </note>
          <note>
            ''Vårdnadsbidraget är idiotiskt -- dyrt och hemmafruframkallande.''
          </note>
          <note>
            Tänk vad klok man blir, bara man kommer ur järnladyns grepp.
          </note>
          <note>
            Det är sant, men vårdnadsbidraget behövdes för
          </note>
          <note>
            Alf Svenssons skull -- för att han skall tillhöra de överlevande
            på arken.
          </note>
          <note>
            Men vi behöver en regering som gör något för
          </note>
          <note>
            Sveriges skull.
          </note>
          <note>
            Massarbetslöshet, dyra reformer, stora skattesänkningar -- detta
            är mot allt förnuft.
          </note>
          <note>
            Regeringen tycker uppenbarligen att det är bättre att regeringsmakten
            förfaller än att regeringen faller.
          </note>
          <note>
            Fru talman! På en punkt har regeringen visat stor handlingskraft.
          </note>
          <note>
            Regeringen har sänkt skatterna kraftigt på aktier, förmögenheter,
            arv och gåvor, och regeringen har höjt skatten på arbete, på löntagarnas
            inkomster.
          </note>
          <note>
            Det leder till nya jobb, påstår regeringen. Men trots rivstarten
            hösten 1991, med stora skattesänkningar för de rikaste, försvann
            400 000 jobb under 1992
          </note>
          <note>
            och 1993.
          </note>
          <note>
            Finansministern har försökt bortförklara detta avslöjande facit
            genom att skylla på lågkonjunkturen. Men om stora skattesänkningar
            för de rika bara fungerar när ekonomin är stark, varför då genomföra
            dem nu?
          </note>
          <note>
            Vilken läkare skulle ordinera en medicin som bara hjälper om
            patienten är frisk? Vilken villaägare skulle installera en värmepanna
            som bara fungerar när det är plusgrader?
          </note>
          <note>
            Jag tror att regeringen vet, lika väl som Bengt
          </note>
          <note>
            Westerberg, att det är ''fel tänkt'' att ''sänkt skattetryck
            automatiskt skulle leda till fler jobb.''
          </note>
          <note>
            Regeringen rår inte på arbetslösheten. Därför rår den inte heller
            på budgetunderskottet. Och därför fortsätter statsskulden att
            öka.
          </note>
          <note>
            Vi socialdemokrater har därför lagt fram ett budgetförslag som
            är starkare än regeringens. Med vår politik, med nästan 100 000
            färre öppet arbetslösa, minskar statens utgifter med 10
          </note>
          <note>
            miljarder kronor.
          </note>
          <note>
            Vi föreslår därtill bestående besparingar inom försvaret, jordbruket,
            flyktingmottagningen och den fria etableringsrätten för privatläkare.
          </note>
          <note>
            Vi föreslår också en sänkning av ersättningsnivån i föräldraförsäkringen
            från 90 % till 80. Det var ett svårt beslut, mycket svårt, men
            vi fattade det beslutet.
          </note>
          <note>
            Regeringen däremot, kostar på sig en ny utgift:
          </note>
          <note>
            vårdnadsbidraget.
          </note>
          <note>
            Vi har absolut inte råd att låna till reformer. Vi har inte råd
            när alla tillgängliga resurser måste användas för att bekämpa
            arbetslösheten.
          </note>
          <note>
            Vi har inte råd när det samtidigt görs nedskärningar på en lång
            rad kännbara områden.
          </note>
          <note>
            Men när vi har råd, då står de långtidssjuka först i kö. De får
            bara 70 % i dag. Sedan kommer arbetslöshetsersättningen. Det är
            socialdemokratins besked.
          </note>
          <note>
            Vi säger också: Det är upprörande, det är orättvist och det urgröper
            samhällsmoralen, när regeringen bara kräver uppoffringar av de
            arbetslösa och av de stora löntagargrupperna och samtidigt gynnar
            de redan välbeställda.
          </note>
          <note>
            Jag vill fråga regeringen: Vad är det för märklig ekonomisk teori
            som ni i regeringen bygger er politik på? Rika människor måste
            få sänkt skatt, för att det skall bli fart på ekonomin. Vanligt
            folk däremot, måste få det sämre och sämre för att det skall bli
            bättre. Hur i all sin dar går denna teori ihop? Vad är det för
            olika underliga människor som ni i regeringen tror lever i det
            här landet?
          </note>
          <note>
            Vi socialdemokrater anser att det ligger ett värde i att de ekonomiska
            skillnaderna inte blir för stora, att det främjar produktivitet
            och utveckling och ger större möjligheter att lösa de ekonomiska
            problemen.
          </note>
          <note>
            Därför vill vi att riksdagen omedelbart bryter upp besluten om
            att sänka skatten på kapital och aktier.
          </note>
          <note>
            Därför vill vi införa en värnskatt på höga inkomster.
          </note>
          <note>
            Däremot vill vi sänka skatten på arbete, på vanliga inkomster,
            med drygt 700 kr.
          </note>
          <note>
            Vi vill, till skillnad från regeringen, behålla rätten att dra
            av 30 % av räntekostnaderna. För den som har bostadsräntor på
            50 000 kr ger detta en skattelättnad på 2 500 kr per år. Vi föreslår
            också lägre bolags- och företagsskatt än regeringen.
          </note>
          <note>
            När Carl Bildt snart kommer att stå här i talarstolen och säga
            att socialdemokraterna bara vill höja skatten, så har han fel.
            Carl Bildt har fel!
          </note>
          <note>
            Det är riktigt att Carl Bildt och jag kommer att få höjd skatt
            på våra inkomster. Men den som är städerska, svetsare eller förskollärare
            får sänkt skatt med socialdemokratisk politik.
          </note>
          <note>
            Det är riktigt att näringsminister Per Westerberg, som inte är
            här efter gårdagens debatt -- jag förstår honom -- får betala
            mer i skatt när han tjänar pengar på sina aktier. Men en småföretagare,
            som vill investera och bygga ut sin verksamhet, får skatten sänkt.
            Det är socialdemokratisk politik.
          </note>
          <note>
            Det är rimligt, det är rättvist, det är en skattepolitik som
            stimulerar arbete och företagande. Det måste bli färre konkurser
            och fler nya företag i Sverige.
          </note>
          <note>
            Det är socialdemokratisk politik.
          </note>
          <note>
            Fru talman! Nu finns det två tydliga politiska alternativ i Sverige.
          </note>
          <note>
            Med regeringens politik kommer arbetslösheten att öka och ligga
            kvar på 14 % i år och nästa år.
          </note>
          <note>
            Med en socialdemokratisk politik kan 30 000
          </note>
          <note>
            arbetslösa få utbildning och 90 000 få jobb de kommande två åren.
          </note>
          <note>
            Vi har inte råd att bekämpa arbetslösheten, säger regeringen.
            Låt mig visa på skillnaderna mellan regeringens och socialdemokratins
            politik genom att ställa frågan: Vad får man för 20 miljarder
            kronor?
          </note>
          <note>
            Regeringen väljer att sänka skatterna för de välbeställda. 20
            miljarder kronor, och lite till, hamnar i fickorna på en liten
            grupp mycket förmögna kapitalägare. Merparten går faktiskt till
            de 5 000 rikaste familjerna i Sverige.
          </note>
          <note>
            Vi socialdemokrater vill använda 20 miljarder så här:
          </note>
          <note>
            1. Vi vill ge tiotusentals arbetslösa chans att skaffa sig nya
            kunskaper och höja sin kompetens, i stället för att sitta hemmma
            vid köksbordet och känna sig ratade och bortsorterade.
          </note>
          <note>
            2. Vi vill skapa jobb som ger bättre miljö. Vi vill röja upp
            i gamla förgiftade industriområden, få bort buller från trafiken,
            förbättra reningsverk och modernisera våra vatten- och avloppssystem.
          </note>
          <note>
            3. Vi vill stoppa de meningslösa varslen av sjuksköterskor, barnskötare
            och hemtjänstassistenter. Det är inte rimligt att skicka ut dem
            i öppen arbetslöshet, samtidigt som vården och omsorgen försämras.
          </note>
          <note>
            De som tror att ett stort dataföretag eller ett litet tvätteri
            fungerar utan daghem har inte sett att svenskt näringsliv behöver
            kvinnors kompetens och arbete för att fungera.
          </note>
          <note>
            Arbetslösa byggnadsarbetare gör större nytta om de reparerar
            skolor, rustar upp nedslitna daghem eller gör fler bostäder och
            lokaler tillgängliga för äldre och handikappade, än om de går
            och stämplar och kvitterar ut kontant arbetslöshetsersättning.
          </note>
          <note>
            4. Vi vill ta vara på våra historiska minnesmärken, våra kulturminnen,
            och låta konstnärer skapa trivsammare och vackrare bostadsområden
            och offentliga platser.
          </note>
          <note>
            5. Vi vill också stimulera svenska företag att tidigarelägga
            sina investeringar, vi vill underhålla vägar och järnvägar, och
            vi vill bygga ut flyget, telekommunikationerna och datanätet --
            så att inte bara Carl Bildt kan kommunicera med USA eller vad
            det nu är han skryter med.
          </note>
          <note>
            Till allt detta räcker 20 miljarder kronor. Våra framtidssatsningar
            på investeringar och jobb kostar mindre än regeringens generösa
            gåvor till ett litet förmöget fåtal. För någon dag sedan träffade
            jag en person som har kapital. Han sade: Jag vill gärna betala
            skatt i Sverige, men med den nuvarande regeringen är det så svårt
            att få leverera in någon skatt. Reglerna gör det nästan omöjligt.
            Så långt har det alltså gått!
          </note>
          <note>
            Det finns över en halv miljon människor som inget högre önskar
            än att få jobba. Det finns vettiga arbetsuppgifter, och det finns
            nyttiga investeringar, som ändå måste göras och som alla får glädje
            av.
          </note>
          <note>
            Fru talman! Det finns alltså två alternativ i svensk politik,
            två helt olika visioner om framtiden.
          </note>
          <note>
            Det systemskifte som regeringen genomför banar vägen för ett
            samhälle med stora sociala och ekonomiska klyftor och med otrygghet
            samt massarbetslöshet.
          </note>
          <note>
            Jag föddes i ett sådant samhälle. Jag vet vad det handlar om.
          </note>
          <note>
            Också i dag föds barn med olika förutsättningar.
          </note>
          <note>
            Naturen är inte rättvis. Sociala missförhållanden ger många ett
            sämre utgångsläge. Ekonomiska skillnader skapar försteg för andra.
            Ett anständigare samhälle strävar efter att utjämna dessa skillnader.
          </note>
          <note>
            På en punkt tar regeringen dessa utgångsskillnader på allvar,
            och det är när det gäller de handikappade.
          </note>
          <note>
            Men på snart sagt alla andra områden bidrar regeringens politik
            till att barn från början får sitt liv utstakat och bestämt, av
            sin uppväxtmiljö, av föräldrarnas ekonomi och av familjens sociala
            status.
          </note>
          <note>
            Vi socialdemokrater motsätter oss en sådan utveckling, därför
            att den leder till ett ofritt samhälle, ett samhälle som sätter
            penningvärdet före människovärdet, ett samhälle där bara vissa
            räknas.
          </note>
          <note>
            Vad är det för mening med välstånd, om det mesta hamnar i de
            redan välbeställdas plånböcker?
          </note>
          <note>
            Vad är det för glädje med en skola som ger vissa förtur, och
            som avskärmar olika grupper av barn från varandra, i stället för
            att klara en sammanhållen skola för alla?
          </note>
          <note>
            Hur kan man tala om valfrihet, när friheten i praktiken hela
            tiden minskar för flertalet, när regeringen tänker straffa kvinnor
            som vill gå från deltidsarbete till heltidsarbete med 96 %
          </note>
          <note>
            marginalskatt, när det påstås att det är nödvändigt, ja, önskvärt,
            att vi får ett B-lag av kvinnor och ungdomar på arbetsmarknaden,
            med låga löner och otrygga arbetsvilllkor? Vem vill leva så?
          </note>
          <note>
            Det som upprör mig mest är att regeringen tycks tro att människor
            är något slags ekonomiska maskiner och att alla sociala relationer
            går ut på att köpa och sälja.
          </note>
          <note>
            Marknaden är bra till mycket, men den kan definitivt inte lösa
            alla problem.
          </note>
          <note>
            Det är många, långt in i de borgerliga leden, som tycker att
            så viktiga ting som utbildning, sjukvård och omsorg inte skall
            styras av marknaden, av vinstintressen, av storleken på våra plånböcker.
          </note>
          <note>
            I vårt land har välfärden varit jämnare fördelad än i andra länder.
            Det stora flertalet vet hur en bra barnomsorg, en bra skola och
            en värdig åldringsvård ser ut. De vet att det välfärdssamhälle
            som vi steg för steg byggt upp har sina fel och brister. Men de
            vet också att detta välfärdssamhälle och blandekonomin har skapat
            det som den amerikanske ekonomen Paul Krugman kallat ''det mest
            anständiga samhälle som historien frambringat''. Detta samhälle
            tänker vi socialdemokrater inte frivilligt ge upp.
          </note>
          <note>
            (Applåder)
          </note>
          <note type="speaker">
            Anf. 2 IAN WACHTMEISTER (nyd):
          </note>
          <note>
            Fru talman! Efter regeringen kommer syndafloden, sade Ingvar
            Carlsson, och menade såvitt vi förstod därmed att han skulle leda
            nästa regering. Visst var det många överdrifter, och visst var
            det ett valtal, men jag tror att vi alla gör den reflexionen att
            det i alla partiers program finns någonting som är vettigt --
            även i Socialdemokraternas program.
          </note>
          <note>
            Mitt anförande kommer per definition inte att bli ett valtal.
          </note>
          <note>
            Jag är partiordförande till den 9 april. Jag är t.o.m.
          </note>
          <note>
            gruppledare, vilket överraskar en del av er. Men mina dagar äro
            räknade! Ni kan börja nedräkningen nu, men det är för tidigt att
            andas ut.
          </note>
          <note>
            Även om ni blir av med mig kommer ni inte att bli av med budgetunderskottet.
            Ni kommer inte att bli av med OECD-rapporter som påpekar precis
            det som jag här har påpekat många gånger, nämligen att vi inte
            tillräckligt har sett allvaret i läget och åtgärdat det.
          </note>
          <note>
            Det spelar heller ingen större roll för er om Ny demokrati finns
            i riksdagen eller inte, på annat sätt än att man belyser problemen.
            Problemen kommer att finnas kvar.
          </note>
          <note>
            Sanningens minut nalkas för politikerna. Jag kommer snart att
            höra till dem som håller tummen på ögat på er. Det skall bli ett
            nöje. Det är möjligt att jag blir journalist när jag blir stor.
            Vi hörde
          </note>
          <note>
            Ingvar Carlsson säga att Olle Wästberg blev riktigt vettig när
            han blev journalist.
          </note>
          <note>
            Ni kan tänka på att längst ner på popularitetslistan slåss journalister
            och politiker om vilka som har sämst anseende. Jag tror att det
            bara finns ett sätt, och det är att försöka skaffa sig ett bättre
            anseende.
          </note>
          <note>
            Själv är jag enligt SIFO sämre än Gudrun Schyman och Olof Johansson
            ihop, och det är ändå att ta i.
          </note>
          <note>
            Och nu, fru talman, skall ni få höra! Jag vet att de flesta här
            är mycket duktiga och jobbar på.
          </note>
          <note>
            Observera att jag på flera månader inte har beskyllt er för att
            vara politiska broilrar! Men jag vill säga:
          </note>
          <note>
            Tänk över er situation! Jag har själv tänkt över min.
          </note>
          <note>
            Jag skulle tro att Gullan Lindblad har tänkt över sin, när hon
            skulle ge Bengt Westerberg en pappamånad.
          </note>
          <note>
            Låt oss anta att Gullan Lindblad, Bengt Westerberg och jag vill
            göra något bra för Sverige. Det vill vi, tror jag. På fint språk
            kan man tala om att vi företräder allmänintresset, hela Sverige,
            inte några speciella särintressen, inte vårt personliga egenintresse.
            Då måste vi, precis som alla andra som känner ansvar, börja med
            att tala om hur det är. Det är det jag tycker att vi inte gör.
            Vi talar inte om hur det är. Ju närmare valet vi kommer, desto
            mindre sägs om hur det är. Statsskulden galopperar i väg, och
            man gör egentligen ingenting.
          </note>
          <note>
            Hur tror ni att debatten låter om tre eller fyra år?
          </note>
          <note>
            Då kommer man att säga: Varför gjorde de ingenting 1994? Varför
            ingrep de inte när räntan på statsskulden var 80 miljarder? Varför
            väntade de tills den var 172 miljarder? Så kan det komma att låta.
          </note>
          <note>
            Man kommer också att säga: Varför gjorde de så?
          </note>
          <note>
            Jo, de tog det så lugnt därför att det var val strax efter. Det
            är den största faran med val, dvs. att man inte vågar säga någonting.
          </note>
          <note>
            Nu säger alla t.ex. att vi skall återinföra 90 %
          </note>
          <note>
            arbetslöshetsersättning, sjukersättning och allt möjligt. Det
            är fullständigt omöjligt att göra det.
          </note>
          <note>
            Det har kommit en OECD-rapport, och vad säger den? Jo, den säger
            följande:
          </note>
          <note>
            Vi kan inte höja skatten när skattetrycket redan är över 70 %.
          </note>
          <note>
            Vi måste sänka statens utgifter.
          </note>
          <note>
            Regeringens stolta saneringsprogram på 81
          </note>
          <note>
            miljarder räcker inte. Det behövs 150 miljarder i stället.
          </note>
          <note>
            Vi har för höga ungdomslöner. Vi har hög ungdomsarbetslöshet,
            därför att lönerna är för höga. Det finns en marknad; det går
            till så. Det hänger ihop.
          </note>
          <note>
            Arbetsrätten är ett hinder och inte en trygghet.
          </note>
          <note>
            OECD avslutar rapporten med att säga att landet helt enkelt inte
            kan fortsätta som om inget hänt.
          </note>
          <note>
            Rapporten kom i förrgår, och det land som det handlar om är Sverige.
          </note>
          <note>
            Även med regeringens prognos -- man brukar ju missa med 100 miljarder
            ibland, så jag vet inte om vi skall tro på den -- går Sverige
            med 172 miljarder i förlust nästa år.
          </note>
          <note>
            Hur mycket är 172 miljarder kronor? Det är ett ofattbart belopp.
            Man skulle kunna täcka det genom att höja momsen till 62 %. Det
            vore väl ganska kul, fru talman? Eller också skulle man höja arbetsgivaravgiften
            till 77 %. Detta är dock helt omöjligt. Det betyder god natt för
            hela Sverige.
          </note>
          <note>
            Det går inte.
          </note>
          <note>
            Ingvar Carlsson berättade vad 20 miljarder är. Jag skall berätta
            vad 172 miljarder är. Håll i er i bänkarna nu!
          </note>
          <note>
            Det är lika mycket som kostnaderna för hela barnbidraget, hela
            bostadsbidraget, den kommunala barnomsorgen -- det som kommer
            från statsbudgeten --, föräldraförsäkringen, arbetsskadeförsäkringen,
            statens andel av sjukförsäkringen, hela polissystemet, alla domstolarna,
            universiteten/högskolorna och nästan hela försvaret. Detta kostar
            172 miljarder.
          </note>
          <note>
            Det är den förlust vi håller på att göra. Snart är alltså räntan,
            som vi aldrig kommer ifrån, ensam uppe i det talet. Mycket allvarligare
            än så kan det inte bli.
          </note>
          <note>
            I det läget har vi alltså svårt att göra någonting! Vi kan inte
            ens skära ned u-hjälpen utan säger: Vi måste fortsätta med den.
            Eftersom vi ändå inte har några pengar är det väl lika bra att
            ge bort dem. Vi ger pengar till organisationer som inte ens plockar
            in lika mycket i medlemsavgifter. Om man vågade vara ärlig om
            flyktingpolitiken -- men det är det ingen som vågar -- och lade
            ihop vad vi ger ut på den, på organisationsstöd och på u-hjälp
            skulle man komma upp i 50 miljarder kronor. Visst finns det mycket
            som vi politiker kan göra -- självfallet -- om vi bara vågar.
            Men enligt vad jag kan begripa är det ingen som vågar.
          </note>
          <note>
            Folk då -- människor som ser på TV, lyssnar på radio, eller sitter
            här på läktarna -- vad kan de göra?
          </note>
          <note>
            Ja, håll i er nu, och säg ingenting till Bert om det här! Jag
            kan tala om för er, kära folk, vad ni kan göra. Ni skall sluta
            stjäla! På byggarbetsplatserna stjäls 10 %. Butiksstölderna uppgår
            rent statistiskt till 3 %. Vi har genom åren betalat hundratals
            miljarder för att utbilda små och stora bedragare.
          </note>
          <note>
            Vi har inte beivrat fusk, inte ens när vi känt till det.
          </note>
          <note>
            Vi har inte vågat påstå att folk stjäl ens när de stjäl.
          </note>
          <note>
            Vi har inte lärt medborgarna -- exempelvis genom att föregå med
            gott exempel -- att de tar från andra när de t.ex. jobbar svart
            och tar arbetslöshetsunderstöd. Man stjäl då från sina grannar
            och kompisar; det är nämligen de som får betala. Vi har de facto
            i stället visat för dem att det lönar sig att fuska.
          </note>
          <note>
            Såvitt jag vet finns det inte en människa som har åkt dit för
            att ha tagit allmänna medel genom att lura försäkringskassan eller
            liknande. Nej, det är bäst att jag säger att det bara finns tre
            fall -- annars får man alltid höra att det man säger är fel och
            att det faktiskt finns två. Men kom ihåg: Ingen lurar staten!
            Staten är ju människorna. Det finns inga pengar hos fru Wibble.
            Det finns bara ett stort svart hål med minus en miljon miljoner
            kronor. Alla pengar som kommer in till statskassan kommer från
            folk. De som stjäl av de pengarna stjäl av sina kompisar. Det
            måste sägas ut.
          </note>
          <note>
            Nästa till rakning! Det är den svarta sektorn -- jag har talat
            om den förut. I den svarta sektorn är ni med, hela högen, såvida
            ni inte sitter kvar här inne i kammaren hela tiden och aldrig
            går ut. Sätter ni er i en taxi är det -- ofta -- svart så det
            ryker om det.
          </note>
          <note>
            Går ni på krogen är chansen rätt stor att det är svart. Tar ni
            er en liten rackare någon gång är det en 40-procentig chans att
            det är hembränt.
          </note>
          <note>
            Vare sig den svarta marknaden är 100 eller 150
          </note>
          <note>
            miljarder är den enorm. Hur bekämpar vi den? Det gör vi egentligen
            inte. Det flesta av oss utnyttjar den -- eller hur? Jag menar
            att man måste angripa det. Man måste angripa fusket, för det är
            brott mot lagen. Antingen måste den svarta marknaden bli vit,
            eller också får väl de vita lagarna bli svarta då.
          </note>
          <note>
            Men vi kan inte låta samhället fortsätta att fungera vid sidan
            av lagarna.
          </note>
          <note>
            Den svarta sektorn är lika farlig som barnporr, som för övrigt
            ingår i hela det här systemet. En svart sektor betyder till sist
            maffia, olagligheter, mord, stöld och -- inte minst -- minskad
            tilltro till hela systemet, det demokratiska system som vi här
            representerar.
          </note>
          <note>
            Nå, men låt oss då förklara krig mot fusket. Låt oss bevisa för
            våra barn att vi inte är korrupta eller försoffade utan vi angriper
            det här, som är ett stort problem i Sverige. Men det är klart
            att en affisch med ett stort finger som säger: Svensson! Du fuskar!
            inte är världens bästa valaffisch. Då går de väl och röstar på
            Westerberg i stället -- förlåt!
          </note>
          <note>
            Vi begär som politiker en skärpning av våra arbetsgivare, dvs.
            det svenska folket. Eller i varje fall gjorde jag det alldeles
            nyss. Men vad har svenska folket egentligen för möjligheter att
            granska oss? Var finns det personliga ansvaret? Var man än arbetar
            ute i samhället har man ett personligt ansvar. Men var finns det
            personliga ansvaret i politiken? Det finns inte. Det skulle behövas
            något slags etikkommission som medborgarna tillsatte och som kollade
            läget och såg vad det är vi sysslar med. Den skulle få publicera
            sina resultat, osv. för att hålla tummen på ögat på folkets egna
            representanter. Det är klart att det inte behövs dubbla pensioner
            i politiken. Och inte behövs det fallskärmsavtal! Och visst skulle
            det gå att införa fullt ansvar för ämbetsmän och fullt ansvar
            för politiker. Men gör det då!
          </note>
          <note>
            Det har för övrigt sagts om politiker -- det har ni hört här
            förut -- att om politiker skulle prövas i
          </note>
          <note>
            Marknadsdomstolen så skulle de fällas på löpande band. Om vi
            som sitter här sålde tvål i stället för politiska budskap skulle
            de flesta här ha näringsförbud vid det här laget.
          </note>
          <note>
            Så tar vi nästa: bankerna. Jag representerar givetvis bankerna
            -- jag är en fruktansvärd kapitalist som röker stora cigarrer.
            Nej, det är jag givetvis inte.
          </note>
          <note>
            Jag är en av de få som vågar gå på bankerna -- ni är rädda för
            dem också, vågar jag påstå. Om man skall slåss mot kapitalet skall
            man inte köra på Ingvar
          </note>
          <note>
            Carlssons spår, utan man skall försöka attackera den nya bankkrisen.
            Den består i att bankerna tar ut för höga räntor av de företag
            som skulle kunna bygga upp Sverige igen och ge alla jobb. De får
            betala mycket högre räntor om de lånar pengar än de stora grabbarna.
            Även om de stora grabbarna är dåliga kanske de får låna för 7
            %, medan de små lirarna får låna för 12 % eller så.
          </note>
          <note>
            Hur åtgärdar man det? Jo, genom fri konkurrens --
          </note>
          <note>
            kan ni tänka er! Ni tänkte förstås: Då måste vi lagstifta och
            sätta dit dem. Men fri konkurrens är det enda sättet att åtgärda
            det. Det finns i stort sett bara fyra banker kvar. Då gäller det
            att sätta tummen på ögat på dem och se till att det inte blir
            några karteller, att de inte kan hålla på och ta ut alla möjliga
            orättmätiga fördelar genom att de inte konkurrerar öppet.
          </note>
          <note>
            Sedan vi eller regeringen eller hur det nu gick till --
          </note>
          <note>
            undan gick det i alla fall -- beviljade bankstödet har
          </note>
          <note>
            S--E-Bankens kurs gått upp med 727 %. Men de som stod risken
            var svenska skattebetalare, och de har faktiskt inte fått ut någonting
            för det. Då säger
          </note>
          <note>
            Ingvar Carlsson kanske: Sådan är kapitalismen.
          </note>
          <note>
            Men det behöver den inte alls vara! Men sådan har regeringens
            taktik varit! Och de flesta av oss här i kammaren har varit med
            på det. En av ingenjörerna blev riksbankschef. Så kan det gå när
            inte haspen är på!
          </note>
          <note>
            Till sist i det här anförandet vill jag säga att vi behöver sälja
            Sverige. Inte sälja av utan verkligen sälja Sverige, tala om hur
            bra Sverige är att etablera industrier i, hur bra det är att göra
            turistbesök i.
          </note>
          <note>
            Men vi kanske skulle börja med att tala om hur fantastiskt det
            är. Tänk om vi kunde säga: Här är ett land där inte bara folket
            har vaknat utan även politikerna.
          </note>
          <note>
            Man kan sätta ansikte på allting. Det går inte att bara ha en
            massa kommittéer och råd, utan det behövs ett ansikte. Ta en av
            de sparkade cheferna --
          </note>
          <note>
            det börjar bli gott om dem vid det här laget -- t.ex.
          </note>
          <note>
            Janne Carlzon, och sätt honom att sälja Sverige.
          </note>
          <note>
            Säg till honom: Hördu Janne, du är bra på att fixa resor, på
            att övertyga folk och allt möjligt, och du ser än så länge ganska
            trevlig ut också, så du kanske skulle kunna vara ett bra ansikte
            för oss. Du får ett par hundra miljoner. Sätt dig med ett gäng
            och försök sälja Sverige och få folk att komma hit!
          </note>
          <note>
            Finessen med det är att då kommer de hit och de investerar, och
            då kan vi tala om för dem att vi är tacksamma. Vi ger er bra villkor,
            säger vi till dem, därför att ni tänker vara med och återuppbygga
            vårt land.
          </note>
          <note>
            Med detta, fru talman, gör jag tillfälligt avbrott.
          </note>
          <note>
            (Applåder)
          </note>
          <note>
            I detta anförande instämde Dan Eriksson i
          </note>
          <note>
            Stockholm, Bo G Jenevall, Peter Kling, Kenneth
          </note>
          <note>
            Attefors, Leif Bergdahl, Bengt Dalström, Claus
          </note>
          <note>
            Zaar, Arne Jansson, Laila Strid-Jansson, Simon
          </note>
          <note>
            Liliedahl, Max Montalvo, Lars Andersson, Stefan
          </note>
          <note>
            Kihlberg, Karl Gustaf Sjödin, Ulf Eriksson, Robert
          </note>
          <note>
            Jousma, Christer Windén och Lars Moquist (alla nyd).
          </note>
          <note type="speaker">
            Anf. 3 GUDRUN SCHYMAN (v):
          </note>
          <note>
            Fru talman! Vi har nu först fått höra en partiledare som beskriver
            Sverige som det mest anständiga samhälle som har skapats. Sedan
            har vi fått höra en annan som beskriver Sverige som rena rama
            Vilda
          </note>
          <note>
            Västern, fullt av bovar och banditer.
          </note>
          <note>
            Min företrädare på partiledarposten, Lars Werner, är en av dem
            som har varit med om att bygga upp detta samhälle. Både som murare
            och politiker har han deltagit, och deltar fortfarande, i bygget
            av det svenska välfärdssamhället. Han tillhör en generation som
            håller hårt på grundläggande värderingar om jämlikhet och solidaritet.
            Jag tror att han känner sig ytterst förolämpad efter Ian
          </note>
          <note>
            Wachtmeisters beskrivningar om hur det går till ute på byggena.
          </note>
          <note>
            Jag ser det som min uppgift att se till att det som han har varit
            med om att bygga upp inte rivs ner.
          </note>
          <note>
            Den senaste tiden har vi kunnat bevittna hur den ena ''17-taggaren''
            efter den andra har fallit: Kjell-
          </note>
          <note>
            Olof Feldt, Allan Larsson, Stig Malm, Jan Carlzon,
          </note>
          <note>
            P.G. Gyllenhammar, några bankdirektörer, några valutaspekulatörer
            och nu senast Ian
          </note>
          <note>
            Wachtmeister. Tre saker har de gemensamt: de har alla varit s.k.
            stora män av den mer maktberusade sorten, de har alla varit ingenjörer
            bakom 80-talets politik och de har alla aktivt varit med om att
            leda
          </note>
          <note>
            Sverige in i dagens problem.
          </note>
          <note>
            I medierna kan vi avläsa en oro -- en oro på ytan --
          </note>
          <note>
            för vart dessa herrar skall ta vägen. Finns det ingen som har
            ett nytt jobb till P.G.? Vart skall Stig Malm ta vägen? Samtidigt
            gnager en annan och mycket djupare oro i väldigt många människor
            som har fått sparken, som har fått gå från sina jobb, och är arbetslösa.
            Den finns hos alla dem som har fått gå från bygget, från den nedlagda
            fabriken, från daghemmet, från sjukhuset, från skolan eller från
            det stängda biblioteket. Tänk om TV och tidningar kunde intressera
            sig mer för dessa människors framtid och ägna färre spaltkilometer
            åt P.G.
          </note>
          <note>
            Gyllenhammar.
          </note>
          <note>
            I dag finns det faktiskt vårdpersonal och barnskötare runt om
            i landet som är arbetslösa samtidigt som sjukhuskorridorerna är
            överfulla med patienter som inte får den vård de behöver och samtidigt
            som personalen på dagis har alldeles för många barn att ta hand
            om. Andra har mist sina jobb inom industrin. De får nu höra hur
            de gamla arbetskamraterna nästan sliter livet ur sig med ett ständigt
            ökande övertidsarbete.
          </note>
          <note>
            Ett sådant mänskligt och ekonomiskt resursslöseri är orimligt
            i en tid när alla talar om att spara. Var finns solidariteten?
            Var finns rättvisan i det samhälle som vi nu ser växa fram?
          </note>
          <note>
            Sverige håller faktiskt på att få en växande underklass, ett
            skikt av människor som en allt hårdare arbetsmarknad lämnar vid
            sidan av. De s.k. lågpresterande och bångstyriga, de lågutbildade,
            de arbetsskadade och den växande gruppen förtidspensionerade lämnas
            alla därhän.
          </note>
          <note>
            För många invandrare är arbetsmarknaden helt stängd. Få politiker
            för deras talan här i riksdagen.
          </note>
          <note>
            De själva är inte ens välkomna. Vid Sveriges gränser stoppas
            de bosniska flyktingarna med visumregler. Det påminner på ett
            groteskt sätt om hur vi stoppade judiska flyktingar vid gränsen
            före andra världskriget. En sådan politik är inget att vara stolt
            över.
          </note>
          <note>
            Gamla människor i Sverige är oroliga. Vem tar hand om gamla mamma
            när vården bantas och man själv har fullt upp med egna ungar?
            Skall det bli ättestupa för nästa generation? Är det framtidens
            äldreomsorg?
          </note>
          <note>
            Kvinnor i låglöneyrken får uppleva hur deras arbeten nedvärderas,
            nästan bespottas. Bo
          </note>
          <note>
            Södersten och andra försöker intala sjuksköterskor och förskollärare
            att de måste lämna sina jobb om vi skall kunna rensa upp efter
            alla inkompetenta bankchefer med vidlyftiga fallskärmsavtal.
          </note>
          <note>
            Vi kvinnor får höra att vi antingen skall bli mammor eller karriärkvinnor,
            antingen pigor eller chefer i näringslivet. Våra män, om vi har
            några, skall åter bli familjeförsörjare och avsäga sig det dagliga
            ansvaret för sina barn.
          </note>
          <note>
            Som så många gånger förr målar man in oss i ett hörn där vi tvingas
            att välja, antingen det ena eller det andra. Man kallar det valfrihet;
            det är absurt.
          </note>
          <note>
            Verkligheten präglas inte av antingen--ellertänkande. Vi vill
            ha både barn och arbete. Faktum är att vi blir bättre och mer
            motiverade som föräldrar när vi trivs på jobbet, och vi blir mer
            motiverade på jobbet när vi trivs med våra privatliv.
          </note>
          <note>
            Det gäller oss kvinnor, och det gäller naturligtvis också er
            män.
          </note>
          <note>
            Hur ser då hoten mot jämlikheten ut? Man kan ta förslaget om
            vårdnadsbidraget som exempel. Ett familjefundamentalistiskt litet
            parti, nästan lika litet som mitt eget, har trumfat igenom tanken
            att småbarnsmammor minsann inte hör hemma på arbetsmarknaden.
            Trots att det inte var många år sedan vi hörde de borgerliga partierna
            klaga på bidragssamhället införs nu en helt ny bidragsform.
          </note>
          <note>
            Hälften av pengarna, drygt en miljard, tar man från föräldraförsäkringen.
            Den sänks från 90 till 80 % av inkomsten. För en normalinkomsttagare
            med
          </note>
          <note>
            14 000 i månaden betyder det 1 000 kr minus i månaden. Den andra
            hälften av pengarna, den andra miljarden, får dagisbarnen och
            deras föräldrar stå för i och med dyrare taxor och försämrad service.
          </note>
          <note>
            Jag kan riktigt se framför mig hur Bengt
          </note>
          <note>
            Westerberg sitter i sin riksdagsbänk och bekymrat klottrar ner
            några poetiska rader för att travestera en annan känd före detta
            minister med kluven tunga: Vårdnadsbidraget är ett djävla skit.
            Nu har vi baxat det ända hit.
          </note>
          <note>
            Man kan också ta det ogenomtänkta och orättvisa förslaget till
            nytt pensionssystem som exempel. Det är ett av seklets viktigaste
            politiska beslut, som tydligen Socialdemokraterna och de borgerliga
            partierna nu skall försöka snabbsnitsla genom riksdagen. De fackliga
            organisationerna har inte ens fått vara med i diskussionen. Någon
            offentlig debatt om förslaget vill man tydligen inte ha.
          </note>
          <note>
            Som vi ser det är det nödvändigt att den knappa remisstiden förlängs.
            Något beslut i den här stora och viktiga politiska frågan skall
            vi absolut inte fatta här i riksdagen förrän efter valet. Vi vill
            gärna att det fattas ett beslut, men först skall det vara en rejäl
            diskussion.
          </note>
          <note>
            Bakom det här bakslaget, som framför allt vi kvinnor nu upplever,
            döljer sig högerns brutala syn på hur samhällets samlade tillgångar
            skall fördelas.
          </note>
          <note>
            I framtidens samhälle räcker inte arbetena åt alla, menar man.
            Pengarna räcker bara till dem som redan har. Dessutom visar man
            en skrämmande nonchalans inför vad människor utanför de egna snäva
            partileden tycker. Demokratin är satt på undantag -- här i riksdagen
            och inte minst ute i våra kommuner.
          </note>
          <note>
            Vad vi i Vänsterpartiet vill se är nya grepp och lösningar, handling
            och framtidstro. En sådan ny lösning, som alltmer börjar diskuteras
            bland arbetslösa och i fackföreningarna i både Sverige och övriga
            Europa, är en omfördelning av arbetstiden. I många europeiska
            länder har man redan startat färden mot 30-timmarsveckan, men
            i
          </note>
          <note>
            Sverige går det trögt.
          </note>
          <note>
            Vänsterpartiet har anslagit 1 miljard under det kommande budgetåret
            för att få i gång en försöksverksamhet med sex timmars arbetsdag.
            Vi är nämligen trötta på alla osakliga angrepp på tanken att omfördela
            arbetstiden. Genom praktiska exempel vill vi visa att det går
            att fördela jobben jämnare. Det borde vara självklart för var
            och en att det är bättre att fler människor arbetar sex timmar
            än att få jobbar åtta timmar plus övertid och resten är beroende
            av bidrag.
          </note>
          <note>
            Både Socialdemokraterna och de borgerliga partierna säger nej.
            Men vad har ni för alternativ för att få ned arbetslösheten?
          </note>
          <note>
            Medan ni öser ut miljarder på praktikplatser och
          </note>
          <note>
            ALU -- insatser som snedvrider arbetsmarknaden, utnyttjas av
            företagen och inte ger varaktiga jobb --
          </note>
          <note>
            så fnyser ni åt förslaget om sex timmars arbetsdag.
          </note>
          <note>
            Varför tar ni inte och studerar vad som händer med arbetsskadorna,
            sjukfrånvaron och arbetslösheten om t.ex. ett helt sjukhus får
            gå över till sex timmars arbetsdag? Jag lovar att sjukfrånvaron
            skulle minska, trivseln skulle öka, personalomsättningen skulle
            bli mindre och fler skulle komma in på fasta tjänster. De halvtidsanställda
            som vill gå upp i arbetstid skulle kunna få göra det. Det här
            visar de praktiska exempel som finns i Sverige, bl.a. i
          </note>
          <note>
            Kiruna kommun.
          </note>
          <note>
            En omfördelning av arbetstiden har också en annan stor fördel.
            Den förstärker solidariteten mellan arbetslösa och arbetande och
            gör det svårare att dela upp folk i närande och tärande. Färre
            människor blir utslagna och passiviserade och fler motiveras att
            ta ett samlat och gemensamt ansvar för arbetslösheten.
          </note>
          <note>
            Vad vi behöver i dag är en satsning på framtidsreformer och framtidslösningar.
            Vi behöver satsa mer på framtidens informationsteknologi i stället
            för att hänga fast vid gamla tankar om att de nya jobben finns
            inom en gammaldags storindustri.
          </note>
          <note>
            Vi behöver bygga datamotorvägar till glesbygden --
          </note>
          <note>
            kraftfulla telenät som klarar data- och faxmeddelanden över hela
            landet -- i stället för att bygga Dennispaket i storstaden.
          </note>
          <note>
            Vi behöver ställa om industrin till kretsloppsteknik, och vi
            behöver utveckla ny teknik, så att våra energisystem kan fungera
            i ett samhälle utan kärnkraft.
          </note>
          <note>
            Vi kan vända arbetslösheten i byggbranschen till en radikal miljöomställning
            av det svenska samhället.
          </note>
          <note>
            Vi kan göra det nu -- om vi vill och om vi vågar! Om vi vill
            kan vi välja en hållbar utveckling, en framtid i ekologisk balans,
            med plats för alla.
          </note>
          <note>
            Regeringen gör precis tvärtom. Carl Bildt, Ulf
          </note>
          <note>
            Dinkelspiel, Bo Lundgren och de andra herrarna ser sig nervöst
            om i backspegeln efter sina förfäders lösningar. Ni är beredda
            att sälja ut både miljön och kvinnorna för att hålla ihop regeringen.
            Dessutom försöker ni inbilla oss, och förmodligen också er själva,
            att guldletarnas Klondike fortfarande ligger i Bryssel. Och på
            vägen dit trycker ni ner visionerna om ett rättvist och solidariskt
            samhälle i asfalten.
          </note>
          <note>
            Men en regering som inte vågar tro på ett solidariskt samhälle,
            ett samhälle för alla, kan inte annat än misslyckas. Därför är
            det inte förvånande att er politik leder till betungande ränteutgifter,
            en skyhög arbetslöshet och -- det värsta av allt -- ett återuppväckt
            klassamhälle.
          </note>
          <note>
            Ni visar inte en ansats till att klara jobben. Ert recept, som
            är en blåkopia av arbetsmarknadspolitiken i den europeiska unionen,
            innehåller avregleringar av arbetsmarknaden, försämrade anställningsvillkor,
            sänkta ungdomslöner, större löneskillnader, arbetsgivarnas överhöghet
            och en försvagad fackförening. I övrigt gäller det en passiv väntan
            på att den s.k. marknaden skall lösa problemet med tillgång och
            efterfrågan. Det praktiska resultatet blir massarbetslöshet och
            en social utslagning. Det här kan beskådas i många av västvärldens
            länder.
          </note>
          <note>
            För Vänsterpartiet är det självklart att våga se framåt, att
            våga inse att vi lever i en ny tid och att inse att nya problem
            kräver nya lösningar. Men det är samtidigt lika självklart att
            vi skall återupprätta det solidariska samhället där varje människa
            --
          </note>
          <note>
            återigen -- är lika mycket värd.
          </note>
          <note>
            Det här kräver att vi väljer, att vi tar ställning och väljer
            sida. Vi måste säga att offentlig konsumtion får gå före privat
            konsumtion. Vi måste välja vården före videon, bussen före bilen
            och social tillväxt före social utslagning. Vi måste välja människovärdet
            före marknadsvärdet.
          </note>
          <note>
            För oss innebär nämligen inte insikten om att vi lever i en ny
            tid att vi överger våra grundläggande värderingar. För oss går
            solidariteten och framtidstron hand i hand.
          </note>
          <note>
            (Applåder)
          </note>
          <note type="speaker">
            Anf. 4 Statsminister CARL BILDT (m):
          </note>
          <note>
            Fru talman! Gudrun Schyman avslutade sin föreläsning genom att
            säga att det är naturligt för
          </note>
          <note>
            Vänsterpartiet att se framåt. Det ligger mycket i det. Jag förstår
            att man inte ser bakåt.
          </note>
          <note>
            I övrigt vill jag bara säga att det var trevligt att se
          </note>
          <note>
            Gudrun Schyman här i kammaren. Senast såg jag henne på TV när
            hon förklarade att bland det mest meningslösa hon över huvud taget
            kände till var att vistas i riksdagen med det tråkiga arbete som
            där bedrivs. Jag hoppas att det budskapet till fullo uppfattades
            av landets väljare och att de tar henne på orden i september och
            befriar henne från den tråkiga börda som arbetet i riksdagen innebär.
          </note>
          <note>
            Fru talman! För 35 år sedan hölls i riksdagens andra kammare
            en av de mest laddade och viktigaste debatterna som ägt rum under
            efterkrigstiden om svensk säkerhetspolitik. Den handlade om den
            s.k.
          </note>
          <note>
            Hjalmarsonaffären. Den dåvarande socialdemokratiska regeringen
            ville brännmärka den dåvarande högerledaren Jarl Hjalmarson såsom
            neutralitetspolitiskt opålitlig. Han ansågs ha förespråkat militära
            kontakter mellan Sverige och västmakterna som var oförenliga med
            den nautralitetspolitiska linjen.
          </note>
          <note>
            I det betänkande som den neutralitetspolitiska kommissionen lämnade
            i går kan vi alla ta del av utdrag ur den här viktiga debatten.
            Kärnan i det som Jarl Hjalmarson då sade var detta: ''En liten
            demokrati, som utsatts för angrepp av en stormakt, som kämpar
            för livet hoppas på och räknar med de stora demokratiernas stöd
            och bistånd. Att säga detta klart ut ändrar ingenting i vår alliansfrihet.
          </note>
          <note>
            Rent spel och klara besked skapar respekt och förtroende.''
          </note>
          <note>
            Mot detta stod statminister Erlanders kategoriska uttalande:
            ''Förberedelser och överläggningar för militär samverkan med medlemmar
            av en stormaktsallians är sålunda helt uteslutna, om vi vill bevara
            förtroendet för vår utrikes- och försvarspolitik.''
          </note>
          <note>
            Efter att ha gått igenom vad som faktiskt hände under dessa decennier
            säger kommissionen att statsminister Erlanders redogörelse i debatten
            med
          </note>
          <note>
            Hjalmarson gav en ''medvetet felaktig bild'' av vad som förevarit.
            Statsminister Erlander hade själv i nationens intresse varit med
            om att ta ansvar för åtgärder som gick långt längre än dem han
            ville brännmärka Jarl Hjalmarson för.
          </note>
          <note>
            Det här är viktiga klarlägganden efter tre och ett halvt decennium.
            Jag hoppas att de rensar luften inför framtiden. Jag hoppas att
            alla inser att medan en regering inte kan vara skyldig att redovisa
            varje detalj om försvars- och säkerhetspolitiken offentligt har
            den en skyldighet att se till att det den faktiskt säger är klart,
            rätt och i varje del sant. Jarl
          </note>
          <note>
            Hjalmarson visste i hela sitt liv att det han hade sagt var rätt.
            Det smärtar mig att han inte fick leva tillräckligt länge för
            att uppleva att han också fick rätt, men han fick faktiskt rätt.
          </note>
          <note>
            Utrikes- och säkerhetspolitiken och dess skötsel är central.
            Den bild som kommissionen har gett ger nya dimensioner till bilden
            av den politik som i nationens intresse fördes under det kalla
            krigets allra kallaste decennier. I dag lever vi i ett annat
          </note>
          <note>
            Europa. Vi kan alla känna oro för utvecklingen i
          </note>
          <note>
            Ryssland. Men det övermilitäriserade Sovjetvälde som under decennier
            militärt hotade de europeiska demokratierna finns inte längre.
          </note>
          <note>
            Stapplande och med stora svårigheter söker vi bygga upp en ny
            europeisk säkerhetsordning som kan ge inte bara vårt eget land
            utan också alla andra europeiska länder säkerhet. Där betyder
            vårt inträde i den europeiska unionen mycket.
          </note>
          <note>
            Det handlar inte bara, och kanske inte ens främst, om tillväxt,
            om jobb och om välfärd -- men detta är viktigt nog -- utan också
            om att vi kan ge ett bidrag till Europas säkerhet och fred och
            om att Europa genom detta kan ge ett bidrag till vår och norra
          </note>
          <note>
            Europas säkerhet och fred. Det har ingen i denna debatt rätt
            att bortse från.
          </note>
          <note>
            Men vi vet att vägen till en fungerande säkerhetsordning är stapplande
            och svår. Det som händer i och kring Sarajevo visar det dag för
            dag.
          </note>
          <note>
            Kommunismens arv, den ekonomiska misären och det nationella hatet
            visade sig vara långt bittrare än vad någon nog hade anat. Vi
            känner alla den moraliska avskyn över det vi tvingas leva med
            i via
          </note>
          <note>
            TV och medierna från det mördande krigets ständigt fortgående
            vardag.
          </note>
          <note>
            Vi känner alla desperation över att inte omedelbart, fullständigt
            och för evigt kunna stänga av hatet, stoppa våldet och få ett
            slut på lidandet.
          </note>
          <note>
            Men samtidigt kan desperationen aldrig göras till politik för
            det är att bädda för en situation där vi får mer av våld, inte
            mindre av våld, och mer av möjligheter till fred som vi bör sträva
            efter.
          </note>
          <note>
            Ingen står likgiltig. Sverige gör mer än de allra flesta andra
            nationer. Vi har öppnat vårt land för många som tvingats fly från
            hem som de inte längre har. Våra lastbilschaufförer kör varje
            dag under fara ton efter ton med livsmedel och medicin in i det
            härjade landet. Vårt flygvapens Herculesplan svarar i dag för
            de livsviktiga transporterna in i
          </note>
          <note>
            Sarajevo. Våra svenska soldater i de nordiska bataljonerna, inte
            minst i Tuzlaområdet, hara gjort fantastiska insatser.
          </note>
          <note>
            Allt detta gör vi i samverkan med andra. Inom FN:s ram och under
            FN:s ledning i nära samverkan med
          </note>
          <note>
            EU, med NATO och med de resurser som NATO
          </note>
          <note>
            successivt sätter in. Detta är viktigt, därför att det är bara
            genom att stärka FN, genom att ge NATO
          </note>
          <note>
            möjligheter och genom att markera världssamfundets sammanhållning
            som vi kan ha utsikter till framgång. Det som måste göras nu är
            uppenbart.
          </note>
          <note>
            För det första berör en demilitarisering alla i hela
          </note>
          <note>
            Sarajevoområdet.
          </note>
          <note>
            För det andra handlar det om att området ställs under Förenta
            nationernas omedelbara politiska och militära kontroll.
          </note>
          <note>
            För det tredje handlar det om ett borttagande av alla tyngre
            vapen från Sarajevo och från Sarajevos omgivningar.
          </note>
          <note>
            Om detta förs nu förhandlingar som inte framstår som alldeles
            utsiktslösa. Det är den linje som vi har drivit i FN. Det är den
            linje som vi har drivit tillsammans med de nordiska länderna.
            Den får ett allt starkare stöd, och den kan förutsätta ett militärt
            tryck i förhandlingarna. Det är detta som NATO:s råd inleder sitt
            sammanträde med -- i stort sett i den minut som jag säger detta.
          </note>
          <note>
            Vårt starka ställningstagande när det gäller det som händer i
            Bosnien säger mycket om vår egen situation, om hur vi ser på den
            och vårt ansvar i detta Europa. Vi accepterar inte längre att
            stillatigande stå vid sidan av. I nära samverkan med dem som delar
            våra värderingar är vi engagerade för att möta våldet och ondskan
            och för att bereda vägen för politiska lösningar och nationell
            försoning. Vi vill inte ha mindre av samverkan i utrikes- och
            säkerhetsfrågor i Europa, tvärtom. Vi vill varje dag ha mera,
            och vi vill att det skall ge resultat.
          </note>
          <note>
            Vi är svenskar först och främst. Sverige kommer alltid att vara
            oss närast och kärast. Men vi är alltmer också engagerade européer
            i samverkan med andra engagerade européer och med stark känsla
            även för vårt ansvar i världen i övrigt.
          </note>
          <note>
            Fru talman! De utrikespolitiska frågorna tränger sig på. Men
            de inrikespolitiska frågorna står i väldigt hög grad på vår agenda
            detta år, som ju blir ett supervalår:
          </note>
          <note>
            -- ett år då vi skall avgöra om den ekonomiska reformpolitik
            som nu steg för steg för Sveige ut ur krisen skall fortsätta eller
            om vi skall vända tillbaka till den politik som var den politik
            som faktiskt förde oss in i den djupa krisen i början av 90-talet,
          </note>
          <note>
            -- ett år då vi skall avgöra om Sverige skall vara en randstat
            i det europeiska samarbetet eller om vi fullt ut skall vara med
            och utnyttja den rösträtt som vi kan utnyttja och därmed forma
            detta samarbete också efter våra värderingar och våra intressen.
          </note>
          <note>
            Bägge dessa val är viktiga och tillsammans något av ett verkligt
            ödesavgörande för Sverige.
          </note>
          <note>
            För ett år sedan sade Socialdemokraterna när vi diskuterade ekonomin
            att svensk ekonomi nu obönhörligen var på väg ner i en depression,
            i en spiral, som bara och endast kunde hävas genom en massiv ökning
            av budgetunderskottet. Det var den tillfälliga momssänkningen.
          </note>
          <note>
            De besparingar som regeringen föreslog för ett år sedan -- mest
            bekant av dessa är ju sänkningen av ersättningsnivån i a-kassan
            -- beskrevs som djupt orättfärdiga, som totalt oacceptabla och
            som ett dråpslag mot dem som har det allra sämst och något som
            aldrig var möjligt att acceptera för socialdemokratin. Sedan dess
            har det tack och lov gått ett år. Regeringen har fått rätt och
          </note>
          <note>
            Socialdemokraterna fel om ekonomin.
          </note>
          <note>
            Vi gick inte ner i en depressionsspiral, trots att vi inte sänkte
            momsen -- tvärtom! De ljuspunkter som vi talade om blev fler och
            fler och fler. I dag visar alla undersökningar på en framtidstro
            ute i de svenska företagen som är starkare än vad man har uppmätt
            på flera decennier när det gäller synen på de möjligheter som
            nu finns. Det går inte längre att förneka att det ljusnar för
            Sverige.
          </note>
          <note>
            Socialdemokratin har accepterat det som för ett år sedan var
            så oacceptabelt. Minns de ord närmast av hat mot detta förslag
            som riktades i denna kammare och utanför detta hus mot tanken
            på att sänka ersättningsnivån i a-kassan! Det är nu accepterat.
          </note>
          <note>
            Jag välkomnar detta. Men minns orden, och tänk på orden nästa
            gång ni så kraftigt skall fördöma ett förslag som ni vet att ni
            förr eller senare kommer att få acceptera!
          </note>
          <note>
            Att det nu börjar ljusna säger inte att allt är över --
          </note>
          <note>
            långt, långt därifrån. Ian Wachtmeister nämnde den rapport som
            OECD publicerade häromdagen.
          </note>
          <note>
            Den anbefalles till läsning. Rapporten inleds med konstaterandet
            att Sveriges djupa ekonomiska problem har sin grund i de ekonomisk-politiska
            misstag som gjordes under 1980-talet. Om jag får påminna Ingvar
            Carlsson om 1980-talet så hette statsministern inte Bildt och
            finansministern inte
          </note>
          <note>
            Wibble, utan de hette någonting annat och de gjorde misstag som
            vi nu steg för steg sopar upp efter.
          </note>
          <note>
            OECD säger alls icke att varje del av regeringens politik är
            perfekt. Man efterlyser mer av den linje som regeringen står för:
            mer av besparingar i de offentliga utgifterna, mer av åtgärder
            för att förbättra företagarklimatet och kapitalförsörjningen,
            mer av strukturella reformer, mer av reformer i välfärdssystemen
            och mer av avregleringar av företag och arbetsmarknad.
          </note>
          <note>
            Därmed dömer man också ut det vänsterpopulistiska alternativ
            som Ingvar Carlsson under sina 20 minuter här i kammaren företrädde.
          </note>
          <note>
            Kvintessensen av en politik som skulle skena i väg åt det vänsterpopulistiska
            håll som socialdemokratin företräder -- där det talas om att ta
            från de rika och ge till de fattiga, som om denna gamla marxistiska
            analys hade någon relevans i det moderna samhälle vi går in i
            -- är att företagen skulle få det sämre. Socialdemokraterna har
            återgått till en gammal företagarfientlig politik, ni klarade
            inte av förnyelsen.
          </note>
          <note>
            När företagen får det sämre kommer inte de nya jobben. Det är
            inte staten som kan ta oss ur arbetslösheten. Det är bara företagsamheten.
            Det är de villkor som vi ger företagsamheten, företagarna och
            företagen som helt avgör om vi skall ta oss ur den massarbetslöshet
            som 1980-talets politiska misstag förde oss in i. Där står vårt,
          </note>
          <note>
            OECD:s och den ekonomiska sakkunskapens alternativ på mycket
            fast grund. Vänsterpopulism av vilken art det vara månde, fru
            Schymans eller herr Carlssons, kan bara ge oss mer av nedgång
            och mer av arbetslöshet.
          </note>
          <note>
            (Applåder)
          </note>
          <note type="speaker">
            Anf. 5 Socialminister BENGT WESTERBERG (fp):
          </note>
          <note>
            Fru talman! Regeringens välfärdspolitik attackeras i dag med
            samma frenesi från två helt olika håll.
          </note>
          <note>
            ''Ni rustar ned. Det blir sämre för varje dag'', säger en del.
            ''Välfärdsstaten har tjänat ut, men ni slår bara vakt om det som
            är'', säger andra.
          </note>
          <note>
            Bägge grupperna har fel. Vi rustar inte ned och vi slår inte
            bara vakt om det som är. Välfärdsbygget är i grunden gott. Stammen
            är väl ägnad att möta också framtidens behov. Den har vi inga
            som helst planer på att riva.
          </note>
          <note>
            Men visst finns det behov av en omfattande ''ROT-
          </note>
          <note>
            verksamhet'', dvs. av reparationer, ombyggnader och tillbyggnader.
            Det är det som vi i dag håller på med. Resultatet skall bli ett
            välfärdsbygge som både ger högre standard och är mer robust.
          </note>
          <note>
            Det är viktigt att slå vakt om en väl fungerande offentlig sektor.
            Men det innebär inte att allt skall bli vid det gamla. Det vore
            i själva verket ett hot mot välfärdsbygget. En omfattande ''ROT-
          </note>
          <note>
            verksamhet'' är nödvändig för att trygga det för framtiden.
          </note>
          <note>
            Socialförsäkringar som ger inkomsttrygghet är ett självklart
            inslag i en liberal välfärdspolitik. Men när reglerna utformas
            måste vi ta hänsyn till att människor reagerar på de signaler
            som skickas ut.
          </note>
          <note>
            Alltför ofta har Socialdemokraterna blundat för det.
          </note>
          <note>
            Utvecklingen i arbetsskadeförsäkringen är ett belysande exempel
            på svagheten i det bygge som
          </note>
          <note>
            Socialdemokraterna efterlämnade. I ett skede godkändes nästan
            allt som arbetsskador, och som en följd av det ökade arbetsskadorna.
            Vid regeringsskiftet 1991 uppvisade den här försäkringen ett ackumulerat
            underskott på 19
          </note>
          <note>
            miljarder kronor. Det ökade med en halv miljard kronor i månaden.
            Skulle ingenting ha förändrats skulle underskottet enligt Riksförsäkringsverket
            ha ökat till långt över 100 miljarder kronor vid sekelskiftet.
          </note>
          <note>
            Samtidigt talade mycket för att arbetsskadeförsäkringen verkade
            hämmande på rehabiliteringen av personer som hade anmält arbetsskador.
            Kombinationen av astronomiska kostnader och försämrade möjligheter
            att få människor tillbaka till arbetslivet gjorde arbetsskadeförsäkringen
            till ett skolexempel på konstruktionsfel i det socialdemokratiska
            välfärdsbygget.
          </note>
          <note>
            Nu har en rad åtgärder vidtagits för att förhindra den för välfärden
            och statsfinanserna katastrofala utvecklingen. På nästan varje
            punkt har
          </note>
          <note>
            Socialdemokraterna sagt nej. Men utan denna
          </note>
          <note>
            ''ombyggnad'' skulle arbetsskadeförsäkringen effektivt ha underminerat
            välfärdsbygget och tjänat som argument för dem som hävdar att
            välfärdsstaten är en koloss som inget förmår förutom att öda samhällets
            resurser.
          </note>
          <note>
            Inte bara socialförsäkringarna reformeras i dag utan också andra
            välfärdstjänster, inte minst de som kommunerna är ansvariga för.
          </note>
          <note>
            Erfarenheterna visar att det finns stora möjligheter att öka
            effektiviteten i den kommunala verksamheten. Flera jämförande
            studier pekar på att det inte finns något entydigt samband mellan
            insatta resurser och uppnådda resultat. Det spelar stor roll hur
            resurserna används.
          </note>
          <note>
            Vårdgarantin, som för ett tiotal diagnosgrupper garanterar behandling
            inom tre månader, är ett exempel. Den har tack vare bättre organisation
            kunnat genomföras samtidigt som de totala resurserna till sjukvården
            faktiskt har minskat.
          </note>
          <note>
            Barnomsorgen är ett annat exempel. Flera undersökningar har visat
            att kvaliteten inte alls står i direkt proportion till resursinsatsen.
          </note>
          <note>
            Varför blir reaktionerna trots det ibland så negativa? En förklaring
            är att förändringsprocesser oundvikligen framkallar kritik från
            de berörda.
          </note>
          <note>
            Alla omstruktureringar innebär ett ifrågasättande av tidigare
            organisation och gamla rutiner. Många vill helt enkelt inte tänka
            om. Flera ledande socialdemokrater tillhör den kategorin. De instämmer
            naturligtvis gärna i kritikerkören, men sällar sig därigenom också
            till välfärdsstatens dödgrävare.
          </note>
          <note>
            Men det finns, fru talman, också en annan förklaring som ibland
            kan vara riktig, nämligen att minskande resursramar på sina håll
            inte längre -- i varje fall inte kortsiktigt -- kan mötas med
            effektivisering, utan leder till direkta försämringar.
          </note>
          <note>
            Sådana kan innebära att man når ned till en standard som inte
            är acceptabel. I sådana situationer avvisar vi liberaler inte
            en höjning av kommunalskatten. Det kan i vissa lägen vara den
            enda utvägen.
          </note>
          <note>
            Men varken kommunalskattehöjningar eller bättre tider kommer
            att lösa kommunernas problem.
          </note>
          <note>
            Utmaningen är att det under 1990-talet finns ett växande gap
            mellan behov och resurser. Vid oförändrad kommunalskatt, oförändrad
            produktivitet och oförändrade statsbidrag uppgår det gapet bara
            på grund av demografiska förändringar enligt Kommunförbundets
            kalkyler till flera kronor i kommunalskatt i slutet av detta årtionde.
            Alla inser att det gapet huvudsakligen måste täppas till genom
            ökad effektivitet.
          </note>
          <note>
            Fru talman! På få områden är behovet av en tredje kraft i politiken
            så stort som på det välfärdspolitiska. Det är i regel bara liberala
            kommunpolitiker som får ta på sig uppgiften att både vara pådrivande
            i förnyelseprocessen och sätta klackarna i backen när det går
            så långt att viktiga värden hotas.
          </note>
          <note>
            Parallellt med rationaliseringar och omstruktureringar i socialförsäkringar
            och kommuner har de gångna åren i högsta grad varit en period
            av tillbyggnad, en reformperiod. Låt mig bara nämna några exempel:
          </note>
          <note>
            -Vårdgarantin har jag redan nämnt.
          </note>
          <note>
            -Husläkarsystemet är på väg att genomföras.
          </note>
          <note>
            Politiskt förekommer på visst håll, också här i kammaren, litet
            gny. Men patienterna är i regel mycket nöjda.
          </note>
          <note>
            -ÄDEL-reformen har fullföljts. Som alla stora reformer har den
            varit ifrågasatt av många, också här i kammaren. Men utvärderingen
            pekar så här långt på att det har gått smidigare och bättre än
            vad t.o.m. optimisterna vågade tro. Gruppbostäder och ålderdomshem
            byggs nu ut i snabb takt.
          </note>
          <note>
            -Barnomsorgsgarantin är beslutad här i riksdagen och gäller från
            nästa årsskifte. Då blir kommunerna skyldiga att se till att det
            finns barnomsorg för de föräldrar som vill ha sådan.
          </note>
          <note>
            -Skolpengen har införts och öppnat möjligheter både för ökad
            valfrihet och för nya fristående skolor.
          </note>
          <note>
            -På handikappområdet har flera viktiga reformer genomförts, inte
            minst den nya lagen om stöd och service till funktionshindrade.
          </note>
          <note>
            -Barnen har fått en egen ombudsman och snart kommer förslag om
            att även de handikappade skall få det.
          </note>
          <note>
            Det finns förvisso mycket kvar att göra, men den ökade valfriheten
            innebär att det nu, Ingvar
          </note>
          <note>
            Carlsson, inte bara är överklassen som har möjlighet att välja
            sin egen doktor eller skola för sina barn, utan att alla har det.
            Som ofta när mindre privilegierade tillskansar sig samma rättigheter
            som tidigare bara överklassen har haft är det motiverat att tala
            om en revolution, i detta fall en valfrihetsrevolution.
          </note>
          <note>
            Ekonomer i långa banor rasar nu mot välfärdsstaten. Bl.a. Industriens
            utredningsinstitut,
          </note>
          <note>
            SNS, och senast den statlige utredaren professor
          </note>
          <note>
            Lars Vinell har pläderat för radikala skattesänkningar och en
            nedrustning av välfärdsstaten. Men deras påståenden att den ekonomiska
            krisen beror på välfärdsstaten är svagt underbyggda.
          </note>
          <note>
            Att den dramatiska ökningen av budgetunderskottet under senare
            år har andra förklaringar framgår mycket klart av finansplanen
            och den preliminära nationalbudgeten. Av den försämring av det
            finansiella sparandet på 235
          </note>
          <note>
            miljarder kronor som har skett sedan 1990 beror ungefär tre fjärdedelar
            på lågkonjunkturen, finanskrisen och arbetslösheten.
          </note>
          <note>
            Tansfereringssystemen -- exklusive arbetslöshetsåtgärderna --
            har faktiskt tack vare de genomförda förändringarna lämnat ett
            positivt bidrag till balansen med 16 miljarder kronor!
          </note>
          <note>
            Men man kan naturligtvis fråga sig: Har välfärdsstaten kanske
            tidigare bidragit till att bl.a.
          </note>
          <note>
            minska människors lust att arbeta och därmed hämmat den ekonomiska
            tillväxten?
          </note>
          <note>
            I en färsk forskarrapport där erfarenheter från flera nordeuropeiska
            länder redovisas, ''Welfare and
          </note>
          <note>
            Work Incentives'', har de svenska forskarna, professorerna Anders
            Klevmarken och Björn
          </note>
          <note>
            Gustafsson, gjort en genomgång av tillgänglig forskning om den
            svenska välfärdsstatens incitamentseffekter. De konstaterar att
            forskningen inte kunnat påvisa några starka effekter av välfärdsstaten
            på den ekonomiska utvecklingen i stort. Studier av vissa delar
            av välfärdspolitiken har visat på både positiva och negativa effekter.
            Till de positiva hör den svenska familjepolitiken, som har ökat
            arbetsutbudet, till de negativa den svenska sjukförsäkringen.
            Den senare har vi nu ändrat så att sjukfrånvaron har minskat dramatiskt.
          </note>
          <note>
            Bokens huvudredaktör, engelsmannen professor
          </note>
          <note>
            A.B. Atkinson, summerar i sin avslutande kommentar: ''En nedmontering
            av välfärdsstaten i syfte att undanröja de negativa incitament
            den kan rymma skulle ge osäkra vinster i form av bättre ekonomiska
            resultat till priset av att välfärdsstatens uppenbara fördelningspolitiska
            fördelar skulle gå förlorade.''
          </note>
          <note>
            Fru talman! Det samhälle vi lever i brukar kallas postindustriellt
            eller tjänstesamhälle. Sådana kan se ganska olika ut. I en studie
            där man jämför bl.a.
          </note>
          <note>
            Sverige och USA konstaterar den danske välfärdsforskaren Gösta
            Esping-Andersen att
          </note>
          <note>
            Sveriges postindustrialism till skillnad från USA:s just ligger
            i det välfärdspolitiska bygget. Det är inte en skörd av slumpen
            utan av ett medvetet val.
          </note>
          <note>
            Genom en stor offentlig sektor och höga skatter har vi i Sverige
            påverkat inriktningen av vår konsumtion. Vi satsar mer resurser
            än i andra länder på framför allt barnomsorg, handikappomsorg
            och äldreomsorg. Det har, fru talman, enligt min mening gjort
            Sverige till ett bättre land för de svaga och utstötta, till ett
            tryggare land för de flesta och till ett mer anständigt land att
            leva i för alla.
          </note>
          <note>
            (Applåder)
          </note>
          <note>
            Anf. 6 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Uthållig utveckling förutsätter både ekonomisk och
            ekologisk balans: att rätta mun efter matsäcken, att hindra fortsatt
            skuldsättning, att börja betala tillbaka på skulden vare sig det
            gäller miljöeller statsskulden. Motsatsen är att leva av framtiden,
            dvs. en ohållbar utveckling.
          </note>
          <note>
            Jag tror att några av de saker som regeringen har gjort förtjänar
            att repeteras. Regeringen har steg för steg lagt fram förslag
            som syftar till att bringa reda i statens finanser. Det har handlat
            om att underlätta för tillskapandet av jobb, främja företagandet,
            förbättra utbildningen, bygga ut järnvägar och vägar -- helt enkelt
            lägga grunden till hållbar tillväxt, för nya jobb och god miljö.
          </note>
          <note>
            Regeringen har satsat på att underlätta för småföretag genom
            rättvisare beskattning, återinförd kvittningsrätt och förenklingar
            i byråkratin. Det ville även Göran Persson en kort stund. Sedan
            motades han effektivt tillbaka till det klassiska LO-receptet
            med mer av gammal medicin: höjd kapital- och aktieskatt -- detta
            trots att patienten lever i en ny tid med andra villkor för att
            skapa hållbar tillväxt, där inte ens det kapital som vi har arbetat
            ihop själva i Sverige stannar till vilket pris som helst. Det
            är i löntagarnas intresse att vi har lönsamma företag med utvecklingskraft
            och tillväxt och att vi förmår att arbeta med framtidstro och
            inte dra på oss stora skulder för kommande generationer.
          </note>
          <note>
            Regeringen satsar på investeringar i järnvägar och vägar över
            hela landet, ca 100 miljarder kronor under tio år. Nu vill Socialdemokraterna
            öka sådana satsningar. Annat var det våren 1991 när
          </note>
          <note>
            Centerns förslag om satsningar på 10 miljarder röstades ned.
          </note>
          <note>
            Regeringens tuffa åtgärder har varit nödvändiga, eftersom utgångsläget
            i ekonomin hösten 1991 var långt sämre än Socialdemokraterna då
            ville erkänna och kan erkänna nu. Allan Larsson utpekade vändpunkten
            i ekonomin under valrörelsen 1991 för säkerhets skull. Nu först
            kan den skönjas -- färre konkurser, färre varsel, framtidstro
            bland företagen och framgångar i exportindustrin. Det handlar
            inte enbart om deprecieringens effekter.
          </note>
          <note>
            OECD:s ekonomiska rapport visar att det återstår mycket att göra
            innan balans i svensk ekonomi kan återskapas. Rapporten bekräftar
            också att 80-talets socialdemokratiskt ledda ekonomiska politik
            lyckades med konststycket att maximalt feltajma både valutaavreglering
            och skattereform. Sviterna efter detta får vi lida av nu.
          </note>
          <note>
            Uppgörelsen om framtidens pensioner kommer att vara viktig för
            att skapa balans i ekonomin. Den ger oss ett system som håller
            över tiden, som främjar både arbete och sparande. Pensionsuppgörelsen
            innebär också höjd grundpension. Det är ett gammalt centerkrav
            från folkomröstningen i slutet av 50-talet. Steg för steg får
            de med den lägsta pensionen en höjning, betalad bl.a. av dem som
            tjänar mest. Vård av barn liksom värnplikt ger pensionspoäng.
          </note>
          <note>
            Den breda uppslutningen bakom uppgörelsen skapar trygghet inför
            framtiden både för pensionärer och för samhällsekonomin. Jag hoppas
            att alla partier som tagit samhällsansvar i uppgörelsen står pall
            för särintressenas anlopp med
          </note>
          <note>
            SAF i spetsen. Det senaste från oppositionsledaren är annars
            att regeringsmakten förfaller. Ingvar
          </note>
          <note>
            Carlsson höjer rösten när argumenten är svaga.
          </note>
          <note>
            Hans parti tappar minnet. Den ivrigt försvarade momssänkningen
            är borta. Minns Ingvar Carlsson och hans partivänner retoriken
            framför demonstranterna?
          </note>
          <note>
            Ingvar Carlsson har t.ex. bekräftat att egenavgifterna till socialförsäkringarna
            blir desamma med en socialdemokratisk regering.
          </note>
          <note>
            Dessutom har socialdemokratin numera accepterat att det är nödvändigt
            att förändra ersättningsnivån i arbetslöshetsförsäkringen. Ersättningen
            i föräldraförsäkringen måste sänkas. Rättvisa och valfrihet skall
            enligt socialdemokratisk modell fortfarande tillkomma bara vissa
            barn -- därför inget vårdnadsbidrag i Socialdemokraternas
          </note>
          <note>
            Sverige. Det är alltid någon fast position. Att behandla alla
            lika är ingenting som
          </note>
          <note>
            Socialdemokraterna tycker är viktigt för rättvisan.
          </note>
          <note>
            Om något är i sönderfall så är det alltså
          </note>
          <note>
            Socialdemokraternas ekonomisk politik. Har den ändrats så mycket
            under de senaste månaderna, hur mycket kan den då inte ändras
            på de sju månader som återstår till valet, för att inte tala om
            perioden därefter! Det är en erfarenhet som vi gjort vid tidigare
            tillfällen när Socialdemokraterna talat på ett sätt i opposition
            och på annat i verkligheten med regeringsmaktens ansvar.
          </note>
          <note>
            Ingvar Carlsson har också förespråkat att statsministern borde
            göra sig av med mig, eftersom jag tydligen samtidigt har både
            för mycket och för litet inflytande över miljöpolitiken. Det är
            någonting jag kan stå ut med.
          </note>
          <note>
            Bakgrunden till irritationen är att regeringen har hanterat arvet
            efter den socialdemokratiska regeringen, den helt bakvända beslutsordningen
            vad gäller en fast förbindelse över Öresund, på ett rättssäkert
            sätt och med respekt för gällande miljölagstiftning.
          </note>
          <note>
            Det förutsatte aldrig Ingvar Carlsson. Det gjorde han inte när
            han övertalade dåvarande partiordföranden för den danska socialdemokratin,
          </note>
          <note>
            Svend Auken, att bygga en bro där sundet är som bredast i stället
            för en tunnel där sundet är som smalast och inte heller när hanteringen
            mot Ingvar
          </note>
          <note>
            Carlssons egen miljöminister Birgitta Dahls vilja resulterade
            i avtal först och miljön sedan. Och det förutsätter han inte ens
            nu när miljölagarna har visat att det projekt som fanns i avtalet
            inte håller måttet.
          </note>
          <note>
            I socialdemokratins Sverige är det viktigare med en gräddfil
            för egna prestigeprojekt än med
          </note>
          <note>
            Östersjöns miljö. Jag kan citera ur handlingar från förhandlingarna
            om Öresundsbron, om Ingvar
          </note>
          <note>
            Carlsson vill. Jag skall återkomma till detta i min första replik.
            Hanteringen var för övrigt lika felaktig när det gäller bl.a.
            det som en gång kallades för Dennispaketet. Detta har Centern
            nu medverkat till att lösa upp genom att se till att
          </note>
          <note>
            Stockholmsregionens medborgare får chansen att påverka om det
            skall bli någon Österled och
          </note>
          <note>
            Västerled. Vi säger nej till betongmonument över
          </note>
          <note>
            Stockholms grönområden. Vi säger ja till en nationalstadspark
            i Stockholm. Jag noterar att det i flera av de ursprungliga ''Dennispartierna''
            nu höjs röster mot dessa leder -- sent skall syndarna vakna!
          </note>
          <note>
            För ett år sedan konstaterade jag här i kammaren att Sveriges
            förhandlingar med EG/EU om villkoren för ett svenskt medlemskap
            på områden såsom regional uteckling samt miljö och jordbrukspolitik
            kommer att vara avgörande för hur svenska folket ställer sig i
            en kommande folkomröstning. Områdena miljö, hälsa och säkerhet
            är nu färdigförhandlade, och det blev ett hyggligt resultat.
          </note>
          <note>
            När det gäller regionalpolitiken och jordbrukspolitiken kommer
            allvarliga signaler från
          </note>
          <note>
            Bryssel. Bortser den europeiska unionen från vår särart med EU-mått
            mätt i form av extremt glesboende, långa avstånd och hårt klimat,
            så bortser EU från svenska folket. Jordbruk och regionalt stöd
            avgör i hög grad hur stort Sveriges nettobidrag till EU kommer
            att bli. Från Centerns sida kommer vi inte att acceptera vilket
            förhandlingsresultat som helst.
          </note>
          <note>
            EU:s inställning så här långt är närmast att likna vid den gamla
            idén om att ''alla måste flytta söderut''.
          </note>
          <note>
            Det är för övrigt en uppfattning som socialdemokraterna har dammat
            av under riksdagens allmänna motionstid. ''Ökad rörlighet''
          </note>
          <note>
            är budet för arbetsmarknadspolitiken. Därvidlag är kanske EU
            som det numera heter ''ett socialistiskt projekt''. Vi som inte
            har glömt det som socialister kallade för ''den glädjande folkomflyttningen''
            på
          </note>
          <note>
            60-talet och oförmågan att i tid inse överhettningen i storstadsregionerna
            under 80-talet ser gammal spolitik gå igen. Vad som krävdes då
            och vad som behövs nu är en politik för utveckling i hela Sverige,
            för löntagare och företagare, för kvinnor och män, för barn och
            äldre.
          </note>
          <note>
            (Applåder)
          </note>
          <note type="speaker">
            Anf. 7 Statsrådet ALF SVENSSON:
          </note>
          <note>
            Fru talman! Gudrun Schyman talade här om ett familjefundamentalistiskt
            parti. Ja, det stämmer i den meningen att den öppna generösa familjen
            är samhällets fundament. Det tycker också länderna världen över
            och inte minst u-länderna. Därför har vi för närvarande, 1994,
            familjernas år, och det är
          </note>
          <note>
            FN som har utlyst detta.
          </note>
          <note>
            Om vi som är samlade här tror att vi klarar av de många problem
            som radas upp från talarstolen genom att enbart fatta politiska
            beslut, då tar vi alldeles miste. Jag är för min personliga del
            helt övertygad om -- och här företräder jag ett parti som är mycket
            sammansvetsat -- att om vi vill ha den välfärd som vi ordar om
            förankrad och byggd i samhället, klarar vi oss aldrig utan de
            små fungerande gemenskaperna, de mest naturliga små gemenskaperna.
            Och det är de öppna generösa familjemiljöerna. Tro gärna någonting
            annat! Men det gör inte jag.
          </note>
          <note>
            Fru talman! Bertil Jonsson, den nye LO-
          </note>
          <note>
            ordföranden, deltog i förra veckan i radioprogrammet Studio 1.
            Där berörde han arbetslösheten och välfärdssamhället. På tal om
            den här regeringens tid sade han bl.a.: ''Den borgerliga regeringen,
            de har ju rivit ner allting -- -- --.'' Vidare säger han: ''Man
            har rivit ner hela huset, hela välfärdshuset är nerrivet och nu
            måste det byggas upp igen.''
          </note>
          <note>
            Nog märks det att valrörelsen har börjat. Hela välfärdshuset
            skulle nu vara nedrivet. Hela? Alltså:
          </note>
          <note>
            Nu får inga pensionärer pension. Alla dagis är stängda. Inga
            socialbidrag eller hyresbidrag betalas ut. Skolorna får föräldrarna
            sköta själva. Alla bibliotek och sjukhus har tydligen lagts ner.
          </note>
          <note>
            Fru talman! Jag tror att dessa överdrifter -- för att inte säga
            osanningar -- skadar tilltron till politiken.
          </note>
          <note>
            Dessutom skrämmer man naturligtvis många äldre, många medborgare.
            Finns det en del som tror att det är så här eländigt? Jag vill
            inte tro att socialdemokraterna tror sig om att kunna skrämma
            väljarna under valrörelsen. Välfärdssamhället är viktigt, och
            nog har välfärdshuset fått sig en och annan törn. Det finns besparingar
            som kanske är okloka och som kunde ha gjorts annorlunda, det tycker
            jag att man skall tillstå. Men det finns också systemfel som vi
            måste göra någonting åt, och det är i stort sett alla granskare
            av välfärdsbygget överens om.
          </note>
          <note>
            Jag tycker faktiskt att vi alla ödmjukt inför svenska folket
            skulle våga tillstå att under 20 år misshushållades det med svensk
            ekonomi. Det felbedömdes och överkonsumerades i 20 år. Nu görs
            tappra ansträngningar från oppositionen -- inte minst här i dag
            -- att försöka få folk att tro att nedskärningar och indragningar
            är den poltik som den nuvarande regeringen önskar över allt på
            denna jord och att allt elände började i oktober
          </note>
          <note>
            1991. Ni vet ju, Invar Carlsson och andra, att ni, om ni hade
            fått fortsätta att regera efter valet 1991, hade drabbats av 20
            års försummelser, ni också. Ett tag förfäktade ni expansion för
            att vi skulle ta oss ur krisen. Nu har vändpunkten, som sagt,
            kommit i partiet, så nu förfäktar ni besparingar.
          </note>
          <note>
            Ingvar Carlssons tal var inriktat på att framställa regeringen
            som gynnare av rika och plågare av fattiga. Skrevs detta tal innan
            socialdemokraterna gick in för att sänka arbetslöshetsersättningen
            från
          </note>
          <note>
            90 % till 80 %? Minns inte Ingvar Carlsson att han och socialdemokraterna
            ville ha sjukförsäkringen för de långtidssjuka på 70 % i stället
            för två karensdagar? Ingvar Carlsson påstår att skatten skall
            sänkas med 700 kr på vanliga inkomster. Ja, det socialdemokratiska
            förslaget innebär 2 kr om dagen. Men om räntan på grund av socialdemokraternas
            politik går upp med 1
          </note>
          <note>
            procentenhet, ökar bostadskostnaderna för en familj som har 500
            000 kr i lån med ca 3 500 kr om året eller ca 300 kr per månad.
            Samtidigt kan vi ju konstatera att räntan under de senaste åren
            med den nuvarande regeringens politik sjunkit med 4
          </note>
          <note>
            procentenheter. Det innebär för samma familj att dess boendekostnad
            sänks med mer än 1 000 kr per månad.
          </note>
          <note>
            Fru talman! Jag ansluter mig helt till synsätten att det behövs
            ett radikalt ROT-program för välfärdshuset, renovering, ombyggnad
            och tillbyggnad. Men det kostar pengar och det krävs en god ekonomi.
            Konjunkturuppgången har dröjt längre än vad många ekonomer trodde,
            det vet vi.
          </note>
          <note>
            Hushållen har först fått genomföra en privat skuldsanering. Det
            märktes först i USA, och nu syns det i Sverige. Och i dag arbetar
            staten med sin skuldsanering. Man har att åtgärda 20 års misshushållning.
            Den offentliga skuldsaneringen måste fortsätta, annars kommer
            välfärdshuset att vittra sönder.
          </note>
          <note>
            Vi vet allihop att investeringsviljan måste öka i företagen.
            Det är ju vägen för att få fram det som vi kallar för riktiga
            jobb. Då fordras det förstås att människor är villiga att satsa
            pengar på företag.
          </note>
          <note>
            Presenterade beräkningar visar att åtminstone 200
          </note>
          <note>
            miljarder måste fram i form av nytt riskvilligt kapital under
            de närmaste åren. Det tror jag inte man kan få fram om aktieinvesteringar
            beskattas högre än pengar på bankboken.
          </note>
          <note>
            Socialdemokraterna har gjort ett väldigt nummer av att regeringen
            vill ta bort dubbelbeskattning på aktier. Ja, det är vad socialdemokraterna
            i Norge har beslutat sig för. I Norge har man avskaffat dubbelbeskattning
            på aktier -- för övrigt också i de flesta övriga europeiska länder
            -- därför att företagen måste komma i gång.
          </note>
          <note>
            Om det varit så, att arbetslösheten hade trängts undan bara genom
            ord och uttalanden, då hade den varit avklarad för länge sedan.
            Men om vi låter ärligheten få en chans vet vi att politiker inte
            kan och inte skall bygga industrier. Vi skall skapa goda förutsättningar
            för näringslivet. Vi vet dessutom att efter 1950 har antalet jobb
            totalt inte ökat i näringslivet. Hela sysselsättningstillväxten
            har ägt rum inom den offentliga sektorn. Jag undrar faktiskt om
            inte t.o.m. Socialdemokraterna så sakteliga börjat acceptera påståendet
            att det finns ett samband mellan höga offentliga utgifter och
            låg tillväxt. Det är därför mer än förvånande att
          </note>
          <note>
            Socialdemokraternas recept är det gamla vanliga:
          </note>
          <note>
            höj skatterna och sätt krokben för det riskvilliga kapitalet.
          </note>
          <note>
            För att bedriva fördelningspolitik och folkhemspolitik måste
            man ha något att betala välfärdsbygget med. Då måste jag säga
            att
          </note>
          <note>
            Socialdemokraternas ekonomiska motion verkligen inte är något
            ROT-program för ekonomin. Man får hålla med Norrköpings
          </note>
          <note>
            Tidningar som i slutet av januari skrev: Vad
          </note>
          <note>
            Socialdemokraterna presenterar är sifferlekar och luftpastejer,
            plus återfall i skattefrossa.
          </note>
          <note>
            Med andra ord; Socialdemokraterna marscherar vidare på den s.k.
            tredje vägen, vilket tydligtvis är skattehöjarvägen. Hela tiden
            återkommer talet om höjd marginalskatt. De nya skatteintäkterna
            skulle användas till ''svaga'' grupper. Men alla vet att detta
            inte skulle göra någon större skillnad för de sämst ställda.
          </note>
          <note>
            Socialdemokraterna föreslår en höjning av statsskatten med 5
            %. Det skulle ge ca 9 miljarder, om arbetsviljan inte alls påverkas
            av skattehöjningen förstås. Det kan jämföras med både det ena
            och det andra, exempelvis med att underskottet i arbetsmarknadsfonden
            under slutet av 1993 växte med ca 3 miljarder varje månad.
          </note>
          <note>
            Fru talman! Vad skulle hända med räntan som jag tidigare var
            inne på? Att köra i gång skattekarusellen en gång till är inte,
            tror jag, att bära varandras bördor. Jag är övertygad om att det
            är att lämna över bördorna till nästa generation.
          </note>
          <note>
            (Applåder)
          </note>
          <note type="speaker">
            Anf. 8 INGVAR CARLSSON (s):
          </note>
          <note>
            Fru talman! Under Tage Erlanders aktiva tid som statsminister
            anklagades han då och då av vissa krafter för att vara alltför
            undfallande mot
          </note>
          <note>
            Sovjetunionen. I stort sett samma krafter påstår nu att han skulle
            ha konspirerat och samarbetat med
          </note>
          <note>
            NATO. Båda påståendena är helt och i grunden felaktiga.
          </note>
          <note>
            Det var sorgligt att se den största borgerliga tidningens löpsedlar
            över hela Sverige i går anklaga
          </note>
          <note>
            Tage Erlander för att ha varit lögnare. Tage
          </note>
          <note>
            Erlander ledde Sverige under 24 år som Sveriges statsminister
            under mycket svåra tider, under det kalla krigets allra kallaste
            perioder. Han lotsade med stor skicklighet och stort ansvar Sverige
            igenom de svåra åren.
          </note>
          <note>
            En kommission har nu granskat denna period. Av dessa mängder
            av svåra beslut har framförts två anmärkningar. Jag skulle kunna
            kommentera dem, men jag konstaterar i stället att kommissionen
            säger att det var en framgångsrik, skicklig och ansvarsfull politik.
          </note>
          <note>
            Tage Erlander gjorde vårt land stora tjänster. Jag är stolt över
            Tage Erlander och hans politiska gärning.
          </note>
          <note>
            Jag känner efter gårdagen ett stort behov av att säga detta i
            Sveriges riksdag, vars medlem han var under så många år.
          </note>
          <note>
            (Applåder)
          </note>
          <note>
            Till en annan statsminister, Carl Bildt: Jag läste i
          </note>
          <note>
            Svenska Dagbladet att Carl Bildt ständigt håller ett öga på den
            amerikanska nyhetskanalen CNN för att hålla sig informerad om
            utvecklingen i världen. Det är en utmärkt kanal. Men det kanske
            inte skulle skada om Carl Bildt stängde av den någon gång då och
            då för att helt ägna sig åt vårt eget land och åt hur de svenska
            medborgarna har det ute i våra bostadsområden just nu. Då skulle
            han inte kalla det som jag sade här om gamla och sjuka för vänsterpopulism.
            Då skulle han inte kunna påstå att det har gått bättre än väntat.
            Så sade statsministern faktiskt, att det har gått bättre än väntat.
            Vad hade han väntat sig? Vi har ett gigantiskt budgetunderskott
            och en skenande statsskuld. Vi har 600 000 arbetslösa, Carl Bildt.
            Är inte det resultatet av en depressionsspiral, så vet inte jag
            vad en depressionsspiral är.
          </note>
          <note>
            Att det var dessa förväntningar Carl Bildt hade talade han inte
            om i 1991 års valrörelse. Men på en punkt gav faktiskt Carl Bildt
            klara besked; det skulle bli lägre hyror. Med en moderatledd regering
            skulle det bli billigare att bo. Hur tror Carl Bildt att de människor
            känner sig som i dag drabbas av vräkningar, exekutiva auktioner
            och bostadsrättskonkurser?
          </note>
          <note>
            Moderaterna har ju alltid lovat att göra det möjligt för alla
            att äga sin bostad. Men nu tvingas i stället ett stigande antal
            människor att lämna sina hus och hem. Det verkar uppriktigt sagt
            inte som om regeringen kan särskilt mycket om bostadspolitik.
          </note>
          <note>
            Ni bryr er inte om effekterna över huvud taget. Det ligger någon
            sorts märklig symbolik i att ni inte ens har en bostadsminister
            längre.
          </note>
          <note>
            Vi socialdemokrater har nu föreslagit att man akut skjuter upp
            indragningen av de tre miljarderna och att de, när vi sedan tar
            ut dem, bör läggas ut på hela fastighetsbeståndet. Det skulle
            faktiskt ge många familjer en chans att bo kvar.
          </note>
          <note>
            Carl Bildt sade att politiker måste tala sanning och att han
            själv alltid gör det. Förstår Carl Bildt hur de människor känner
            sig som i 1991 års valrörelse utlovades sänkta hyror med en moderatledd
            regering? Var det sanning, Carl Bildt?
          </note>
          <note>
            Sedan vill jag säga några ord om den ekonomiska politiken. Det
            är nästan litet skrämmande att alla regeringsföreträdare här förvånar
            sig över att vi föreslog en typ av åtgärder när vi var på väg
            ner i konjunkturen och att vi föreslår en annan typ av åtgärder
            när vi internationellt är på väg upp i konjunkturen. Har ni ingenting
            lärt er? Förstår ni ingenting av modern ekonomisk politik? Undra
            på att vi har 600 000 arbetslösa och att vi får dessa märkliga
            förslag. Det är det mest skrämmande jag har upplevt här i dag.
            Jag förstår att det går som det går i Sverige.
          </note>
          <note>
            Alf Svensson säger att med en socialdemokratisk politik skulle
            räntan bli högre. En sak, Alf
          </note>
          <note>
            Svensson, kan jag lova: Vi kommer aldrig att slå ert resultat
            med 500 % ränta. Det är världshistoria för
          </note>
          <note>
            Sverige och för alla länder i världen. Dit når vi aldrig, kan
            jag försäkra.
          </note>
          <note>
            Till Carl Bildt: Vi föreslår en kraftig skattesänkning för att
            sätta fart på företagens investeringar. Vi vill att företagen
            skall få göra direktavskrivningar som sänker skatten med 5 miljarder
            kronor under nästa budgetår och med 7 miljarder kronor under 1995.
          </note>
          <note>
            Vi vill alltså sänka bolagsskatten med 5 miljarder
          </note>
          <note>
            1995. Regeringen, däremot, höjer skatten för företagen med 2
            miljarder i förhållande till skattereformen. Vi bedriver en företagsvänlig
            politik. Vi vill ha färre konkurser. Vi vill ha fler nya företag.
            Ni har inte klarat ert eget hemområde. Ni har misslyckats med
            att bedriva en företagsvänlig politik.
          </note>
          <note>
            (Applåder)
          </note>
          <note type="speaker">
            Anf. 9 IAN WACHTMEISTER (nyd):
          </note>
          <note>
            Fru talman! Jag tycker att den s.k. Erlanderaffären är väldigt
            typisk. Förmodligen var det mycket enkelt. Erlander gjorde någonting
            som var väldigt klokt, riktigt och realistiskt. Det var inte felet
            utan blånekandet efteråt, den politiska lögnen och den enorma
            förljugenheten då man försökte sopa igen spåren och dölja det
            hela. Detta tror jag går hand i hand med politikerföraktet.
          </note>
          <note>
            Jag har i skriftlig form ställt frågor till utrikesministern
            om STASI, den östtyska hemliga polisen, om vilka politiker, vilka
            samhällsdebattörer, vilka fackpampar och andra som på något sätt
            var inblandade. Det fanns ett stort register, sades det. Jag kommer
            att fortsätta det jobbet sedan jag har avslutat detta.
          </note>
          <note>
            Det var bra att Jarl Hjalmarson fick rätt, sade Carl
          </note>
          <note>
            Bildt, även om han skulle dö först. Det finns 200
          </note>
          <note>
            rättshaverister i Sverige, som vi kanske skulle ge rätt. Varför
            är det bara i löjliga diktaturer som man beviljar amnesti när
            diktatorn har födelsedag eller något annat? Skulle inte vårt land
            såsom en levande mänsklig demokrati kunna säga någon gång till
            dessa människor, som har kämpat för sina liv och lidit av de förorättelser
            som de tycker att de har råkat ut för: Förlåt så mycket. Vi missbrukade
            vår makt. Vi, staten, var för formella. Vi respekterar din kamp
            för vad du anser vara rätt. Därför får du en ursäkt och en ersättning.
          </note>
          <note>
            Sedan skulle vi lägga ner de 200 fallen, och Sverige blev ett
            anständigare land.
          </note>
          <note>
            Carl Bildt talade om ljuspunkter och framtidstro.
          </note>
          <note>
            Också jag tillhör dem som har en mycket stor framtidstro, men
            jag ser kanske inte lika många ljuspunkter. Jag har inte heller
            anledning att söka efter dem på samma sätt, eftersom jag tillhör
            oppositionen. Men är ljuspunkterna politikernas förtjänst, vare
            sig nu eller tidigare? Nej, det vi nu ser är ett resultat av den
            internationella konjunkturen. Jag tycker att man skall tacka de
            svenska företagarna, som har varit väldigt duktiga.
          </note>
          <note>
            Man skall tacka de svenska jobbarna, och man skall tacka det
            totala haveriet för regeringens valutapolitik, vilket inträffade
            under svarta november 1992.
          </note>
          <note>
            Åter till jobben. Det har talats om arbetena. Ju mer pengar man
            häller över Börje Hörnlund, desto bättre blir det för folket i
            arbetslösheten. Så låter det. Men det är klart att det inte blir
            så. Vår industri har krymp. Det har inte industrin i andra OECD-
          </note>
          <note>
            länder gjort, utan det är unikt för Sverige. Vi skulle behöva
            500 000 jobb till, och vi skulle behöva ta bort 500 000 jobb från
            den alltför uppblåsta offentliga sektorn. Det behövs alltså en
            miljon riktiga jobb. Vad krävs för det? Jo, investeringar, lönsamma
            företag och ett klimat som drar hit verksamheter. Det roliga är
            att detta inte är omöjligt. I Sverige är 8 % av befolkningen företagare.
            I Danmark är motsvarande andel 15 %.
          </note>
          <note>
            Ingvar Carlsson nämnde direktavskrivningar, nuvärdesavskrivningar
            och annat. Ja, jag håller med honom. Även Ingvar Carlsson har
            rätt ibland, som jag tidigare sade. Det är riktiga åtgärder för
            att få i gång investeringarna. Varför är investeringarna så viktiga?
            Jo, annars blir maskinkapaciteten en trång sektion. Maskinerna
            orkar inte, när konjunkturen plötsligt går upp. Då slår vi huvudet
            i taket på maskinerna, och lika många människor förblir arbetslösa
            i alla fall.
          </note>
          <note>
            Varför flyttar industrin utomlands? Ja, inte därför att industriledarna
            är idioter eller därför att de är otrogna, utan därför att de
            är väldigt rationella och inser att företagen hela tiden måste
            konkurrera. Nu gäller att få industrin att flytta hit. Det var
            jag inne på tidigare, när jag talade om Janne Carlzon.
          </note>
          <note>
            Det bästa som kan hända Sverige är att vi gör saker så att man
            börjar tala om Sverige utomlands på ett annat sätt. I internationella
            magasin skall man skriva: Varför vill alla investera i Sverige?
            Man skall beskriva folkhemmet, som klarade hjärntvätten och blev
            Europas piggaste och fräschaste land, ett framtidsland där electronic
            highways korsar världens vackraste landskap.
          </note>
          <note>
            Så tror jag att man kan få i gång någonting. Och det går! Jag
            har berört vad som behövs av politikerna och folket i allmänhet.
            Jag har också nämnt bankerna. Facket då? Ja, facket är en stor
            makt.
          </note>
          <note>
            Givetvis måste facket flytta på sig. Arbetsrätten innebär inte
            någon rätt till arbete utan är ett privilegium. Arbetsrätten ger
            vissa jobb och hindrar andra att få jobb. Framför allt stoppar
            den det som nu borde ske: att jobben kommer i gång.
          </note>
          <note>
            Fråga företagarna! Vad vore en lösning? Jo, att alla företag
            med maximalt 25 anställda får befrielse från arbetslagarna. Sedan
            får vi se hur det går. Då sägs det: Det blir så svårt och företagarna
            trixar så mycket. Men det gör de inte alls. Jag tror att det skulle
            gå väldigt bra.
          </note>
          <note>
            Om alternativet är att hälla pengar över Hörnlund;
          </note>
          <note>
            vad är det för vits med det? Han kunde inte ens göra av med de
            pengar som han fick för detta år. Nu skall han få ännu mer för
            nästa år. AMS blir någon sorts Uppblåsbara Barbara, som man håller
            på med och subventionerar. Men man kommer ingenstans.
          </note>
          <note>
            Det har talats om att räntan gick ner. Varför gick den ner politiskt?
            Vi var med och lugnade ner läget från april, maj och juni förra
            året. Observera detta!
          </note>
          <note>
            Vems budskap stämmer OECD-rapporten med om inte Ny demokratis?
            Jag bara undrar om vi någon gång kunde få litet erkänsla. Vi har
            ju faktiskt tänkt rätt i väldigt många fall. Måste man dö först?
            Hej då!
          </note>
          <note>
            (Applåder)
          </note>
          <note type="speaker">
            Anf. 10 GUDRUN SCHYMAN (v):
          </note>
          <note>
            Fru talman! Jag vill gärna ta upp diskussionen om den vänsterpopulism
            som Carl Bildt anklagade både Ingvar Carlsson och mig för att
            bedriva. Det är ett mycket märkligt synsätt. Jag kan förstå att
            vi inte är överens om tagen och att vi talar för olika grupper
            och intressen. Talar man för ett jämlikt och solidariskt samhälle,
            tycker man att det är ganska naturligt att ta de pengar som finns
            och använda dem på ett sådant sätt att de kommer så många människor
            som möjligt till godo, på ett bra sätt dessutom. Det är ju detta
            det handlar om.
          </note>
          <note>
            Vänsterpartiets budgetförslag innebär att vi höjer a-kasseersättningen
            till 90 %, att vi höjer pensionstillskottet för de sämst ställda
            pensionärerna och att vi höjer ersättningsnivån för långtidssjukskrivna
            från 70 % till 80 %. Vi rör inte ersättningsnivån i föräldraförsäkringen.
            Dessa fyra frågor har vi valt ut såsom de absolut viktigaste att
            göra något åt. Det gör vi av rättviseskäl, av jämlikhetsskäl och
            av solidaritetsskäl. Vi höjer skatten för höginkomsttagare för
            att bekosta dessa åtgärder. Vi höjer skatten på förmögenheter,
            och vi säger nej till sänkta skatter på aktieutdelningar.
          </note>
          <note>
            Det är rimligt och riktigt, om man står för de värderingar som
            slår vakt om jämlikhet, solidaritet och rättvisa.
          </note>
          <note>
            Det är ingenting konstigt med det, Carl Bildt. Det är inget populistiskt.
            Vår budget går ihop. Vi har finansierat våra förslag. Vi tycker
            att de är rimliga.
          </note>
          <note>
            Tjänar man över 200 000 kr om året, kan man betala mer skatt
            än om man tjänar mindre än
          </note>
          <note>
            200 000 kr om året. Tjänar man över 250 000 kr om året, kan man
            betala ännu mera skatt. Det är inget konstigt och inget populistiskt.
            Det är bara en åsikt om vad som är rätt och fel och vad som är
            rättvist.
          </note>
          <note>
            Jag vill ställa en fråga om pensionerna. Olof
          </note>
          <note>
            Johansson hoppades att de andra partierna skulle stå pall för
            särintressenas upplopp. Med detta måste han mena stora delar av
            fackföreningsrörelsen, hela TCO, stora delar av kvinnorörelsen
            och många av de kvinnoorganisationer som finns utanför partipolitiken.
            Jag tycker nog att det är väl provocerande, Olof Johansson, att
            kalla detta för särintressenas upplopp.
          </note>
          <note>
            Men jag skulle också gärna vilja fråga Ingvar
          </note>
          <note>
            Carlsson hur han ser på frågan om pensionsuppgörelsen. Är det
            rimligt att ett av de största politiska välfärdsbesluten skall
            fattas i riksdagen utan att människor har haft möjlighet att sätta
            sig in i förslaget och säga vad de tycker, utan någon remissomgång
            och utan det förfaringssätt som varit brukligt tidigare, där också
            de fackliga organisationerna har fått vara med i diskussionen?
          </note>
          <note>
            Så har det inte varit den här gången.
          </note>
          <note>
            Är det rimligt att man skall mangla fram ett sådant förslag före
            valet, så att det inte skall få vara med i valrörelsen? Vi vet
            dessutom att det är ett förslag som med sin konstruktion med egenavgifter
            inte är förmånligt för låginkomsttagare över huvud taget?
          </note>
          <note>
            Vi vet också att principen om livstidsinkomst missgynnar framför
            allt kvinnor. Den missgynnar dem som gör avbrott i arbetslivet.
            En sådan konstruktion bygger på en arbetsmarknad som vi inte kommer
            att ha framöver, varken för kvinnor eller för män.
          </note>
          <note>
            Jag skulle gärna vilja få en kommentar till varför man smusslar
            med detta förslag och till varför det är så bråttom med att få
            igenom det.
          </note>
          <note>
            Så till Bengt Westerbergs diskussion om hur det ser ut i kommunerna.
            Det kan väl inte vara så att Bengt
          </note>
          <note>
            Westerberg som partiledare aldrig är ute i kommunerna och ser
            hur det ser ut där? Det måste väl vara märkbart också för en socialminister
            att det i dag pågår en segregation i kommunerna runt om i Sverige,
            framför allt i storstäderna, som ett resultat av den ekonomiska
            politik som regeringen för och de beslut om skolpengar, barnomsorgspengar,
            privatisering och bolagisering som går som en löpeld över Sverige.
            Det innebär faktiskt att det blir mycket olika beroende på hur
            tjock plånboken är och vilka möjligheter man har att flytta sina
            barn från det ena dagiset till det andra, från den ena skolan
            till den andra osv., att bussa till områden där barnen inte har
            problem och där det finns kompetenta lärare. I sådana områden
            kan man klara sig på den skolpeng som finns.
          </note>
          <note>
            Resultatet blir särskilda förortsområden där nivån sjunker långt
            under vad som är acceptabelt i fråga om barnomsorgen, skolorna,
            fritiden och kulturutbudet. Det är en segregation och en återgång
            till ett ojämlikt samhälle.
          </note>
          <note>
            Slutligen, Carl Bildt: Vad gäller min syn på riksdagsarbetet
            vill jag säga att jag tycker att det är det viktigaste uppdrag
            som man kan ha. Jag menar att det ingår i en riksdagsledamots
            och inte minst i en partiledares arbete att också vara utanför
            detta hus, att åka runt och möta människor och prata med människor.
            Jag gör det mycket, och jag vet att också Carl Bildt gör det --
            vi krockar ibland med varandra. Vi borde alla gå ut på detta sätt.
            Men jag tycker också att det vore befriande om vi fick debatter
            i denna kammare som var mera spontana och duelliknande, inte så
            förutsägbara och intetsägande.
          </note>
          <note>
            Jag tror att denna uppfattning delas av många här i riksdagen,
            inklusive fru talmannen. Vi måste få det att bli mer livaktigt.
            Skälet härtill är att det är viktigt med politik. För mig är politiken
            den viktigaste uppgiften, och min viktigaste uppgift just nu är
            att se till att vi får bort den borgerliga regeringen och får
            en ny majoritet här i riksdagen efter nästa val.
          </note>
          <note>
            (Applåder)
          </note>
          <note type="speaker">
            Anf. 11 Statsminister CARL BILDT (m):
          </note>
          <note>
            Fru talman! Det var väl i och för sig glädjande att
          </note>
          <note>
            Gudrun Schyman gjorde ett försök att korrigera det intryck som
            hon gjorde i TV häromdagen. Visst behöver vi mera livaktiga debatter.
            Jag vill nu inte påstå att Gudrun Schymans bidrag till att göra
            dem mer oförutsägbara var speciellt imponerande. Vad hon skall
            säga i dessa debatter är tämligen förutsägbart.
          </note>
          <note>
            Så några synpunkter till Ingvar Carlsson på de få minuter som
            står till förfogande. Först något om säkerhetspolitiken och det
            kalla krigets kallaste decennier. Jag delar liksom också Ingvar
            Carlsson den bedömning som
          </note>
          <note>
            Neutralitetspolitikskommissionen har kommit fram till, att de
            åtgärder som vidtogs genomfördes i nationens intresse och av nödvändighet,
            under en period då riskerna var större än vad vi i dag ibland
            kanske har klart för oss.
          </note>
          <note>
            Det var en politik som under denna långa period, mellan 1949
            och 1969, till de allra största delarna fördes i nationellt samförstånd.
            Det gällde för huvudinriktningen av utrikespolitiken och av försvarspolitiken,
            med undantag för den också inom socialdemokratin uppslitande debatten
            om atomvapnen. Det gällde också för inriktningen av försvarspolitiken
            under senare delen av 1960-talet.
          </note>
          <note>
            Undantaget under denna långa period var egentligen Hjalmarsonaffären
            1959. Den mycket tillspetsade motsättning om vilken det har skrivits
            böcker, doktorsavhandlingar och annat handlade just om huruvida
            det var möjligt för Sverige att i fred förbereda militär samverkan
            med västalliansen
          </note>
          <note>
            NATO eller inte. Erlander sade mycket tydligt i en av kamrarna
            i det dåvarande riksdagshuset att det inte var så, medan Hjalmarson
            menade att det var nödvändigt. Nu vet vi hur det var. Tage Erlander
            hade själv på goda grunder tagit ansvar för åtgärder som gick
            långt längre än de som Hjalmarson hade förordat, och den beskrivning
            som han gav riksdag, omvärld och allmänhet var medvetet felaktig.
          </note>
          <note>
            Detta var ett avsteg som påverkar en i övrigt -- det håller jag
            med Ingvar Carlsson om -- positiv bild av denna långa epok. Vi
            vet också att detta avsteg sedan blev ett mönster som då och då
            återkom i socialdemokratisk inrikes utrikespolitik. Låt oss alla
            av detta lära för framtiden om vikten av öppenhet, ärlighet och
            raka besked också i den känsliga hanteringen av nationens utrikes-
            och säkerhetspolitik!
          </note>
          <note>
            Så till debatten om vänsterpopulismen. Vad består denna av? Blotta
            det faktum att Ingvar Carlsson får ett så starkt stöd i nästan
            alla sakfrågor från Gudrun
          </note>
          <note>
            Schyman visar att han är ute i de vänsterpopulistiska jaktmarkerna.
            Det är ju där som hon finner sitt levebröd.
          </note>
          <note>
            Låt mig vara mera konkret om vad jag menar att vänsterpopulism
            är: Det är att med våldsam retorik gå till angrepp mot förslag
            som man innerst inne vet är nödvändigt då det handlar om att återupprätta
          </note>
          <note>
            Sveriges styrka. Det mesta konkreta exemplet på ett vänsterpopulistiskt
            agerande av värsta slag är självfallet uppträdandet här det gäller
            akasseersättningen. Minns retoriken! Minns orden!
          </note>
          <note>
            Ni sade att detta var det som stod allra högst upp på den lista
            som socialdemokraterna skulle ta sig an, om de skulle vinna valet.
            Minns de närmast hatiska formuleringarna, hur det sades i denna
            kammare att socialdemokratin aldrig kunde acceptera detta! Orden
            är Ingela Thaléns, och
          </note>
          <note>
            Ingela Thalén är inte vem som helst.
          </note>
          <note>
            Jag kommer ihåg hur jag sade: Jag är beredd att slå vad om hur
            mycket pengar som helst att ni kommer att acceptera det, eftersom
            det är en nödvändig och riktig åtgärd när det gäller att sanera
            Sverige.
          </note>
          <note>
            Så kommer den tysta, tysta reträtten. Ni anordnade inga presskonferenser
            om att ni skulle acceptera den sänkta nivån på ersättningen från
            a-kassan.
          </note>
          <note>
            Man hade inte låtit LO bussa hit 30 000 människor, och det hölls
            inga hetsande tal av Ingvar Carlsson.
          </note>
          <note>
            Det var den tysta, försmädliga reträtten.
          </note>
          <note>
            Sådan är vänsterpopulismen. Man går ut och lovar, hojtar och
            skriker, och sedan konfronteras man med verkligheten, och då blir
            reträtten tyst men snöplig. Ni kommer också att få göra en sådan
            till, nämligen när det gäller företagens kapitalförsörjning. Ingvar
            Carlsson talar om tillfälliga skattesänkningar men de skattehöjningar
            som ni vill göra blir permanenta, framför allt när det gäller
            kapitalförsörjningen.
          </note>
          <note>
            Dubbelbeskattningen på riskkapitalet i företagen är en dubbelbeskattning
            på framtidens möjligheter till jobb. Den är avskaffad i nästan
            alla andra länder, t.ex. i Norge och i Finland, därför att den
            bromsar småföretag, investeringar och jobb. Ni kan hetsa om att
            detta är pengar till de rika, men det är pengar till framtiden
            som det handlar om.
          </note>
          <note>
            Varje ansvarsfull regering vet att dessa åtgärder måste vidtas.
            Efter era vänsterpopulistiska utflykter i denna fråga kommer åter
            den tysta, tysta, tysta reträtten. Lär av era egna snöpliga misstag!
          </note>
          <note>
            (Applåder)
          </note>
          <note type="speaker">
            Anf. 12 Socialminister BENGT WESTERBERG (fp):
          </note>
          <note>
            Fru talman! Låt mig börja med husläkarna som
          </note>
          <note>
            Ingvar Carlsson berörde i sitt huvudanförande.
          </note>
          <note>
            Han hävdade att detta var en dyr, byråkratisk och dålig reform
            för alla. Detta är naturligtvis inte sant.
          </note>
          <note>
            Innebörden av husläkarreformen är att alla svenskar nu för första
            gången själva får välja sin egen läkare. Folkpartiet har under
            lång tid varit pådrivande för att få den här reformen. Vi gladde
            oss mycket när vi tillsammans med
          </note>
          <note>
            Socialdemokraterna fick gehör för att genomföra ett försök här
            i Stockholm för ett antal år sedan, i mitten på 1980-talet. Detta
            försök har noga utvärderats innan vi har gått vidare med reformen.
          </note>
          <note>
            Det har visat att alla de förväntningar vi hade om ett positivt
            utfall har slagit in. Patienterna är nöjda.
          </note>
          <note>
            Personalen är mycket nöjd. Det har inte blivit dyrare. Vi har
            lyckats bygga upp ett system där man tar hand om många av problemen
            i första frontlinjen. På det sättet kan man avlasta senare led
            i sjukvården. Socialdemokraterna medverkade till detta. I Landstingsförbundet
            ställde de sig bakom den här tanken.
          </note>
          <note>
            Men nu, när regeringen realiserar detta över hela riket, börjar
            Socialdemokraterna backa. Detta är fullständigt oförklarligt.
            Men, som jag sade i mitt anförande tidigare, detta är en reform
            där politiker ibland ställer sig upp och säger att det är fel
            på detta. Men patienterna uppskattar reformen. Det är det yttersta
            skälet till att vi tycker att det är så angeläget att genomföra
            den.
          </note>
          <note>
            Gudrun Schyman tog upp pensionerna. Låt mig bara kommentera en
            aspekt på pensionerna.
          </note>
          <note>
            Gudrun Schyman antydde att det nuvarande systemet skulle vara
            mer fördelaktigt för kvinnor än det nya systemet. Just denna aspekt
            har noga utretts av pensionsarbetsgruppen. Ann-Charlotte
          </note>
          <note>
            Ståhlberg som har gjort dessa utredningar för gruppens räkning
            skrev en artikel i Svenska
          </note>
          <note>
            Dagbladet häromdagen där hon kommenterade just den fråga som
            Gudrun Schyman tar upp.
          </note>
          <note>
            Hon konstaterar där att ''i individernas inkomstutveckling fram
            till i dag finns ingenting som tyder på att 15-årsregeln skulle
            gynna kvinnorna som grupp mer än männen. I stället är det männen
            som haft mest glädje av 15-årsregeln.''
          </note>
          <note>
            Hon fortsätter: ''I stället har arbetare och lägre tjänstemän
            fått betala mer för sina pensioner än medelinkomsttagarna. Kvinnliga
            affärsbiträden, vårdbiträden och liknande är som grupp minst gynnande
            av alla i ATP. Bland dessa finns nämligen de som både arbetar
            i många år och har en svag löneutveckling över tiden. För varje
            krona de betalar till ATP får de med 15- och 30-årsreglerna tillbaka
            mindre än någon annan grupp.''
          </note>
          <note>
            Detta är ett av skälen till varför denna pensionsreform är viktig.
            Den skall skapa rättvisa för precis de grupper som jag nu har
            nämnt. Det borde rimligen också ligga i Gudrun Schymans intresse
            att skapa rättvisa för dessa grupper.
          </note>
          <note>
            Sedan är det naturligtvis fullständigt groteskt att påstå att
            vi smusslar med pensionsreformen. Det finns få frågor som har
            utretts under så lång tid.
          </note>
          <note>
            Den har varit föremål för remissbehandling, diskussion och debatt.
            Det har verkligen inte varit fråga om något smussel.
          </note>
          <note>
            Fru talman! Låt mig till sist kommentera arbetslöshetsfrågan.
            Gudrun Schyman säger att sex timmars arbetsdag skulle vara lösningen
            på problemen. Jag har verkligen ingenting emot tanken på ett mer
            flexibelt arbetsliv och en mer flexibel arbetstid, men det finns
            inget stöd för att tro att en generell arbetstidsförkortning skulle
            skapa fler jobb. Det har prövats på sina håll, t.ex.
          </note>
          <note>
            i Belgien. Där konstaterade man att det, när man går ner i arbetstid
            och försöker behålla lönerna, mest leder till ökad produktivitet
            och få nya jobb.
          </note>
          <note>
            Jag förmodar att Gudrun Schyman inte är beredd att förespråka
            att man skall gå ner i arbetstid och sänka sin lön så att den
            totala lönesumman räcker till fler. Gudrun Schyman tänker sig
            att man skall jobba mindre och få lika mycket betalt. På något
            outgrundligt sätt skall det ändå uppstå en massa jobb i samhället.
            Det finns inget stöd för detta.
          </note>
          <note>
            Ingvar Carlsson ställde frågan om vi ingenting visste om modern
            ekonomisk teori eller modern ekonomisk politik. Jag skall erkänna
            att jag ofta ställde mig den frågan när Ingvar Carlsson var statsminister
            i slutet på 80-talet och vi hade en överhettning i ekonomin. Då
            var det fullständigt omöjligt att få gehör för att vi borde strama
            åt ekonomin. Därför sitter vi nu med en lång rad problem i svensk
            ekonomi. De beror på de stabiliseringspolitiska misstag som begicks
            under dessa år.
          </note>
          <note>
            I den ekonomiska teori som vi baserar vår politik på spelar de
            mindre företagen en mycket avgörande roll. Av det Ingvar Carlsson
            och Göran Persson har sagt vid tidigare tillfällen har jag förstått
            att även
          </note>
          <note>
            Socialdemokraterna numera förstår att det är i de små företagen
            som de nya jobben måste komma.
          </note>
          <note>
            Men när vi ser tillbaka på Socialdemokraternas ekonomiska politik
            under flera årtionden kan vi se att ni inte har varit framgångsrika
            när det har gällt att skapa ett gott klimat för de mindre företagen.
          </note>
          <note>
            De stora företagen har ofta sina rötter tillbaka i sekelskiftet
            och däromkring. Vi har inte fyllt på med nya företag som har fått
            växa sig starka och kunnat erbjuda människor jobb. Det är detta
            vi måste åstadkomma nu. Då lyssnar vi inte bara på löntagarorganisationerna,
            även om vi lyssnar på dem också, utan på dem som har praktisk
            erfarenhet av företagsamhet och som företräder företagarna. Sedan
            försöker vi forma en politik där vi också tar hänsyn till de krav
            som de ställer.
          </note>
          <note>
            Jag reser mycket i motsats till vad Gudrun Schyman tror och träffar
            många småföretagare. Från många håll i landet kan jag vittna om
            att företagarna i dag tycker att vi har lyckats i föresatsen att
            skaffa ett bättre företagarklimat i Sverige. Jag är övertygad
            om att det också kommer att avsätta resultat i form av fler jobb
            under 1990-talet.
          </note>
          <note>
            (Applåder)
          </note>
          <note>
            Anf. 13 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! För att spara tid vill jag hänvisa till vad
          </note>
          <note>
            Bengt Westerberg har sagt här i svaret till Gudrun
          </note>
          <note>
            Schyman. Det som jag syftade på i första hand var det grundskott
            som kan riktas mot systemet om det inte fungerar i samspel med
            arbetsmarknadens avtal. Höjda löner är en viktig förutsättning
            för att man skall kunna betala höjda egenavgifter, som är en följd
            av systemet.
          </note>
          <note>
            Sedan borde Gudrun Schyman ställa upp för att det är allra viktigast
            att värna om dem som har det allra sämst i det svenska samhället.
            Det handlar om höjd grundpension för de människor som arbetat
            på olika poster i vårt samhälle under lång tid men aldrig riktigt
            fått del av det moderna samhällets pensionssystem och som bara
            har folkpension eller låg ATP. Även Gudrun Schyman borde kunna
            anse detta vara en rättvisereform. Sedan kan man alltid diskutera
            detaljer i en kompromiss.
          </note>
          <note>
            Bengt Westerberg kommenterade också konjukturdiskussionen. Socialdemokraterna
            har inte mycket att hänvisa till på 80-talet när det gäller stabiliseringspolitik.
            Dessutom bortser Ingvar
          </note>
          <note>
            Carlsson ifrån hushållens skuldsanering. Den har pågått under
            lång tid. Vi har fått en högre sparkvot.
          </note>
          <note>
            Det betyder inte att generella efterfrågestimulanser i alla lägen
            är effektiva och leder till de resultat man avser. Har man dessutom
            ett stort hål i statskassan kan det vara kontraproduktivt, dvs.
            medverka till höjda räntor.
          </note>
          <note>
            Ingvar Carlsson har ändrat sig om ersättningen i akassan, och
            det är bra. Därför skall man naturligtvis inte väsnas om utvecklingens
            riktning. Det borde ju vara viktigt att lära sig något för framtiden.
            Man skall inte hetsa människor på gator och torg och bibringa
            dem en uppfattning som inte stämmer med en hård verklighet. Jag
            skulle naturligtvis uppskatta om Ingvar Carlsson riktade en liten
            ursäkt till Börje
          </note>
          <note>
            Hörnlund som han ansåg borde avgå. Han var ju den mest förtappade
            människan i det här landet.
          </note>
          <note>
            Sanningen är ju att vi tar ansvar även för framtiden genom denna
            ganska tuffa åtgärd.
          </note>
          <note>
            Låt mig därefter säga något om brofrågan. Jag lovade att återkomma
            till den. Jag har i min hand ett dokument med rubriken Minnesanteckningar
            från Öresundsbromöte i Köpenhamn den 11
          </note>
          <note>
            januari 1991. Då medverkade bl.a. dåvarande kommunikationsministern
            Georg Andersson och den danska motsvarigheten Kaj Ikast. Kaj Ikast
            hälsade de svenska gästerna välkomna till
          </note>
          <note>
            Köpenhamn. Så inleds det hela.
          </note>
          <note>
            På slutet tas en diskussion upp under dagordningspunkten ''Tillåtlighetsprövningen''.
          </note>
          <note>
            Det är den som vi har hanterat under de gångna månaderna. Låt
            mig citera vad dessa minnesanteckningar innehåller på denna punkt:
          </note>
          <note>
            ''Georg Andersson redovisade den svenska proceduren för tillåtlighetsprövning
            och den modell som den svenska sidan fastnat för. Den innebär
            att vår målsättning är att få tillstånd ett hyfsat detaljerat
            avtal, i vilket ett förbehåll finns att förbindelsen skall prövas
            mot en miljölag, NRL, vilket kan påverka utformningen av förbindelsen,
            således ej etableringen''. Det står ''således ej etableringen'',
            Ingvar Carlsson!
          </note>
          <note>
            Detta är alltså det intryck som den socialdemokratiska regeringens
            representant förmedlade till den danska regeringen vid denna tidpunkt.
            Det var detta som han underlät att säga i klartext i avtalet och
            underlät att säga här i riksdagen. Man talade aldrig om de dolda
            avsikterna med avtalet, dvs. att bron skulle byggas oavsett miljökonsekvenser.
            Det var inte en tillståndsfråga -- det var bara en fråga som man
            skulle putsa litet i kanten på.
          </note>
          <note>
            Detta, Ingvar Carlsson, är en socialdemokratisk skandal! Ett
            svenskt statsråd aviserar ett lagbrott på hemmaplan i förhandlingar
            med ett annat land. Det var verkligen regeringsmaktens förfall.
            Det är inte vi som står för den.
          </note>
          <note>
            (Applåder)
          </note>
          <note type="speaker">
            Anf. 14 Statsrådet ALF SVENSSON (kds):
          </note>
          <note>
            Fru talman! Jag hade tänkt att använda dessa minuter till att
            kommentera attackerna på vårdnadsbidraget. Om någon tror att jag
            blir psykad av dessa attacker tror han eller hon alldeles fel.
            Jag känner snarast en stolthet över att vi äntligen efter 20--30
            år lyckats komma därhän att det skrivs propositionstexter i den
            fråga som åtskilliga ute i Svea rikes bygder har pläderat för.
          </note>
          <note>
            Det är inte heller särskilt svårt att möta LO-folk och socialdemokrater
            som gärna vill ha vårdnadsbidraget. De finns kanske inte alltid
            i storstaden, men ofta ute i glesbygden.
          </note>
          <note>
            Ingvar Carlsson talar om att jag behövde ha vårdnadsbidraget
            för att få tillhöra de överlevande på arken. Om jag skall vara
            kitslig kan jag säga att jag hellre vill vara i arken än på den.
          </note>
          <note>
            Jag tror att många föräldrar behöver vårdnadsbidraget för att
            klara den flod av problem som de möter när de själva vill ta hand
            om sina egna barn och ge dem omsorg i något längre tid än ett
            år.
          </note>
          <note>
            Jag tror att de kan, om man nu skall använda den bilden, uppleva
            vårdnadsbidraget som något av en ark.
          </note>
          <note>
            Många motståndare till familjerna försöker hela tiden göra gällande
            att vårdnadsbidraget är ett väldigt slag mot jämställdheten. Det
            är naturligtvis att vända kikaren bakochfram. Att vi inte lyckats
            få lika lön för lika arbete -- lika lön mellan män och kvinnor
            ute i företagen -- är en skandal. Men för den skull kan man inte
            säga att vi måste förbjuda vårdnadsbidraget.
          </note>
          <note>
            Det handlar inte i första hand om 2 000 kr eller
          </note>
          <note>
            4 000 kr. Det är en väldig fixering vid dessa belopp.
          </note>
          <note>
            Det handlar om föräldrars rätt att själva bestämma om var och
            hur de egna barnen skall få sin omsorg och om deras rätt att få
            behålla sitt föräldraansvar.
          </note>
          <note>
            Det finns redan i dag massor av föräldrar som utan någon som
            helst ersättning väljer att ha kortare eller längre tid i arbete
            i hemmet. Vi skall väl ändå inte påstå att de inte har rätt till
            det?
          </note>
          <note>
            Nu får den gruppen en något större valfrihet.
          </note>
          <note>
            Andra kan våga säga: Kanske är inte maximal frånvaro från de
            små barnens vardag det mest utvecklande för mig.
          </note>
          <note>
            Kanske får också allt fler pappor smak på att under ett halvår
            eller rent av ett år efter pappamånaden glömma bort det traditionella
            karriärsamhället.
          </note>
          <note>
            Det tror jag i så fall att hela Sverige, också näringsliv och
            politik, kommer att tjäna på. Det är ändå barnens värde och inte
            lönens storlek som är det viktiga.
          </note>
          <note>
            Det sägs också i dag att reformen är dyr och onödig.
          </note>
          <note>
            Det sägs och skrivs ofta. Skulle det vara dyrt att stödja föräldrars
            ansvar och att satsa ca 2 miljarder på de 25 % av förskolebarnen
            som inte har del i den offentliga barnomsorgen? Är det dyrt? Övriga
          </note>
          <note>
            75 % får 50 miljarder.
          </note>
          <note>
            Det sägs att reformen är onödig. Skulle det vara onödigt att
            skapa rättvisa? Skulle det vara onödigt att lyssna på dem som
            inte hör till den sociala ingenjörskonstens jetset?
          </note>
          <note>
            Vi har beslutat att satsa 100 miljarder på broar och vägar. I
            Ingvar Carlssons skuggbudget satsas det, om jag minns rätt, ytterligare
            på åtskilligt --
          </note>
          <note>
            exempelvis 14 miljarder på broar och vägar och den typen av infrastruktur.
            Jag tycker att det är bra att det satsas 100 miljarder på broar
            och vägar. Vi skall satsa flera miljarder på stridsvagnar. Jag
            tror att också det är nödvändigt. Men så kommer vi till barnen.
            Vi vill skapa rättvisa mellan familjer som har barn mellan ett
            och tre år. Då är det onödigt att satsa. Då är två miljarder för
            dyrt. De skall läggas till alla andra satsningar som görs i t.ex.
          </note>
          <note>
            skuggbudgetar.
          </note>
          <note>
            Det finns de som jämt och ständigt försöker göra gällande att
            folk inte vill ha vårdnadsbidraget. Jag undrar om det finns någon
            reform som undersökts så mycket av SIFO och andra gallupinstitut
            som just vårdnadsbidraget. Jag nöjer mig med att tala om de två
            senaste SIFO-undersökningarna. Mellan 60 och
          </note>
          <note>
            70 % av kvinnorna i barnafödande åldrar ville att vårdnadsbidrag
            skulle införas. Mellan 20 och 30 %
          </note>
          <note>
            var emot. Så blir det när föräldrarna tillfrågas.
          </note>
          <note>
            Nu säger naturligtvis någon genast att man inte skall tro på
            dessa undersökningar. Då får vi säga det om alla de andra SIFO-undersökningar
            som någon av politikerna här i kammaren vid något tillfälle har
            tytt sig till.
          </note>
          <note>
            Fru talman! När jag talar om barn och välfärdsbygge vill jag
            också ha sagt att det naturligtvis är viktigt att inte bara fixera
            sig vid vårdnadsbidraget. Vi talar om etik. Vi talar om normer.
            Jag skulle faktiskt gärna vilja tala om barnafrid. I det sammanhanget,
            fru talman, är det naturligtvis positivt att vi nu förväntar oss
            och fordrar att det skall bli slut på den vedervärdiga barnporren.
            Det är dags. Det tror jag att vi alla är överens om.
          </note>
          <note>
            (Applåder)
          </note>
          <note type="speaker">
            Anf. 15 INGVAR CARLSSON (s):
          </note>
          <note>
            Fru talman! Det är verkligen fantastiskt att uppleva
          </note>
          <note>
            Alf Svensson. Hans första inlägg var ett brandtal för att vi
            måste skära ned på alla tänkbara och viktiga områden. Hans andra
            inlägg var ett brandtal för att vi nu måste statsa på nya reformer.
            Carl Bildt kan inte ha det lätt i regeringen med sådana statsråd.
          </note>
          <note>
            Regeringspartierna har ganska gott om tid i debatten. Jag ställde
            en enda fråga till statsministern, nämligen hur han tror att människor
            som fick löften om sänkta hyror känner sig efter de chockhöjningar
            som gjorts. Hade det inte funnits anledning att svara på den frågan
            i stället för att göra dessa våldsamma angrepp på socialdemokratin?
          </note>
          <note>
            Bengt Westerberg talar om att socialdemokratin inte stramade
            åt under 80-talet. Vi tog över ett budgetunderskott på 14 %, Bengt
            Westerberg, och vi raderade ut det budgetunderskottet. Jag tog
            t.o.m. en regeringskris på att strama åt. Carl Bildt sade att
            man inte hjälper en regering på fallrepet.
          </note>
          <note>
            Det är skillnaden. Vi ställde upp när Sverige var i ekonomisk
            kris under Carl Bildt.
          </note>
          <note>
            Nästan hela Carl Bildts inlägg var en anklagelse om vänsterpopulism.
            Beviset för vänsterpopulismen var att Gudrun Schyman ibland håller
            med mig.
          </note>
          <note>
            Med den definitionen är Carl Bildt en högerpopulist, för han
            får ju nästan alltid stöd av
          </note>
          <note>
            Ian Wachtmeister. Det var en ganska farlig bumerang som Bildt
            gav sig in på där.
          </note>
          <note>
            Så till arbetslöshetsförsäkringen. Varför reagerar vi? Jo, ni
            genomför sänkningar av kapitalägarnas kostnader med 25 miljarder
            kronor samtidigt som ni säger till de arbetslösa att läget är
            så allvarligt att vi från dem måste dra in 4--5 miljarder kronor.
            Det är utgångspunkten för vår indignation.
          </note>
          <note>
            Dessutom: Vid varje demonstration utanför
          </note>
          <note>
            Riksdagshuset har jag sagt att jag icke kan lova att omedelbart
            återställa arbetslöshetsförsäkring, därför att Sverige rutschar
            utför -- precis så har jag sagt, Carl Bildt. Detta har jag också
            sagt i varenda intervju jag har gjort med massmedia. Jag har alltså
            gjort klart var jag står på den punkten. Var och en som har lyssnat
            på mig vet detta -- och Carl Bildt borde veta det.
          </note>
          <note>
            Varför sade jag då detta? Jo, jag visste att vi rutschade i utförsbacken.
            Jag sade att vi skulle få en ytterligare ökning av statsskulden,
            och så blev det --
          </note>
          <note>
            vi fick en ökning med 270 miljarder kronor. Men jag har också
            i dag sagt att när vi har fått ordning på Sveriges ekonomi igen,
            då står de långtidssjuka högst upp på listan, och därefter kommer
            de arbetslösa. Detta tror jag faktiskt att de tycker är ett bra
            besked.
          </note>
          <note>
            Olof Johansson! Jag tycker att det är märkligt att ni som driver
            kampen mot Öresundsbron så hårt inte tar konsekvenserna när Carl
            Bildt säger att bron kommer att byggas. Det är det jag tycker
            är märkligt. Det hade varit det logiska, och regeringen hade då
            ombildats och fått gå vidare med tre partier. Det är för mig parlamentarism.
            Olof
          </note>
          <note>
            Johansson har emellertid nu drivit igenom denna remiss till Vattendomstolen,
            och jag upplever det bara som ett stort tricksande.
          </note>
          <note>
            Så vill jag vända mig till Gudrun Schyman -- jag vill använda
            mina korta minuter till att svara på frågor.
          </note>
          <note>
            En bred uppgörelse i pensionsfrågan är bra. Man får då kompromissa
            och ge litet grand. För mig är en tilläggspension och en fortsatt
            ATP något så viktigt att vi har varit beredda att resonera med
            regeringspartierna på den punkten. Det är bra om vi kan komma
            överens om det.
          </note>
          <note>
            Till Hjalmarsonaffären och Carl Bildt. Chrusjtjovs besök i Sverige
            utlöste en protest av Hjalmarson.
          </note>
          <note>
            Jag tycker att det var mycket olämpligt av
          </note>
          <note>
            Hjalmarson. Jag är beredd att i fortsättningen, när vi har mer
            tid, diskuteta Erlanders kritiserade uttalande. Jag satt i bänken
            bredvid Erlander, och jag gör en annan tolkning av kommissionen.
            Jag är också beredd att utveckla detta. Jag anser att kritiken
            mot Erlander på den punkten icke håller.
          </note>
          <note>
            Jag skulle sedan vilja göra ytterligare en kommentar, riktad
            till Carl Bildt. Det var ingen bra helg för Carl Bildt. På lördagen
            annonserade ledaren för stödtrupperna sin avgång, och Ny demokrati
            är ju ändå en del av regeringsunderlaget.
          </note>
          <note>
            På söndagen kläddes sedan myten om Bildts utrikespolitiska fingerfärdighet
            av i en av de största morgontidningarna, genom professor Stefan
          </note>
          <note>
            Hedlund. Ministern och chefen för UD:s skyddsmaktssekretariat,
            Rolf Lindholm, skrev i
          </note>
          <note>
            Svenska Dagbladet: Statsministern vill tydligen överge neutralitetspolitiken.
            Det är dock osäkert vad han vill i stället, och innan Sverige
            ändrar kurs borde flera frågor ställas och besvaras.
          </note>
          <note>
            I riksdagens avslutningsdebatt den 17 december krävde jag partiledaröverläggningar
            -- jag säger:
          </note>
          <note>
            partiledaröverläggningar -- om säkerhetspolitiken.
          </note>
          <note>
            Jag förstår att statsministern fick julhelgen förstörd av turerna
            kring Öresundsbron, men Carl Bildt tar fel om han tror att han
            kan stoppa undan denna viktiga fråga. Därför blir min fråga i
            dag: När blir det partiledaröverläggningar om säkerhetspolitiken?
          </note>
          <note>
            Till sist: Det är slående hur regeringen springer ifrån ansvaret
            och skyller på alla andra. Ni har ansvaret. Ni har ansvar inte
            bara för era särintressen utan för hela Sverige. Ni har var och
            en ansvar för hela regeringens politik. Bengt
          </note>
          <note>
            Westerberg har ansvar för vårdnadsbidraget. Olof
          </note>
          <note>
            Johansson har ansvar för omfördelningen från småfolk till miljonärer.
            Alf Svensson har ansvar för att så många äldre vanvårdas i dagens
            Sverige. Och framför allt: Carl Bildt har ansvar för att Sverige
            inte styrs, inte byggs starkare, utan urholkas i sina grundvalar.
          </note>
          <note>
            (Applåder)
          </note>
          <note type="speaker">
            Anf. 16 IAN WACHTMEISTER (nyd):
          </note>
          <note>
            Fru talman! Jag har kallats allt möjligt i mitt liv.
          </note>
          <note>
            Nyligen kallades jag här för högerpopulist. Det må så vara. Jag
            kan i varje fall läsa och tänka, vilket det inte verkar som om
            vänsterpopulisterna kan -- till vänsterpopulisterna räknar jag
            då Ingvar Carlsson och Gudrun Schyman. Det finns folk som lyssnar
            på den här debatten. Jag undrar om de tycker att det är jag som
            är den där populisten. Det får de avgöra.
          </note>
          <note>
            Det är egentligen inte värt att bemöta vad Gudrun
          </note>
          <note>
            Schyman säger, men eftersom ingen vågar bemöta vad jag säger,
            får jag väl gå på hennes uttalanden också. Det är bara att ta
            de pengar som finns, säger fru Schyman, med en otrolig ekonomisk
            klarsyn.
          </note>
          <note>
            Hon har alltså inte hört någonting. Hon har inte hört att de
            pengar som finns är minus en miljon miljoner i fru Wibbles stora
            svarta hål, dvs. den svenska statsskulden. Vi går med förlust,
            räntan galopperar, osv.
          </note>
          <note>
            Gudrun Schyman säger sedan: Beskatta dem som tjänar över 200
            000. Vi har räknat på det. Tar man alltihop och beskattar dem
            rakt av, får man ihop
          </note>
          <note>
            40--50 miljarder kronor. Då behövs en kommunistisk järnrumpa
            som glider in -- ni vet en sådan med medaljer på sidan, så att
            han nästan får slagsida -- och konfiskerar alltihop. Det är klart,
            det är ju trevligt. Resultatet kommer att bli att problemet i
            Sverige inte är invandringen utan utvandringen. Svenskarna kommer
            att lämna landet. Kvar blir stödstrumpor, Gudrun Schyman, norrlänningar
            och några muslimer, men svenskarna sticker. Men då hindrar man
            dem, förstår ni! Eller hur? Det är ju enkelt! Man stoppar dem.
            Man bygger upp en Berlinmur och säger: Ni får inte sticka! Eller
            hur? Precis så har man gjort förut.
          </note>
          <note>
            Så var det! Det gäng som en gång i tiden höll på med de grejerna
            fick beröm här i kammaren. På den tiden sade folk att dessa var
            lika goda kålsupare som engelsmän, fransmän, amerikanare och andra.
          </note>
          <note>
            Man tar sig för pannan och överväger allvarligt om man över huvud
            taget ens kan tänka på politik i fortsättningen.
          </note>
          <note>
            Jag tycker, fru talman, att Ingvar Carlsson skall hålla sig till
            direktavskrivningar. Om han sedan hänger med på en del av våra
            besparingar, så skall det nog ordna sig.
          </note>
          <note>
            Vårdnasbidraget, Alf Svensson! Finansiera det, så skall jag hjälpa
            dig, min gode vän. Finansiera vårdnadsbidraget inom den ram på
            85 000 miljoner kronor som ni häller ut över svenska familjer
            -- det går ju inte att öka på det beloppet. Vi har ett förslag
            som innebär att man sänker det med 20 miljarder.
          </note>
          <note>
            Till sist, fru talman. Är Ny demokrati slut? Nej, det är det
            inte! Ni sitter redan och gnetar på kamrarna med att dela på kvarlåtenskapen
            på något sätt. Ny demokrati är ett sätt att tänka, det är ett
            sätt att vara, att våga ta upp frågorna på bordet och säga det
            som folk tänker, att också bära in frågorna här.
          </note>
          <note>
            Det finns en massa människor där ute som har sunt förnuft, personlig
            frihet och hänsyn till andra som sitt valspråk. Sälj inte skinnet
            förrän björnen är skjuten, sade en politiker som jag tyckte var
            rätt kul.
          </note>
          <note>
            Kom ihåg: Anledningen till att man inte kan räkna ut Ny demokrati
            är att alla så småningom kommer att inse att vi har haft rätt.
            Folk vet det. Passa er!
          </note>
          <note>
            (Applåder)
          </note>
          <note type="speaker">
            Anf. 17 GUDRUN SCHYMAN (v):
          </note>
          <note>
            Fru talman! Jag kan glädja Ian Wachtmeister med att jag faktiskt
            kan räkna. Som ensamstående mamma med två stycken tonårsbarn och
            tidigare, innan jag kom in i riksdagen, med en vanlig socialarbetarlön,
            har jag fått lära mig ganska väl hur man räknar. Jag har också
            fått lära mig att det inte är bra att ha stora lån och stora ränteutgifter.
          </note>
          <note>
            Jag förstår också att det inte är bra för Sverige.
          </note>
          <note>
            Men, Ian Wachtmeister, det finns de i detta land som berikar
            sig på detta budgetunderskott. Det finns de som lånar ut de här
            pengarna till den inkompetenta regeringen och som tar dyrt betalt
            i räntor. Det är faktiskt så att det i dag i Sverige pågår en
            överföring av pengar från dem som har litet och som lever på marginalen
            till dem som har mycket och som kammar hem de ränteutgifter som
            vi här håller på och administrerar.
          </note>
          <note>
            I dag går pengarna från de fattiga till de rika.
          </note>
          <note>
            Regeringen har sedan 1990 sänkt skatterna med 87
          </note>
          <note>
            miljarder kronor. Vad vi föreslår när jag säger att vi skall
            höja skatterna för höginkomsttagare är att vi skall ta in en fjärdedel
            av den här summan, att vi skall knapra litet i kanten och ta steg
            för steg. Vi vill ändå försöka återställa skattesystemet så att
            det blir rättvist.
          </note>
          <note>
            Det handlar om de pengar som faktiskt finns i dag.
          </note>
          <note>
            Det är sparade pengar som inte används och pengar som läggs på
            hög hos vissa. Det är inte rimligt att ha det på det sättet.
          </note>
          <note>
            Samtidigt används budgetunderskottet till att skära ned och försämra
            välfärdssystemen. Det används för att förhindra att nödvändiga
            reformer kommer till och för att föra över pengar från dem som
            inte har till dem som har. Det är en insikt. Det går också att
            läsa i Dagens Nyheter i dag att pengarna finns i landet. Det är
            en sanning, och det har ingenting med järnrumpor att göra, Ian
            Wachtmeister!
          </note>
          <note>
            Jag tycker att det är en intressant historisk diskussion som
            pågår här. Jag skulle vilja uppmana de andra partierna, och bl.a.
            Carl Bildt, att ägna lika mycket tid åt historien som vi i Vänsterpartiet
            har gjort. Vi har faktiskt studerat vår historia. Vi har t.o.m.
            låtit av partiet oberoende historiker göra detta och lagt fram
            en vitbok som har den träffande titeln Liken i garderoben. Jag
            skall gärna skicka över den till Carl Bildt.
          </note>
          <note>
            Jag vill gärna uppmana er andra, som tror att ni har en obefläckad
            historia: Låt historiker se på ert partis historia! Lägg fram
            den i ljuset! Tala om öppet och ärligt: Här gjorde vi fel. Lär
            er! Det behövs om ni någonsin skall våga se in i framtiden och
            inte bara hålla på och rota i historien. Lägg papperen på bordet
            och anklaga inte dem som faktiskt gör det!
          </note>
          <note>
            (Applåder)
          </note>
          <note type="speaker">
            Anf. 18 Statsminister CARL BILDT (m):
          </note>
          <note>
            Fru talman! Jag skall med stor glädje läsa den där vitboken om
            liken i garderoben i Vänsterpartiets historia om Gudrun Schyman
            sänder mig den.
          </note>
          <note>
            Problemet är ju, utan att jag skall fördjupa mig alltför mycket
            i detta, mycket större än så. Det hade varit väl om det enda problemet
            med
          </note>
          <note>
            Vänsterpartiet och kommunismen hade varit några lik i det svenska
            Vänsterpartiets garderob. Tyvärr orsakade kommunismen många fler
            lik i halva
          </note>
          <note>
            Europa.
          </note>
          <note>
            Många av de konflikter som vi i dag har sådana svårigheter att
            brottas med är det oerhört bittra arvet från kommunismen. Det
            kommer att krävas många vitböcker för att under kommande generationer
            röka ut allt det elände som kommunismen har dragit över vår kontinent.
          </note>
          <note>
            Vi trodde att vi hade gjort oss av med fascismen och nazismen.
            Sedan kommunismen över oss. I dag ser vi i vissa länder hur dessa
            krafter börjar gå hand i hand, hur en rödbrun fara går tillsammans
            med en aggressiv nationalism. Det är det vi måste förhindra genom
            det fredspolitiska arbete som inte minst ligger hos den Europeiska
            unionen.
          </note>
          <note>
            Ingvar Carlsson har svårt att acceptera att Tage
          </note>
          <note>
            Erlander lämnade en medvetet felaktig skildring till riksdagen
            1959. Jag kan förstå respekten för personen Tage Erlander. Ingvar
            Carlsson var själv bisittare i kammaren under den debatten. Men
            fakta går icke att komma förbi.
          </note>
          <note>
            Jag tror att det vore nyttigt, som Ingvar Carlsson sade, om vi
            i något annat sammanhang med mera tid och under mer avspända former
            kunde fortsätta diskussionen om 50-talets politik. Där finns mycket
            att lära. Även jag kan ha synpunkter på ett och annat som också
            mitt eget parti då var förespråkare för.
          </note>
          <note>
            Det är också oerhört viktigt att vi fortsätter med en bred utrikes-
            och säkerhetspolitisk debatt om den i grunden förändrade situation
            som vi har nu. Det gör vi fortlöpande i utrikesnämnden och i andra
            sammanhang, och det skall vi fortsätta med. Inte minst har vi
            nu anledning att noggrant diskutera vilken Sveriges roll skall
            vara när det gäller att medverka till en lösning nere i det f.d.
            Jugoslavien och i Bosnien.
          </note>
          <note>
            Låt mig bara säga, som en förlängd bisats eller fotnot till denna
            debatt, att det inte är utan förvåning man tar del av socialdemokraternas
            utrikespolitiske talesmans förslag om att Sveriges bidrag till
            den internationella debatten skall vara ett krav på kryssningsrobotar
            mot Belgrad.
          </note>
          <note>
            Denna politik står vi fria från. Det finns över huvud taget ingen
            annan i västerländsk debatt som har börjat tala om räder mot Belgrad.
            Det är en politik för mer av krig, inte för fred.
          </note>
          <note>
            Under den föregående mandatperioden ökade hyreskostnader och
            boendekostnader i storleksordningen 50-55 %, Ingvar Carlsson.
            Vi lovar inte att sänka dessa hyror för alla, men vi lovar att
            dämpa den utveckligen rejält. Det har vi gjort. Vi har nu de lägsta
            hyresökningarna som vi har haft på decennier. Vi kommer i år att
            ha extremt låga hyresökningar. Vi sänker kostnaderna i nyproduktionen,
            och vi bäddar för en bättre bostadsmarknad längre fram.
          </note>
          <note>
            Vänsterpopulism är att med den retorik som ni uttryckte förra
            året bekämpa ett förslag som ni visste var nödvändigt och sedan
            i tysthet acceptera det. Vänsterpopulism är att tala om kapitalägare
            och rika, när ni vet att åtgärderna är nödvändiga för att förbättra
            för de företag utan vilka vi inte får några nya jobb.
          </note>
          <note>
            Om jag har förstått det rätt -- det har ju inte varit alldeles
            enkelt de senaste dagarna -- så är detta Ian
          </note>
          <note>
            Wachtmeisters avskedsföreställning i denna kammare. Ian Wachtmeister
            sade att Ny demokrati inte är så mycket politik utan ett sätt
            att vara. Om det sättet att vara är som den såpopera som spelats
            upp i TV de senaste dygnen, finns det väl åtskilligt att säga
            om det. Men låt oss lämna detta sorgliga spektakel åt sidan.
          </note>
          <note>
            Om Ian Wachtmeisters insatser i denna kammare kan åtskilligt
            sägas, och åtskilligt har också sagts.
          </note>
          <note>
            Ingenting av det skall vara osagt. Men i en sådan här stund,
            när någon lämnar partiledarkretsen, får man säga något som i alla
            fall i huvudsak är vänligt.
          </note>
          <note>
            Jag skulle faktiskt vilja uttala ett ord av uppskattning för
            att Ian Wachtmeister som få andra partiledare i opposition --
            jag inkluderar gärna oss själva också på den tid vi var i opposition
            -- trots allt har visat ett engagemang för riksdagen och dess
            arbete. Han har, ibland med för mycket av plumpheter men ibland
            med en och annan lustighet, berikat kammarens debatter.
          </note>
          <note>
            Han har deltagit i dem. Han har interpellerat och debatterat.
            Han har visat engagemang för denna riksdag, och han har nog så
            småningom lärt sig att detta inte är något träsk utan en arbetsplats,
            där hårt arbete, goda argument och stort engagemang trots allt
            ger möjlighet till resultat.
          </note>
          <note>
            Vi har haft hårda duster om politiken; skandal vore det väl annars.
            Men den scen som Ian Wachtmeister nu lämnar är en scen som vi
            har lagt märke till att han har uppskattat, och något litet positivt
            bidrag mitt bland plumpheterna har han trots allt gett till vårt
            gemensamma arbete.
          </note>
          <note>
            (Applåder)
          </note>
          <note type="speaker">
            Anf. 19 TALMANNEN:
          </note>
          <note>
            Bifallsyttringar från läktaren är icke tillåtna.
          </note>
          <note>
            Eftersom Pierre Schori blev direkt angripen medger jag ett särskilt
            inlägg från honom på två minuter. Statsministern får sedan ett
            inlägg på två minuter.
          </note>
          <note type="speaker">
            Anf. 20 PIERRE SCHORI (s):
          </note>
          <note>
            Fru talman! Med anledning av vad statsministern sade här skulle
            jag vilja säga följande: Ibland får man slåss mot fantomer.
          </note>
          <note>
            I ett inslag i Rapport den 7 januari påstods i påannonseringen
            att jag skulle ha rekommenderat
          </note>
          <note>
            FN att bomba Belgrad. Detta dramatiska påstående följdes av ett
            inslag som jag upplever som så hårt vinklat och så klippt och
            arrangerat att det sammantaget gav en helt annan bild både av
            vad jag uttryckte i mitt resonemang och av vad jag står för.
          </note>
          <note>
            Dagen efter fördömde utrikesministern, utan att närmare ha tagit
            reda på omständigheterna, mina påstådda uppmaningar till NATO
            att skicka kryssningsmissiler mot Belgrad.
          </note>
          <note>
            Utgångspunkten för mitt resonemang var Boutros
          </note>
          <note>
            Ghalis begäran att NATO skulle förbereda möjligheten till bombangrepp
            mot serbiska ställningar i Sarajevo. Jag sade då i TV 4 samma
            morgon att Sverige klart och tydligt måste säga att man ställer
            upp bakom FN-chefens begäran som grundar sig på en resolution
            i säkerhetsrådet, i syfte att få fram ett tydligt budskap till
            Belgrad om att det nu får vara nog. Detta kunde också inbegripa
            bombanfall mot inskjutande artilleri.
          </note>
          <note>
            Denna möjlighet, fru talman och herr statsminister, har också
            Socialdemokraterna i sin motion till riksdagen, utrikesutskottet
            i sin helhet och också denna riksdag i juni 1993 angivit för att
            skydda civilbefolkningen mot angrepp av exakt den typ som nu dagligen
            förekommer mot Sarajevo.
          </note>
          <note>
            På frågan om inte detta skulle kunna skada oskyldiga civila svarade
            jag att Gulfkriget visade att man med en kryssningsmissil kunde
            leta sig fram längs huvudgatan i Belgrad. Jag sade också i samma
            program -- detta är viktigt -- att jag inte förordade detta för
            Belgrad utan att det måste vara upp till
          </note>
          <note>
            FN:s politiska och militära ledning att själva bestämma vad man
            skall ha för mål och medel. Jag tillade också att detta aldrig
            kan bli en militär lösning. Det måste till en förhandlad, politisk
            lösning på sikt. Men efter massakern i Sarajevo var det viktigt
            att utdela en tydlig och trovärdig varning till de styrande i
            Belgrad.
          </note>
          <note>
            Det är, till sist, våra bröder som slaktas, det är våra barn
            som slits i stycken och det är våra systrar som våldtas där. Låt
            oss sluta att tala om fantomer, utan i stället om verkligheten.
          </note>
          <note>
            (Applåder)
          </note>
          <note type="speaker">
            Anf. 21 Statsminister CARL BILDT (m):
          </note>
          <note>
            Fru talman! Syndares omvändelser skall alltid välkomnas. Jag
            tror inte att det var någon fantom och jag tror inte att det var
            någon journalist som har hittat på att det har börjat resoneras
            om kryssningsmissiler mot mål i Belgrad.
          </note>
          <note>
            Den som har fört in detta, låt mig gärna säga lika bisarra som
            förvridna resonemang i vår debatt, är
          </note>
          <note>
            Pierre Schori. Ifall han nu inser att detta var ett misstag och
            en förlöpning och någonting som var felaktigt, så är det bra.
            Sverige skall arbeta inom
          </note>
          <note>
            FN:s ram för fred. Vi skall inte sträva efter, även om det kniper
            en och annan rubrik, att föreslå åtgärder som eskalerar kriget,
            genom bombinsatser med kryssningsmissiler eller annat, mot områden
            som ännu inte -- tack-och-lov! -- har drabbats av detta vansinniga
            krigs meningslösa våld. Pierre
          </note>
          <note>
            Schori har kategoriskt tagit avstånd från vad han har sagt eller
            inte har sagt. Jag accepterar reträtten.
          </note>
          <note>
            Den borde ha skett tidigare, men den är välkommen i alla fall.
          </note>
          <note type="speaker">
            Anf. 22 Socialminister BENGT WESTERBERG (fp):
          </note>
          <note>
            Fru talman! Ingvar Carlsson konstaterade helt riktigt att alla
            vi som sitter i regeringen står för hela regeringens politik.
            Det är alldeles korrekt. Jag kommer själv att signera den proposition
            om vårdnadsbidrag som kommer att föreläggas riksdagen och stå
            bakom det förslag som regeringen framlägger.
          </note>
          <note>
            Ingvar Carlsson har på en punkt riktat kritik mot vårdnadsbidraget,
            nämligen mot att det i vissa situationer kan bli höga marginaleffekter.
            Det är alldeles korrekt, men de blir aldrig så höga som om man
            förlänger föräldraförsäkringen, vilket jag förstår är det förslag
            som Ingvar Carlsson förordar.
          </note>
          <note>
            Det är klart att innebörden av att vi ger ekonomiska möjligheter
            till människor att avstå från förvärvsarbete i större eller mindre
            utsträckning och vara hemma är att marginaleffekterna blir högre.
            Även för den person som Ingvar Carlsson talade om, som i det här
            fallet skulle få 96 %
          </note>
          <note>
            marginaleffekt, är marginaleffekten redan i dag ungefär 80 %.
            Det har Ingvar Carlsson fullt medvetet, hoppas jag, medverkat
            till. Jag står bakom den propositionen.
          </note>
          <note>
            Ingvar Carlsson nämnde också att många äldre vanvårdas i Sverige
            i dag. Jag kan naturligtvis inte utesluta att det någonstans i
            Sverige kan förekomma vanvård av äldre. Men att ge intrycket av
            att det är vanligt i Sverige att gamla människor vanvårdas är
            att fly från verkligheten. Så är det inte.
          </note>
          <note>
            I själva verket är situationen för de äldre på våra sjukhem,
            sjukhus, ålderdomshem och andra institutioner bättre i dag än
            vad den var för 3, 4 år sedan. Det är i stor utsträckning tack
            vare den reform som vi gemensamt har varit med om att besluta
            om här i kammaren, den s.k.
          </note>
          <note>
            Ädelreformen.
          </note>
          <note>
            Ingvar Carlsson talade också om trixande i samband med Öresundsbron.
            Också detta är uttryck för en stor överdrift. När Öresundsbron
            behandlades här i riksdagen hade
          </note>
          <note>
            Socialdemokraterna, som Olof Johansson påpekade, inte lagt särskilt
            många miljöaspekter på
          </note>
          <note>
            Öresundsbron. Men genom en motion från
          </note>
          <note>
            Folkpartiet och riksdagsmajoritetens försorg ställdes ökade miljökrav
            på Öresundsbron. Man ställde bl.a. krav på att man skulle klara
            av en s.k.
          </note>
          <note>
            nollösning, dvs. en vattengenomströmmning som inte skulle förstöra
            betingelserna för torsk och annat, i Östersjön.
          </note>
          <note>
            Det är inte orimligt att man säger att konsortiet skall visa
            att denna lösning kan genomföras innan regeringen säger slutligt
            ja. Det är precis detta som regeringen har fattat beslut om.
          </note>
          <note>
            Till sist fru talman, till frågan om stabiliseringspolitiken
            på 1980-talet. Det är riktigt att Ingvar Carlsson var med om en
            regeringskris
          </note>
          <note>
            1990, som dock inte handlade om stabiliseringspolitik utan om
            ett stoppaket med strejkstopp och mycket annat. Av principiella
            skäl sade både vi och andra nej till det. Några månader senare
            medverkade vi faktiskt till ett stabiliseringspolitiskt paket
            som dock kom alldeles för sent. Ingvar Carlssons stora misstag
            var att inte föra rätt stabiliseringspolitik 1987/88. Det har
            i dag försatt Sverige i mycket svåra ekonomiska omständigheter
            som vi nu håller på att rätta till.
          </note>
          <note>
            Anf. 23 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Ingvar Carlsson kastade sten i glashus för en stund
            sedan. Innan den sista repliken skall jag i alla fall kasta ut
            dem.
          </note>
          <note>
            Ingvar Carlsson påstår att jag och vi i Centerpartiet medverkar
            till att omfördela till de rika. Vem är det som har arbetat hårdast
            för en nedtrappning av grundavdraget, det som sker ovanför brytpunkten
            som ''drabbar'' de som har högst löner? Vem är det som har eliminerat
            reallöneskyddet som innebär en skattesänkning för dem som har
            det allra bäst? Det skedde genom skattereformen som Ingvar Carlsson
            var med om.
          </note>
          <note>
            Vem är det som har sett till att egenavgifterna går upp till
            7,5 basbelopp när ersättningen är på 5,5 i arbetslöshetsförsäkringen?
            Vem är det som har arbetat för höjd grundpension, som jag nämnde
            tidigare? Vem är det som har medverkat till att lyfta det centralistiska
            kommunalskattetaket och sett till att kommuner och landsting får
            4,2 miljarder från årsskiftet som vi just har passerat?
          </note>
          <note>
            Vi har inte varit overksamma i de här frågorna,
          </note>
          <note>
            Ingvar Carlsson. Det vet Ingvar Carlsson. Stenarna i glashuset
            har att göra med era egna bedrifter under 1980-talet. Då flyttades
            kapitalet utomlands och då skrevs fallskärmsavtal på löpande band.
            Det var spekulationens decennium. Den dåvarande regeringen kan
            inte ha varit helt oskyldig. Det var den politik som man förde
            som drev in landet i den här karusellen.
          </note>
          <note>
            Nu har vi fått besked av Ingvar Carlsson.
          </note>
          <note>
            Miljöprövningen är ett tricksande. Jag tycker det är bedrövligt.
            Jag skall försöka behärska mig. Men det var alltså så här 1991.
            För socialdemokratin är det så fortfarande. Ni har ingenting lärt.
            Ni har ingenting förstått. Ni bryr er inte ett dyft om miljön.
            Kom inte en gång till, Ingvar Carlsson, och säg att ni har några
            bevarandeåsikter när det gäller miljön! Ni kommer aldrig att kunna
            bli trovärdiga!
          </note>
          <note>
            Ni bryr er inte om Östersjön! Ni bryr er inte om
          </note>
          <note>
            Öresund! Ni är beredda att tricksa hur mycket som helst med era
            paket varhelst de finns i Sverige! Det är vad ni har visat med
            era uttalanden -- de hittills officiella och de hittills hemliga.
            Man kan ta del av mycket avslöjande läsning när det gäller er
            hantering av Öresundsförbindelserna. Måtte det vara sista gången
            som ni har ett avgörande inflytande över den sortens projekt.
          </note>
          <note>
            (Applåder)
          </note>
          <note type="speaker">
            Anf. 24 Statsrådet ALF SVENSSON (kds):
          </note>
          <note>
            Fru talman! Ingvar Carlsson försökte häckla mig för att vårdnadsbidraget
            införs nu. Jag tycker att det skulle ha införts långt tidigare
            när det var högkonjunktur. När nu detta inte skedde kan det inte
            vara fel att försöka främja rättvisa i nuet. Jag gjorde, Ingvar
            Carlsson, en del jämförelser mellan denna satsning och andra satsningar.
            Det är inte så att man på inga vis i världen får syssla med reformer
            eller satsningar i Sveriges ekonomi. Då skulle vi alla kunna gå
            hem.
          </note>
          <note>
            Vidare sade Ingvar Carlsson något som jag tycker var litet för
            hårt. Jag håller Ingvar Carlsson för att vara en hedersman. Det
            är väl att skrämmas eller att skapa en bild som inte är sann när
            Ingvar
          </note>
          <note>
            Carlsson säger att Alf Svensson har ansvar för att många äldre
            vanvårdas i dagens Sverige.
          </note>
          <note>
            Jag kommer ihåg när Ingvar Carlsson var statsminister och hur
            det då projicerades bilder i radion och på TV om folk som inte
            vårdades på det sätt de verkligen hade rätt till. Men det skulle
            inte ha funnits någon idé hos mig att rusa ut och säga att
          </note>
          <note>
            Ingvar Carlsson hade ansvar för att så många äldre vanvårdades.
          </note>
          <note>
            Ingvar Carlsson vet att man under hans regeringsperiod drog in
            ca 30 miljarder kronor från kommunerna. Denna regering har inte
            dragit in bråkdelen av denna summa. Att pengar har dragits in
            vet Ingvar Carlsson minst lika bra som jag -- jag vågar säga t.o.m.
            bättre. Det har skett för att ekonomin skall komma i balans och
            för att vi i framtiden skall ha en större kaka att fördela. Det
            är för att de äldre, de som behöver vård och omsorg, inte skall
            behöva komma i kläm.
          </note>
          <note>
            Det är naturligtvis denna insikt som har infunnit sig hos Ingvar
            Carlsson. Han hade den säkert från början, men han vågar först
            nu visa att arbetslöshetsersättningen måste sänkas för att också
            med hjälp av den insatsen få balans och fason på Sveriges ekonomi.
            Detta är för att få resurser till våra äldre och behövande.
          </note>
          <note>
            Ena gången presenteras kds som ett litet parti. Då skall vi häcklas
            för det. Nästa gång presenteras vi som ett parti som har ansvar
            för vad som sker inom hela äldrevården. Vi skall ta vårt ansvar.
          </note>
          <note>
            Men, Ingvar Carlsson, ta också ert ansvar när det gäller situationen
            för Sveriges ekonomi i dag. Det vore hedervärt.
          </note>
          <note>
            (Applåder)
          </note>
          <note>
            Arbetsmarknadspolitik m.m.
          </note>
          <note type="speaker">
            Anf. 25 JOHNNY AHLQVIST (s):
          </note>
          <note>
            Herr talman! Den borgerliga regeringens politik med sin övertro
            på marknadslösningar har fört in oss i ett nytt samhälle -- massarbetslöshetens
            samhälle. Samtidigt sitter regeringen och landets arbetsmarknadsminister
            totalt handlingsförlamade. När ministern väl kommer till skott
            är det ofta för sent eller fel åtgärder.
          </note>
          <note>
            Varför alla dessa missbedömningar och felsatsningar, arbetsmarknadsminister
            Börje
          </note>
          <note>
            Hörnlund? Det är hårda ord. Men ansvaret för massarbetslösheten
            vilar tungt på Börje Hörnlund och den politik som han ställt sig
            bakom.
          </note>
          <note>
            Sverige har förändrats. 600 000 människor saknar ett riktigt
            arbete att försörja sig på. De saknar arbetsgemenskap, och de
            saknar de möjligheter till personlig utveckling och skapande som
            ett gott arbete ger. De arbetslösas antal motsvararar i dag befolkningen
            i både Göteborgs och Malmös kommuner. Detta är ett fruktansvärt
            betyg på regeringens arbetsmarknadspolitik.
          </note>
          <note>
            Över en halv miljon människor har ställts utanför.
          </note>
          <note>
            Samhället har splittrats. Sverige har blivit råare och kallare.
          </note>
          <note>
            Långtidsarbetslösheten slår ut människor för gott från arbetsliv
            och arbetsgemenskap. Passiviteten och utanförskapet leder inte
            bara till att den arbetslöses kunskaper och kompetens förspills
            utan också, alltför ofta, till utslagning. Arbetslösheten bryter
            ned människor och familjer i vårt land.
          </note>
          <note>
            Ungdomarna får inte ta steget ut i arbetslivet. De passiviseras
            och tappar tilltron till sig själva och till samhället. De fråntas
            viktiga år i livet.
          </note>
          <note>
            Samtidigt ökar kostnaderna för kontantstöden med en svindlande
            fart -- mycket mer än kostnaderna för de aktiva insatserna. År
            1991 betalades 12
          </note>
          <note>
            miljarder kronor. År 1992 ökade utbetalningarna till 24 miljarder
            och 1993 till 42 miljarder.
          </note>
          <note>
            Hur kunde det bli så, Börje Hörnlund? Lovade
          </note>
          <note>
            Börje Hörnlund inte att inte sitta i en regering och administrera
            en arbetslöshet på 6 %? Sedan sade
          </note>
          <note>
            Börje Hörnlund vid ett tillfälle att arbetslösheten absolut inte
            skulle gå över 7 %. Ändå blev det så,
          </note>
          <note>
            Börje Hörnlund. Arbetslösheten ökar mer och mer, och ändå sitter
            Börje Hörnlund kvar i regeringen. Under Börje Hörnlunds tid som
            arbetsmarknadsminister har arbetslösheten ökat med 12 000 personer
            varje månad.
          </note>
          <note>
            Kan ett misslyckande bli större?
          </note>
          <note>
            Arbetsmarknadspolitiken fungerar inte längre. De mål som satts
            upp för olika arbetsmarknadspolitiska åtgärder uppfylls inte.
          </note>
          <note>
            Den traditionella kärnan i arbetsmarknadspolitiken har urholkats.
          </note>
          <note>
            Regeringen uppfinner nya sysslor som t.ex.
          </note>
          <note>
            ungdomspraktik och arbetslivsutveckling. Dessa sysslor tränger
            undan de ordinarie jobben.
          </note>
          <note>
            Drivkraften för den arbetslöse att delta i aktiva åtgärder minskar.
            Det är mer lönande att stanna hemma. Byråkratin ökar. Det blir
            mer rundgång men inga fler jobb. Detta är innebörden av regeringens
            arbetsmarknadspolitik.
          </note>
          <note>
            De resurser som tagits fram för insatser för de arbetslösa utnyttjas
            inte. I stället rusar kostnaderna för kontantstöden till de arbetslösa
            mot fruktansvärda höjder.
          </note>
          <note>
            Det är en häpnadsväckande hushållning med landets resurser som
            arbetsmarknadsministern ägnar sig åt. Varför betala människor
            -- som inte vill någonting hellre än att arbeta -- för att inte
            göra någonting, Börje Hörnlund? Detta är inget annat än slöseri
            med vår viktigaste tillgång, människors vilja till arbete.
          </note>
          <note>
            Medan pengarna för kontantstödet rinner i väg, har
          </note>
          <note>
            AMS ett stort överskott av de resurser som tilldelats av riksdag
            och regering. AMS föreslog redan i november regeringen att använda
            dessa medel till aktiva insatser inom bl.a. byggsektorn.
          </note>
          <note>
            Men Hörnlund sitter med armarna i kors, och samtidigt ökar byggarbetslösheten.
            Detta är verkligen häpnadsväckande.
          </note>
          <note>
            Det handlar om stora summor. Kanske 3--4
          </note>
          <note>
            miljarder, kanske mer. Vad blir det över på AMS
          </note>
          <note>
            anslag under innevarande år, Börje Hörnlund?
          </note>
          <note>
            Eller är det så illa att Börje Hörnlund inte själv har någon
            uppfattning, inte ens på miljarden när, hur mycket det kommer
            att bli över? Det är fråga om pengar som skulle kunna användas
            för aktiva insatser åt de arbetslösa och bidra till att minska
            kostnaderna för utbetalningarna av kontantstöden.
          </note>
          <note>
            Men Börje Hörnlund kanske vill använda dessa pengar till något
            annat? Han har dessutom begärt att regeringen skall få två miljarder
            ytterligare under nästa budgetår för insatser av okänt slag.
          </note>
          <note>
            Kan det var så att Börje Hörnlund räknar med att arbetslösheten
            skall minska så att alla dessa miljarder inte behövs? Det är knappast
            troligt. I
          </note>
          <note>
            regeringens budget ges inga förhoppningar om några förbättringar
            vare sig i år eller nästa år.
          </note>
          <note>
            Vad är det arbetsmarknadsminister Börje
          </note>
          <note>
            Hörnlund vill använda alla dessa miljarder till i stället för
            att sätta människor i arbete? Varför skall människor behöva vara
            arbetslösa i onödan? Det gäller t.ex. byggnadsarbetare, byggindustrin,
            transportföretag och anställda i inredningsbranschen. Listan kan
            göras mycket lång.
          </note>
          <note>
            Regeringens underlåtenhet att vidta verkningsfulla åtgärder för
            att hejda katastrofutvecklingen i byggbranschen framstår alltmer
            som ett uttryck för en näringspolitisk inkompetens.
          </note>
          <note>
            Återigen felbedömningar, Börje Hörnlund!
          </note>
          <note>
            Från socialdemokraternas sida har vi sedan hösten
          </note>
          <note>
            1991 gång på gång lagt fram förslag med bl.a. ROT-
          </note>
          <note>
            åtgärder för att stimulera byggbranschen. Nu har vi kommit dit,
            Börje Hörnlund, som vi varnade för, med snart 50 % arbetslöshet
            bland byggnadsarbetarna. Samtidigt nås vi av signalen utifrån
            landet att det börjar bli brist på bostäder.
          </note>
          <note>
            Så sent som den 15 december röstade den borgerliga majoriteten
            i riksdagen tillsammans med
          </note>
          <note>
            Ny demokrati ner våra förslag om ROT-satsningar.
          </note>
          <note>
            I går väckte vi åter frågan om ROT-arbeten i arbetsmarknadsutskottet.
            När regeringen inte tar ansvar måste rimligtvis riksdagen göra
            det i stället.
          </note>
          <note>
            Nu får Börje Hörnlund t.o.m. sin egen gruppledare
          </note>
          <note>
            Per-Ola Eriksson emot sig. I Dagens Nyheter lovar t.o.m. Per-Ola
            Eriksson att stödja de ROT-
          </note>
          <note>
            satsningar som vi socialdemokrater har föreslagit.
          </note>
          <note>
            Är det inte besynnerligt att Börje Hörnlund aldrig själv föreslagit
            någon satsning på byggbranschen?
          </note>
          <note>
            Varför är det alltid riksdagen som måste ta detta initiativ,
            Börje Hörnlund? Eller är det så illa att
          </note>
          <note>
            Börje Hörnlund inte själv längre har grepp över den arbetsmarknadspolitik
            och det departement som han skall styra över?
          </note>
          <note>
            Med en handlingsförlamad arbetsmarknadsminister återstår nu bara
            för riksdagen att åter ta initiativ i denna fråga.
          </note>
          <note>
            Herr talman! Vägen tillbaka till full sysselsättning kommer att
            bli svår. Vi vet av erfarenhet att det är svårt att minska den
            öppna arbetslösheten, när man låtit den skena i väg som regeringen
            gjort.
          </note>
          <note>
            Men vi socialdemokrater tror att det är möjligt att vidta sådana
            åtgärder. Det finns nämligen massor med åtgärder som kan vidtas
            för att motverka arbetslösheten. Vi socialdemokrater har i vår
            arbetsmarknadspolitiska motion presenterat en rad angelägna investeringar
            och åtgärder som kan genomföras nu. Det är åtgärder som kommer
            att minska arbetslösheten.
          </note>
          <note>
            Det handlar om skolupprustning, handikappanpassning, miljöinvesteringar,
            kulturinvesteringar och investeringar i kommunikationer. Det är
            nu vi måste investera!
          </note>
          <note>
            Det handlar om förslag som innebär att raset i bostadsinvesteringarna
            kan hejdas. Sätt i gång de
          </note>
          <note>
            ROT-projekt som vi har föreslagit! Det är nu det är billigt att
            bygga, och det är nu som det finns ledig arbetskraft.
          </note>
          <note>
            Nu gäller också att satsa mer på utbildning.
          </note>
          <note>
            Ubildning kostar, men den lönar sig på sikt, både för individen
            och med tanke på samhällsekonomin.
          </note>
          <note>
            Framför allt måste arbetsmarknadspolitiken återupprättas. Det
            gäller att ta bort byråkratin.
          </note>
          <note>
            Slopa undantagstillståndet för ungdomarna på arbetsmarknaden,
            och låt ungdomarna få en ärlig chans till jobb i stället!
          </note>
          <note>
            Herr talman! Vi socialdemokrater har lagt fram våra förslag,
            men var är regeringens? Vad väntar regeringen och arbetsmarknadsminister
            Börje
          </note>
          <note>
            Hörnlund på?
          </note>
          <note type="speaker">
            Anf. 26 LAILA STRID-JANSSON (nyd):
          </note>
          <note>
            Herr talman! Det är alltid lätt att kritisera.
          </note>
          <note>
            Problemet brukar ligga i att komma med konstruktiv kritik. Ny
            demokrati presenterar hela tiden konkreta förslag, som leder till
            verkliga jobb och inte till tillfällig sysselsättning. I motsats
            till regeringen anser vi att riktiga jobb går före partipolitisk
            taktik och vinklad valpropaganda.
          </note>
          <note>
            Det skall även uppmärksammas att socialdemokraternas partipolitik
            går före en aktiv sysselsättningspolitik. I Riksradion går socialdemokratiska
            ombudsmän ut och offentligt varnar folk för att ta anställning
            i småföretag på grund av LAS. LAS går nämligen mot partiideologin.
            Bättre arbetslös och partitrogen är tydligen socialdemokraternas
            nya slogan.
          </note>
          <note>
            Tyvärr kan man ju inte acceptera våra förslag. De kommer ju från
            ett annat och fel parti. Ny demokrati skulle kunna få partipolitiska
            poäng, och det vill man inte riskera. I stället är det tydligen
            bättre att blint, felaktigt och inkompetent föra en politik som
            inte harmonierar med verkligheten.
          </note>
          <note>
            Vi anser att arbetsmarknadspolitikens viktigaste mål är att ge
            förutsättningar för att skapa riktiga och varaktiga jobb. Målsättningen
            är att alla arbetsmarknadspolitiska åtgärder skall upphöra på
            sikt och att marknaden självt skall reglera arbetsmarknadsbehovet.
            Den fria konkurrensen skall även gälla för arbetsmarknaden.
          </note>
          <note>
            Arbetsmarknadspolitiska åtgärder skall ses som en investering
            för framtiden från statens, dvs.
          </note>
          <note>
            skattebetalarnas, sida och inte som konstgjord andning för att
            snygga till arbetslöshetsstatistiken.
          </note>
          <note>
            Investeringar under arbetslöshet skall leda till att arbetskraften
            blir mer kompetent och kan klara mer komplicerade arbetsuppgifter.
            Sveriges stora arbetslöshetssituation kan t.o.m. leda till att
          </note>
          <note>
            Sverige får en bättre position i framtiden som ett högutvecklat
            samhälle med hög utbildningsnivå.
          </note>
          <note>
            Vissa arbetsmarknadspolitiska åtgärder måste begränsas till att
            gälla som en sistahandsåtgärd vid arbetslöshet. Detta gäller t.ex.
            ALU och ungdomspraktik. Detta ställer höga krav på arbetsförmedlingarna,
            som måste få utökade resurser för att höja sin kompetens. De arbetssökande
            skall kunna kräva att få kompetent rådgivning av förmedlarna,
            för att kunna slussas in i arbete eller utbildning.
          </note>
          <note>
            Arbetslösa måste aktiveras, så att de inte tappar kontakten med
            arbetsmarknaden.
          </note>
          <note>
            Större krav skall också ställas på de arbetssökande att ta erbjuden
            anställning, även om det skulle leda till viss lönesänkning eller
            något förändrade arbetsuppgifter. Tas inte erbjudet arbete skall
            arbetslöshetsersättningen kunna dras in.
          </note>
          <note>
            Möjligheterna till förtidspensionering skall som ett led i detta
            begränsas.
          </note>
          <note>
            Ungdomarna måste i första hand stimuleras till fortsatta studier.
            Men de skall också ges möjlighet att komma in på arbetsmarknaden
            för att lära sig ett yrke.
          </note>
          <note>
            Politiker, arbetsgivare och fackföreningar måste hjälpas åt att
            snabbt införa en ny, modern form av lärlingsutbildning. Länder
            med låg ungdomsarbetslöshet har lärlingssystem, ungdomslöner och
            en arbetsmarknadspolitik som syftar till att ge ungdomar meningsfull
            sysselsättning och riktiga jobb.
          </note>
          <note>
            Konstgjord andning genom t.ex. ungdomspraktik leder till planekonomi,
            detaljreglering och snedvriden konkurrens. Om ungdomar däremot
            får direkt utbildning i företagen, lär de sig bokstavligen för
            livet. Kvalificerad utbildning är nödvändig om
          </note>
          <note>
            Sverige skall klara sig i konkurrensen. Dessutom är utbildning
            motiverande för ungdomarna.
          </note>
          <note>
            Det finns exempel på företag som redan i dag bedriver industriskolor.
            Intagningspoängen ligger klart över genomsnittet, och dessa skolor
            har cirka fyra sökande till varje utbildningsplats. Detta skall
            ställas i relation till gymnasieskolans yrkeslinjer, som har en
            intagningspoäng på ca 2,0, varav tre elever ansökt till linjen
            som förstahandsval.
          </note>
          <note>
            De flesta kommuner har, med litet iniativförmåga och med stöd
            av gymnasieskolan och företagen, möjligheter att med gällande
            lagstiftning skapa industriskolor.
          </note>
          <note>
            Herr talman! I Sverige har nu statsmakterna under en längre tid
            kört in i en fåra som bara blir djupare och djupare. Stöd och
            bidrag är kardinalord för dagens arbetsmarknad. Man skall ha stöd
            och bidrag för att arbeta. Man skall ha stöd och bidrag för att
            studera, och man skall ha stöd och bidrag för snart sagt nästan
            allt.
          </note>
          <note>
            Regeringen konstruerar på löpande band konstlade sysselsättningsåtgärder
            med besynnerliga förkortningar som ALU, GAS och jag vet inte vad,
            för att dölja den öppna arbetslösheten.
          </note>
          <note>
            Hela tiden ställer regeringen krav på underliggande led. Men
            hur är det med kompetensen hos de högre instanserna när det gäller
            att genomföra de av regeringen teoretiskt uppsatta målen?
          </note>
          <note>
            Kan det vara så att man totalt har förlorat fotfästet och inte
            längre kan skilja på teori och praktik? Kan det vara så att det
            även inom statsmakterna borde spela en stor roll vilket kompetensinnehav
            chefen, direktören, företagsledaren besitter?
          </note>
          <note>
            Låt mig för ett ögonblick granska regeringen och
          </note>
          <note>
            AMS och dess verksamhet som Ny demokrati under en längre tid
            med rätta angripit. Tyvärr visar det sig att vi återigen har haft
            rätt. Pudelns kärna kanske egentligen är att den mest kompetenshöjande
            insatsen behövs inom AMS och
          </note>
          <note>
            Arbetsmarknadsdepartementet.
          </note>
          <note>
            Jag dristar mig att påstå följande:
          </note>
          <note>
            Arbetsmarknadsdepartementet och AMS har inte den kompetens som
            krävs för att hantera den rådande arbetslösheten. De ligger kvar
            i sina djupa fåror med skygglappar mot verkligheten.
          </note>
          <note>
            Regeringen har varit handlingsförlamad med sina teoretiska lösningar,
            och den har inte heller insett
          </note>
          <note>
            AMS inkompetens. Den rådande situationen på arbetsmarknaden beror
            på dessa ansvariga parters inkompetens.
          </note>
          <note>
            Det är beklagligt att tvingas konstatera följande:
          </note>
          <note>
            AMS budget för arbetsmarknadspolitiska åtgärder under innevarande
            budgetår uppgår till 28
          </note>
          <note>
            miljarder kronor, som regeringen anslagit. Av detta har AMS på
            ett halvt år förbrukat 7 miljarder, dvs.
          </note>
          <note>
            25 %! AMS kan alltså teoretiskt under framförvarande sex månader
            förbruka 21 miljarder kronor.
          </note>
          <note>
            Nu räcker tydligen inte kompetensen till för att använda detta
            kapital på ett vettigt sätt för att skapa riktiga jobb. AMS inser
            inte att man måste skapa förutsättningar för riktiga jobb i stället
            för att som nu dölja arbetslösheten på konstlade vägar. I sin
            förtvivlan att göra av med våra utomlands lånade pengar används
            nu anslaget, med departementets goda minne, till att bl.a. utbilda
            kommunal personal. Vilka riktiga jobb skapar det?
          </note>
          <note>
            I detta läge lägger regeringen fram en budget där ytterligare
            28 miljarder anslås till AMS för nästa budgetår. Det är minst
            sagt ansvarslöst av regeringen. Ändå har man inte några nya förslag.
          </note>
          <note>
            Vi har föreslagit att man redan under innevarande budgetår sätter
            i gång med bl.a. kommunala ROT-
          </note>
          <note>
            åtgärder, kultur-ROT-åtgärder och extra insatser för sjuk- och
            äldrevården.
          </note>
          <note>
            AMS har ju redan nu så stora svårigheter att göra av med innestående
            anslag att man på ett nästan desperat sätt utan riktigt mål kastar
            ut pengar. Vore det inte bättre att använda en del av dessa pengar
            till kompetenshöjande åtgärder där de verkligen behövs, dvs. inom
            Arbetsmarknadsdepartementet och AMS?
          </note>
          <note>
            Det är hos regering och AMS man måste efterlysa en pionjär- och
            innovationsanda för att komma till rätta med arbetslösheten. Facit
            utvisar såväl regeringens som AMS inkompetens.
          </note>
          <note>
            Hur var det med beställda, betalade AMU-kurser, som inte kunde
            besättas av elever?
          </note>
          <note>
            Hur var det med datasystemet Lokalsekin, som inte var koordinerat
            mellan arbetsförmedlingarna och länsarbetsnämnderna och som dessutom
            hade ett uråldrigt program?
          </note>
          <note>
            Hur är uppföljningen av t.ex. starta-eget-bidrag?
          </note>
          <note>
            Ger de någon effekt? Är det rätt sätt? Finns en kvalitativ vägledning?
            Ingen vet. Det sker ingen uppföljning och utvärdering.
          </note>
          <note>
            Hur är det med den svarta marknaden, som man återigen i går kväll
            i TV påtalade omsätter 67
          </note>
          <note>
            miljarder per år? I höstas var det en artikelserie i en aftontidning
            om den svarta marknaden. Vad gör politikerna? Vad gör regeringen?
          </note>
          <note>
            I höstas togs i socialförsäkringsutskottet, på initiativ av Ny
            demokrati, ett beslut om att utreda fusket med sociala bidrag
            i Sverige. Vi försökte förgäves få arbetsmarknadsutskottet att
            ta samma beslut att utreda a-kassefusket. Men utskottet var inte
            berett att lyfta fram frågan, utan lät sig nöja med att AMS mer
            eller mindre utreder sig självt.
          </note>
          <note>
            Det är häpnadsväckande, eftersom detta har pågått i många år.
            AMS har över huvud taget inte reagerat med den kraft man kunde
            vänta sig.
          </note>
          <note>
            Det är regeringen som måste ta ansvar för landet.
          </note>
          <note>
            Det är regeringen som måste ta ansvar för arbetslösheten. Det
            är tydligen ingen brist på pengar. Det är definitivt ingen brist
            på arbetslösa.
          </note>
          <note>
            Men det är brist på initiativ från regeringen.
          </note>
          <note>
            (Applåder)
          </note>
          <note>
            I detta anförande instämde Arne Jansson och Ulf
          </note>
          <note>
            Eriksson (båda nyd).
          </note>
          <note type="speaker">
            Anf. 27 HANS ANDERSSON (v):
          </note>
          <note>
            Herr talman! Låt mig först säga att jag inte instämmer med Laila
            Strid-Jansson.
          </note>
          <note>
            Så går det när man för en dålig och dåligt administrerad arbetsmarknadspolitik
            och en dålig ekonomisk politik. Då får de som bara favoriserar
            marknaden vatten på sin kvarn: AMS klarar inte arbetslösheten.
            Nej, AMS kommer aldrig att kunna klara arbetslösheten, när regeringen
            för en ekonomisk politik som faktiskt borgar för hög arbetslöshet.
          </note>
          <note>
            Jag kan instämma i mycket av vad Johnny Ahlqvist sade angående
            regeringens arbetsmarknadspolitik och det totala misslyckandet.
          </note>
          <note>
            Det finns två problem med arbetslösheten. Det ena är att sysselsättningen
            har vikit i Sverige -- om vi skall vara seriösa, arbetsmarknadsminister
          </note>
          <note>
            Hörnlund. Vi har tappat ungefär 600 000
          </note>
          <note>
            sysselsättningstillfällen sedan 1990, på fyra år. Det betyder
            att mängden bidragstagare blir väldigt stor i förhållande till
            mängden skattebetalare. Här ligger huvudorsaken till de statsfinansiella
            problemen.
          </note>
          <note>
            Det andra problemet är naturligtvis den öppna arbetslösheten,
            att människor går fram och tillbaka från arbetslöshet till olika
            åtgärder. Det är fråga om
          </note>
          <note>
            600 000 människor i dag. Det är ungefär 600 000
          </note>
          <note>
            jobb som har försvunnit på fyra år.
          </note>
          <note>
            Antalet långtidsarbetslösa är i dag 115 000, och antalet ungdomar
            som är öppet arbetslösa är
          </note>
          <note>
            90 000. De icke nordiska medborgarna bland invandrarna utgör
            30 % av de arbetslösa. Det är de prioriterade grupperna. Antalet
            ökar månad för månad, år för år.
          </note>
          <note>
            Målsättningen med arbetsmarknadspolitiken har misslyckats.
          </note>
          <note>
            Vi har i dag ett massarbetslöshetens samhälle.
          </note>
          <note>
            Arbetslinjen har övergivits. Kontantstödet ökar mycket kraftigt,
            och de prioriterade grupperna offras.
          </note>
          <note>
            En del tror och har trott på att lösningen är att ansluta sig
            till Europa. Både regeringen, i sin finansplan, och socialdemokratin
            hänvisar ofta till den europeiska utvecklingen. Men där finns
            massarbetslösheten sedan decennier -- detta alldeles oberoende
            av arbetsmarknadspolitik, trygghetssystem och arbetsrättsliga
            metoder. Där har man nämligen satt en annan ekonomisk politiks
            mål i högsätet: bekämpa inflationen. Där har monetarismen firat
            triumfer, och arbetslösheten har permanentats på 10 % och mer.
          </note>
          <note>
            Många trodde i höstas, efter Delorsplanen och
          </note>
          <note>
            Allan Larssons initiativ, att det skulle ändras. Men i december
            kom beskedet: Finansministrarna inom
          </note>
          <note>
            Ecofin slog fast: Maastrichtvillkoren gäller.
          </note>
          <note>
            Inflationen får sin målsättning på högst 2 % år
          </note>
          <note>
            1996. Men några mål för arbetslösheten finns inte.
          </note>
          <note>
            Man anpassar trygghetssystemen nedåt. Man sänker skatterna. Man
            gör arbetsrätten mer flexibel. Det är alltså precis den utveckling
            av borgerligt snitt som vi ser i Sverige.
          </note>
          <note>
            Det kommer att bli mycket av social dumpning i
          </note>
          <note>
            Europa, och det kommer att bli mycket av anpassning nedåt när
            det gäller fackliga rättigheter och trygghetssystem, om inte arbetarrörelsen
            kan ta sig samman och stå för ett motalternativ på internationell
            basis. Det kräver inte en anslutning till EU:s politiska målsättningar.
          </note>
          <note>
            Arbetslösheten är ett gissel. När arbetslösheten bitit sig fast
            i samhället skapas starkt ökade sociala klyftor, och solidariska
            värderingar undergrävs.
          </note>
          <note>
            När människor inte kan försörja sig, trots viljan att arbeta,
            och när det blir svårare att behålla sin bostad skapas en otrygghet,
            som skadar på lång sikt. Barnen får känna av hur arbetslösheten
            slår mot de vuxna.
          </note>
          <note>
            Arbetslösheten har alltid varit ett gissel för arbetarklassen.
            Löntagarnas ställning försvagas, och fackföreningarnas inflytande
            minskar, vad gäller både löner och arbetsvillkor.
          </note>
          <note>
            Arbetsmarknadens karaktär av just marknad förstärks. De starka
            konkurrerar ut de svaga.
          </note>
          <note>
            Företag kan välja och vraka bland arbetssökande som desperat
            söker sin försörjning. Segregeringen tilltar. Ojämlikheten vad
            gäller samhällsmakt och ekonomiska tillgångar ökar starkt.
          </note>
          <note>
            Regeringen utnyttjar det här. Regeringen har en strategi.
          </note>
          <note>
            Fru talmannen sade i dag i en intervju i Dagens
          </note>
          <note>
            Nyheter att det borde vara mera analys i våra inlägg här och
            mindre skäll, därför att vi egentligen har samma mål. I några
            sammanhang tror jag att vi har det. Och jag tror att Börje Hörnlund
            skulle önska att vi inte hade så stor arbetslöshet.
          </note>
          <note>
            Men det finns många andra i regeringen och många rådgivare som
            i åratal har talat för en högre arbetslöshet. Varför? Jo, därför
            att det gör löntagarna mjuka. Det gör att de ger efter på sina
            krav. Om man dessutom kan försämra trygghetssystemen, arbetslöshetsförsäkringen
            och arbetsrätten, avreglera arbetsrätten, införa uthyrning av
            arbetskraft, får man en situation där kapitalmakten ökar, där
            arbetsgivarna, de som köper arbetskraft, har ett oändligt mycket
            större inflytande än de hade tidigare. Löntagarna och deras organisationer
            får i motsvarande mån minskad makt.
          </note>
          <note>
            Vi har nu kommit till den situationen. Finansplanen är full av
            formuleringar som inte fanns tidigare, där detta helt enkelt sägs
            i klartext. Man skriver:
          </note>
          <note>
            ''Höjningarna av egenavgifterna i arbetslöshetsförsäkringen bidrar
            till att kostnaderna för arbetslöshet blir tydligare.
          </note>
          <note>
            Sänkningen av kompensationsnivån vid arbetslöshet -- -- -- bidrar
            till att öka incitamenten att söka och acceptera ett erbjudande
            om arbete samt för dem som har jobb att anpassa lönekraven så
            att arbetslösheten inte ökar.''
          </note>
          <note>
            Det är klartext. Det är som om de arbetslösa inte sökte jobb,
            som om de höll sig undan möjligheten att arbeta. Det är en oförskämdhet
            utan like mot de över en halv miljon människor som desperat söker
            arbete för sin försörjning och för att ha sin självaktning kvar.
          </note>
          <note>
            Jag säger att finansplanen är fylld av formuleringar om systemskiftet,
            om avregleringen, om att den s.k. reformeringen av arbetsrätten
            och socialförsäkringarna ger nya incitament till arbete.
          </note>
          <note>
            Det är ett borgerligt systemskifte, och det är ingenting som
            svarar mot vad arbetsmarknadsministern säger i sin bilaga, där
            han talar om vikten av att få in människor i produktion, vikten
            av att hålla nere arbetslösheten. Men resultatet visar att det
            är finansplanen som styr. Det är Finansdepartementet som styr
            regeringen.
          </note>
          <note>
            Regeringens arbetsmarknadspolitik är utomordentligt passiv, som
            Johnny Ahlqvist har framfört. ROT kan vara ett typexempel på detta.
          </note>
          <note>
            Alla tre oppositionspartierna har gång efter annan motionerat
            om ROT, det har varit uppe i kammaren, det har varit uppe i utskottet,
            men ingenting händer. AMS och Boverket har lagt fram förslag om
            ROT -- de har inte ens fått svar från regeringen. Det är ett exempel
            på passiviteten; det finns många andra.
          </note>
          <note>
            Den försämrade kvaliteten på arbetsmarknadspolitiken är ytterligare
            en sådan sak. Här säger nu regeringen, den här gången i klartext,
            att man skall satsa ytterligare på ungdomspraktik och ALU, som
            riksdagen gång på gång har slagit fast är sistahandsåtgärder,
            undantagsåtgärder att ta till när inget annat biter --
          </note>
          <note>
            det har så stora nackdelar. Men det går att utnyttja stora volymer
            i ungdomspraktik och stora volymer i arbetslivsutveckling, som
            gratisarbetskraft, som naturligtvis inte förmår ställa krav, i
            en gråzon av arbetsmarknaden -- egentligen har de inte arbete,
            men de utför ändå arbete. Det är mycket negativt för den offentliga
            sektorn, det är mycket negativt även konkurrensmässigt på den
            kommersiella marknaden.
          </note>
          <note>
            Framtidsinriktade insatser som en bred kompetensutveckling lyser
            med sin frånvaro trots många utredningar och förslag och trots
            en läpparnas bekännelse ibland. Om en arbetstidsförkortning och
            reformer som handlar om sextimmardagen finns det tre rader. Det
            är intressant -- regeringen tror inte på det, trots att den frågan
            står på dagordningen snart sagt överallt i
          </note>
          <note>
            Europa, inom fackföreningsrörelsen och på många andra håll. Jag
            tycker det är en oerhörd slapphet.
          </note>
          <note>
            Kommunernas välfärd kommer att minska ytterligare. Sysselsättningen
            i kommunerna kommer att fortsätta att gå ned. Detta står i klartext
            i finansplanen; det står också i
          </note>
          <note>
            Arbetsmarknadsdepartementets bilaga. Detta är ju inte rimligt
            när behoven är så stora inom välfärden, inom skolan, inom vården.
            Där frågar jag mig för övrigt också hur socialdemokratin har tänkt
            sig att finansiera de viktiga kommunala jobben, med tanke på att
            man framför ett förslag till skatteomläggning som minskar kommunernas
            inkomster med 3--4 miljarder kronor. Vi har föreslagit motsatsen
            ungefär.
          </note>
          <note>
            Vänsterpartiets förslag har lagts fram i motioner --
          </note>
          <note>
            i den arbetsmarknadspolitiska motionen, i den ekonomisk-politiska
            motionen. Låt mig bara nämna en sak som är motsatsen till den
            kritik jag här har framfört när det gäller regeringens politik.
          </note>
          <note>
            Jag tänker på frågan om framtidsfonden. Vi har sagt att nu får
            inte devalveringsvinsterna bara försvinna -- de måste omsättas
            i kompetensutveckling och i arbetsorganisationsutveckling för
            att höja produktiviteten i det svenska näringslivet men också
            inom den offentliga sektorn. Vi har alltså ett förslag om vinstdelning
            och arbetsgivaravgifter som skall ge en impuls till en sådan förbättring
            av konkurrenskraften.
          </note>
          <note>
            Anf. 28 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Den allt överskuggande politiska uppgiften är att
            skapa en god arbetsmarknad över hela vårt land. Det är så av rent
            medmänskliga skäl, men också av ekonomiska skäl.
          </note>
          <note>
            Herr talman! OECD fastslår i sin nyligen lämnade rapport skoningslöst:
            Den nuvarande krisen -- det gäller arbetsmarknad och statsekonomi
            -- skapades inte minst av missriktade åtgärder under 80-talet.
          </note>
          <note>
            Jag förstår att Johnny Ahlqvist inte har läst och inte vill läsa
            den.
          </note>
          <note>
            Sviterna från 80-talets inflations-, spekulations- och fallskärmsekonomi
            har alltså kostat hundratusentals medborgare jobben och kommer
            att kosta hundratusentals miljarder kronor innan vi har övervunnit
            dem. Vem regerade då? Jag har tidigare sagt att jag inte skyller
            allt på en regering --
          </note>
          <note>
            det finns många aktörer. Men låt mig slå fast att den nuvarande
            regeringen, liksom flertalet av dagens arbetslösa, betalar dessa
            80-talsnotor. Lägg till det en längre och segare internationell
            lågkonjunktur än vad någon räknat med!
          </note>
          <note>
            Det är mycket allvarligt att närmare 600 000 står utanför den
            ordinarie arbetsmarknad. Det skall alltid finnas ett antal som
            söker arbete eller befinner sig i åtgärder, men faktum är att
            målsättningen måste vara att få till stånd ca 400 000
          </note>
          <note>
            nya arbetstillfällen. Det är ingen lätt uppgift när man har en
            sargad samhällsekonomi, men det finns inget annat mål att sätta
            upp.
          </note>
          <note>
            Sedan vill jag säga att massor av goda möjligheter nu har skapats.
            Jag skall titta litet på vad som har hänt sedan hösten 1991, när
            det parti Johnny
          </note>
          <note>
            Ahlqvist tillhör lämnade regeringsmakten. Vi hade då prissatt
            oss ut från världsmarknaden, och vi har nu det bästa konkurrensläget
            någonsin. Vi hade då mist massor av marknadsandelar, och vi vinner
            nu kraftigt marknadsandelar. Då hade vi noll i produktivitetstillväxt
            i näringslivet när det var brist på arbetskraft, och nu är produktiviteten
            6 % på årsbasis. På 80-talet hade kommuner och landsting vikande
            produktivitet -- i dag har de en positiv sådan. Då jobbade ca
            50 % i förlustföretag -- nu är lönsamheten på väg att rättas till.
            Det är bekymmer i vissa små företag på hemmaplan, men det är ändå
            ett helt annat läge. Från hög ränta har vi via skyhög ränta gått
            till den lägsta räntan på år och dag. Från att ha slagit rekord
            i konkurser -- både i antal och storlek -- har vi nu fått uppleva
            en dramatisk minskning.
          </note>
          <note>
            Under Socialdemokraternas sista år varslades i industrin 7 000--9
            000 människor. Det var tillställt!
          </note>
          <note>
            Nu i december var drygt 1 100 personer varslade, dvs. i runt
            tal en sjundedel så många. Då investerades 80--90 miljarder per
            år i utlandet, och utländska investerare aktade sig noga för Sverige.
          </note>
          <note>
            Nu är utlänningarna intresserade av Sverige, och svenska företag
            planerar att investera ordentligt i vårt land.
          </note>
          <note>
            Socialdemokratins talesman här nämnde inte en enda av dessa saker
            i hela sitt långa tal -- det var bara ett enda långt gnöl. Det
            skulle inte skada med litet ödmjukhet! Man skulle ju kunna försöka
            hjälpa till i stället för att försöka sätta käppar i hjulen. Men
            så brukar det vara när man har ställt till det.
          </note>
          <note>
            Från absolut bottennivå under socialdemokratins senare tid har
            hushållens förväntningar nu stigit till de största på många år.
            Den här uppräkningen skulle kunna göras mycket längre, men den
            kan också sammanfattas så här: Vi övertog en raserad ekonomi.
            Vi har nu lagt en stabil grund för jobb och tillväxt, i ordinarie
            verksamhet och i näringslivet.
          </note>
          <note>
            Det är också mycket viktigt att den här uppgången är exportledd,
            inte konstlad. Alla förslag som socialdemokratin kommer med går
            ut på att hjälpa till litet med konstlade medel.
          </note>
          <note>
            Redan i år väntas industrins investeringar öka med närmare 20
            %. Därefter fortsätter de att öka.
          </note>
          <note>
            Jag vill nu beröra övertiden. Den är rekordartad.
          </note>
          <note>
            Det är långt mer övertid nu än då det var stor brist på arbetskraft.
            Man måste på alla håll och kanter med kraft predika att det nu
            är rätt tid att byta ut övertiden. Regeringen har vidtagit en
            åtgärd i och med det som vi kallar GAS, som innebär en säkning
            av arbetsgivaravgifterna med 15 procentenheter.
          </note>
          <note>
            Om man ser på vad övertiden kostar finner man att det egentligen
            är lönsamt att byta ut den -- det är dyrt med övertid. De sänkta
            arbetsgivaravgifterna tillsammans med att man får bort övertidskostnaderna
            torde i dagsläget innebära 80
          </note>
          <note>
            kr i timmen på LO-området. Det fattas egentligen inte mycket
            förrän man närapå har en anställd som inte kostar någonting. I
            näringslivet har man också rätt att med Arbetsmarknadsverket diskutera
            rekryteringsstöd under högst en 6-månadersperiod.
          </note>
          <note>
            Det viktiga är att det nu är rätt tid. Till hösten kommer det
            att dra i gång ordentligt. Då skall den nya personalen vara inskolad,
            så att den kan göra en maximal insats.
          </note>
          <note>
            Jag har mycket täta kontakter med både det stora och det lilla
            näringslivet just när det gäller arbetsmarknadsfrågor. Jag känner
            att detta är något som kommer. Arbetsmarknadsverket måste nu med
            kraft arbeta med och för företagen. Jag har haft tillfälle att
            utbyta tankar med både AMS-
          </note>
          <note>
            ledningen och Länsarbetsnämnden kring detta.
          </note>
          <note>
            Man är helt inne på den linjen.
          </note>
          <note>
            Arbetsmarknadsverket får också ett antal miljoner kronor för
            att informera om GAS och om förändringar i trygghetslagarna med
            längre provanställningar vid arbetsanhopning osv., vilket
          </note>
          <note>
            AMS tycker är en helt riktig åtgärd. Man skall också informera
            om ungdomspraktiken.
          </note>
          <note>
            Målsättningen är att våra unga skall komma bort från gator och
            torg, så att de inte far illa. Det är en ambitiös och riktig målsättning.
          </note>
          <note>
            ALU-verksamheten skall utökas. Det tidigare socialdemokratiska
            statsrådet, Bengt K.Å.
          </note>
          <note>
            Johansson, har tagit på sig att klara ut detta. Jag är tacksam
            för det.
          </note>
          <note>
            Målsättningen måste vara att nå budgeterade mål.
          </note>
          <note>
            Jag är optimist. Jag har dessa täta kontakter. Kära kammare!
            Vi kommer framöver att få se många positiva saker när storföretag
            och småföretag aktivt går ut för att klara av sysselsättningen
            för våra ungdomar och göra investeringar. Vi kommer att få se
            mycket sådant. Mina nästan dagliga kontakter med näringslivet
            har gett mig den typen av upplysningar och löften.
          </note>
          <note type="speaker">
            Anf. 29 FÖRSTE VICE TALMANNEN:
          </note>
          <note>
            Jag ber att få erinra om att repliktiden under denna debatt är
            två minuter för såväl ledamöter som statsråd.
          </note>
          <note type="speaker">
            Anf. 30 JOHNNY AHLQVIST (s) replik:
          </note>
          <note>
            Herr talman! Jag vill först bemöta det Börje
          </note>
          <note>
            Hörnlund sade i sitt inlägg om OECD-rapporten.
          </note>
          <note>
            Jag har läst den mycket noga. Vad man mycket starkt kritiserar
            är den höga arbetslösheten i
          </note>
          <note>
            Sverige och också den arbetsmarknadspolitik som för närvarande
            bedrivs. Jag tror att Börje Hörnlund behöver läsa igenom den själv,
            så att han förstår innebörden i den.
          </note>
          <note>
            Det är magstarkt av Börje Hörnlund att påstå att jag inte hade
            några förslag i min inledning. Börje
          </note>
          <note>
            Hörnlund behagade ju vända ryggen till kammaren och gå ut när
            jag redovisade mina förslag. Om han hade stannat kvar hade han
            kanske hört de förslag som jag redogjorde för. Vi har tidigare
            i debatten sagt att vi har förslag som motsvarar 90 000
          </note>
          <note>
            arbetstillfällen och 30 000 platser på utbildningssidan. Börje
            Hörnlund kan väl inte ha undgått att i varje fall läsa om det.
          </note>
          <note>
            Börje Hörnlund ställer stora förhoppningar till att ungdomspraktiken
            skall vara slagkraftig. Det är bara att konstatera att det för
            innevarande budgetår finns medel över på AMS anslag därför att
            man inte klarade av att nå upp till de mål som riksdagen lade
            fast för ungdomspraktiken. Man nådde upp till ungefär halva antalet.
          </note>
          <note>
            Riksdagen fattade ett beslut strax före jul som innebär att ungdomspraktiken
            byråkratiseras ännu mer. Ändå tror Börje Hörnlund att detta skall
            ge fler arbetstillfällen. Det är häpnadsväckande att höra.
          </note>
          <note>
            Jag skulle också vilja ha svar från Börje Hörnlund på frågan:
            Vilka åtgärder motsatte sig Börje
          </note>
          <note>
            Hörnlund under 80-talet?
          </note>
          <note>
            Jag kommer ihåg att Börje Hörnlund i vårt eget utskott plussade
            på miljoner efter miljoner varenda gång vi behandlade vissa sorters
            anslag i budgetsammanhang. Så inte var Börje Hörnlund sparsam
            på den tiden.
          </note>
          <note>
            Börje Hörnlund säger att man tar marknadsandelar. Det stämmer
            när det gäller exportindustrin. Men vi håller på att få en tudelad
            ekonomi i landet, precis som man har i Finland.
          </note>
          <note>
            Har Börje Hörnlund som arbetsmarknadsminister ambitionen att
            vi skall ha den finska modellen med
          </note>
          <note>
            25 % arbetslöshet?
          </note>
          <note>
            Anf. 31 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! OECD-rapporten berör arbetsmarknadspolitiken, men
            det som ifrågasätts är om man kan vara effektiv när man har så
            stor volym som ca 6 procentenheter. Det är klart: ju mer volymen
            ökar, desto svårare blir det att i varje enskilt fall garantera
            effektiviteten.
          </note>
          <note>
            När det gäller ungdomspraktiken kan jag säga att jag träffade
            15 ungdomsarbetsförmedlare i Växjö som på var sitt kontor är specialiserade
            på ungdomspraktik. De framförde alla att det inte var några som
            helst bekymmer med tusenlappen och företagen.
          </note>
          <note>
            Det här är intressant. Vi ser nu också att ungdomspraktiken ökar.
            Socialdemokraternas stora nummmer -- avtalet om ungdomsintroduktion
            -- hade för 14 dagar sedan gett 20--30 platser. Det bygger ni
            på. På precis samma sätt rabblar ni upp annat. Ni hade 50 000
          </note>
          <note>
            platser i gymnasieskolan. Det var bra att ha i opposition. Det
            blev 25 000 platser. Så ihålig är er matematik nästan varje gång.
          </note>
          <note>
            Låt mig till Hans Anderssons ära säga att det mindre oppositionspartiet
            verkligen skiljer sig från det stora på ett positivt sätt.
          </note>
          <note>
            Ingela Thalén sade att de 1,9 miljarderna troligen skulle andvändas
            till vårdnadsbidrag. Kan man sjunka djupare som socialdemokratisk
            talesman?
          </note>
          <note type="speaker">
            Anf. 32 JOHNNY AHLQVIST (s) replik:
          </note>
          <note>
            Herr talman! Börje Hörnlund gör åter ett stort nummer av ungdomspraktikplatserna.
            Det är bara att konstatera att antalet platser under innevarande
            budgetår var 103 000. Det var det mål som riksdagen slog fast.
            Resultatet blev någonstans omkring 50 000.
          </note>
          <note>
            Det är därför som man har dessa stora summor över på AMS anslag.
            Jag ställde inledningsvis ett par frågor till Börje Hörnlund om
            de skrivelser som har gått från AMS till regeringen där man föreslår
            att man omedelbart skall sätta i gång ROT-åtgärder som motsvarar
            ungefär 25 000 till 30 000
          </note>
          <note>
            arbetstillfällen inom byggbranschen. Varför har inte regeringen
            tagit ställning till detta? Varför nonchalerar regeringen helt
            och hållet det verk som skall verkställa arbetsmarknadspolitiken?
            Det är mycket märkligt av en arbetsmarknadsminister att han inte
            ens besvarar de framställningar som kommer från den myndighet
            som skall verkställa de beslut som vi fattar här i riksdagen.
          </note>
          <note>
            Hur mycket blev det över på anslaget, Börje
          </note>
          <note>
            Hörnlund? Jag behöver inte veta exakt på kronan, men det hade
            varit intressant att veta om Börje
          </note>
          <note>
            Hörnlund har ett grepp om hur mycket pengar på miljarden när
            det rör sig om. Det är tydligen stora belopp det handlar om.
          </note>
          <note>
            Börje Hörnlund nämnde att vi i socialdemokratin sjunker djupt.
            Jag ställer fortfarande frågan om vilka förslag Börje Hörnlund
            hade på arbetsmarknadspolitikens område när han själv satt i opposition.
            Varje gång späder man i stället på budgetunderskottet ytterligare,
            Börje Hörnlund.
          </note>
          <note>
            Det talas om ljus som syns i tunneln. Börje
          </note>
          <note>
            Hörnlund säger ingenting om de 45 000 konkurser som har drabbat
            Sverige och där arbetstillfällen har försvunnit. Arbetslösheten
            har ökat från 3 till
          </note>
          <note>
            14 %. Detta är ett unikt rekord för en arbetsmarknadsminister
            att kunna bedriva en sådan politik. Det har inte hänt i något
            annat land att man har kunnat göra så på bara två år.
          </note>
          <note>
            Anf. 33 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag sade just detta om konkurser. Vi har övertagit
            ett land som är prissatt ur världsmarknaden med ett skyhögt kostnadsläge
            och där 7 000, 8 000 eller t.o.m. 9 000 varsel skedde per månad
            under 1991. Nu har antalet konkurser minskat dramatiskt, och de
            är inte längre så stora.
          </note>
          <note>
            Under december månad skedde drygt 1 100 varsel.
          </note>
          <note>
            Detta talar för att rätt grund nu är lagd. Men det tar tid att
            rätta till de ekonomiska bekymren och att lösa problemen på den
            arbetsmarknad som är följden av 80-talets politik.
          </note>
          <note>
            När det gäller ungdomspraktiken är min förhoppning att målet
            skall nås för ungdomarnas skull. Arbetsmarknadsverket tycker att
            det är litet tungt, men jag tror att man kommer att få draghjälp
            för att kunna nå detta mål. Om det socialdemokratiska alternativet
            har gett 20--30
          </note>
          <note>
            ungdomar chansen måste jag säga att tills vi har bättre alternativ
            måste vi behålla ungdomspraktiken. Jag vill dock ingenting hellre
            än att så snart som möjligt bli av med ungdomspraktiken och i
            stället få ut ungdomarna på den ordinarie marknaden. Men det kan
            inte ske i ett läge när alternativet är att ungdomar får vistas
            på gator och torg och människor far illa. Trots att
          </note>
          <note>
            SSU och LO talar illa om åtgärden, så tycker 90 %
          </note>
          <note>
            av ungdomarna i olika undersökningar bra om åtgärden. Åtgärden
            leder också till jobb efteråt i större utsträckning än en hel
            del andra åtgärder.
          </note>
          <note type="speaker">
            Anf. 34 HANS ANDERSSON (v) replik:
          </note>
          <note>
            Herr talman! Låt mig först säga att jag är medveten om att det
            inte är lätt att komma åt arbetslösheten.
          </note>
          <note>
            Jag är också medveten om att det är fråga om långa processer
            och långsiktiga orsakssammanhang.
          </note>
          <note>
            Börje Hörnlund skall också vara medveten om att kravet på arbete
            åt alla som vi ställer är en grundbult i vår politik. Här får
            vi en fokusering på de ideologiska och ekonomisk-politiska skillnader
            som är helt avgörande mellan Vänsterpartiet och regeringen. Vi
            har också försökt vara konstruktiva.
          </note>
          <note>
            Vi var det när det gällde rekryteringsstöd och GAS.
          </note>
          <note>
            Vi drev den diskussionen hårt i våras. Vi försökte hjälpa till
            att förändra ett dåligt förslag från regeringen i höstas.
          </note>
          <note>
            Konkurrenskraften har förbättrats enormt. Det beror på produktivitetsökningar
            i industrin. Det är mycket bra, och alla står bakom det. Det beror
            också på misslyckandet i valutapolitiken. Att bara förlita sig
            på marknaden och avreglera arbetsmarknaden är det mest passiva
            agerandet jag kan tänka mig. Därför har vi i vår motion mycket
            tydligt angivit en oerhörd mängd offensiva satsningar i kontrast
            till regeringen.
          </note>
          <note>
            Var finns näringspolitiken som ger jobb? Var finns investeringarna
            i miljöpolitiken? Var finns politiken som skall säkra den kommunala
            välfärden? Var finns ROT-programmen som skall göra att vi kan
            få hyfsade miljöer i skolor, på sjukhus och på daghem och som
            dessutom skall skapa c1 &gt; jobb? Var finns kompetensutvecklingssatsningen?
            Den finns inte. c0 &gt; Vi har år efter år efterlyst den här i kammaren.
            Men vi möts bara av passivitet. Jag påstår att det beror på en
            ideologiskt förankrad hållning från regeringens sida som är mycket
            väl uttryckt i finansplanen. Det finns reella krav om att övertiden
            skall begränsas. Se till att ta fasta på våra förslag lagstiftningsvägen,
            så skall vi nog komma någon vart.
          </note>
          <note>
            Anf. 35 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag är övertygad om att
          </note>
          <note>
            Vänsterpartiet är besjälat av en anda om att alla skall ha arbete.
            Jag har dessutom i min tidigare gärning i arbetsmarknadsutskottet
            kunnat notera att man tycker att det är bra med jobb över hela
            vårt land. Men jag ställer också krav.
          </note>
          <note>
            Hans Andersson sade i sitt första inlägg att han trodde på att
            jag är besjälad. Jag tror uppriktigt sagt inte att det finns någon
            i denna kammare och i närliggande hus som inte vill ha en fullgod
            ordinarie arbetsmarknad. Flera av mina kollegers barn är arbetslösa
            i dag. Ett stort antal av mina närmaste släktingar är arbetslösa
            i dag. Däremot skiljer vi oss i våra uppfattningar om hur vi skall
            få tillbaka en fullgod ordinarie arbetsmarknad.
          </note>
          <note>
            ROT-åtgärder behöver diskuteras. Låt mig samtidigt säga att det
            är något fel på en sektor om det krävs bidrag överallt för att
            den över huvud taget skall komma i gång. Så länge vi håller på
            att utlova bidrag avvaktar sektorn i viss utsträckning.
          </note>
          <note>
            Egentligen skulle det finnas långsiktigt fastslagna regler. Nu
            är prisbilden sådan att man i många fall kan handla upp ungefär
            30 % billigare än när det var som värst. Nu är det rätt tid att
            bygga.
          </note>
          <note type="speaker">
            Anf. 36 HANS ANDERSSON (v) replik:
          </note>
          <note>
            Herr talman! Bidrag och bidrag -- regeringens politik går nu
            ut på att passivt ge bidrag till människor som inte får göra någonting.
            Man ställer också gratis arbetskraft till företagens förfogande.
          </note>
          <note>
            Huvudlinjen i regeringens politik bestäms inte av vad olika personer
            tycker, vem de tycker synd om eller vilka erfarenheter de har
            via sina barn.
          </note>
          <note>
            Huvudlinjen bestäms i enlighet med den riktlinje som politiken
            utformas efter. Här är regeringens politik mycket klar: avreglera
            arbetsmarknaden, låt marknaden fungera även på arbetskraftens
            område, sänk lönerna, se till att fackföreningarna får mindre
            att säga till om genom indragningar i arbetsrätten och se till
            att trygghetssystemen försämras så att människorna blir ännu mera
            rädda och skräckslagna. De får svårare att finnas kvar i arbetslöshetsförsäkringen
            och blir beroende av socialbidrag. Det är en inhuman politik.
            Jag vill kalla det för en ren klasspolitik.
          </note>
          <note>
            Det finns färdiga förslag när det gäller ROT-
          </note>
          <note>
            program. Arbetsmarknadsministern talar om bidrag. Det är i stället
            fråga om investeringar. Det handlar inte om att man skall betala
            hela bygget eller hela renoveringen. Det handlar om att ge investeringsbidrag
            för att en verksamhet skall kunna komma i gång. Det må väl vara
            bättre än att betala ett rent passivt kontantstöd.
          </note>
          <note>
            Så till kommunerna. Hur kan man planera för att kommunerna skall
            fortsätta att minska sysselsättningen? Samtidigt kan vi se att
            skolklasserna blir allt större med fler elever per lärare. Samtidigt
            kan vi se sjukvårdsbäddarna ute i korridorerna och att personalen
            praktiskt taget inte kan jobba. I mitt län grep Yrkesinspektionen
            in på
          </note>
          <note>
            Falu lasarett. Vad beror detta på? Det beror på att kommunerna
            får för litet pengar. Regeringen tar aktivt pengar från kommunerna.
          </note>
          <note>
            Jag skulle kunna fortsätta att räkna upp exempel på område efter
            område. Det är i den meningen som jag anser att detta är en planerad
            politik, Börje
          </note>
          <note>
            Hörnlund. Många rådgivare och ideologer står bakom den här politiken.
            Det är en ren och skär högerpolitik, och det är en skam att Börje
          </note>
          <note>
            Hörnlund deltar i den.
          </note>
          <note>
            Anf. 37 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Gratis arbetskraft talar Hans
          </note>
          <note>
            Andersson om. Såvitt jag förstår menar han då ungdomspraktiken,
            men inte i min utan i sin egen tappning. Regeringen vill ju debitera
            en tusenlapp per månad. Hans Andersson menar kanske att det är
            en passiv åtgärd.
          </note>
          <note>
            Sedan var det de 6 procentenheterna, Hans
          </note>
          <note>
            Andersson. Det är i det avseendet som det kommer kritik från
            OECD. Kan man hålla effektiviteten när man går så högt? Ja, det
            finns en gräns. Jag tror att
          </note>
          <note>
            Arbetsmarknadsverket segar sig en bit över 6 %.
          </note>
          <note>
            För 14 dagar sedan var en norsk regeringsdelegation här. Man
            utnämnde Sverige till världsmästare när det gäller att via åtgärder
            arbeta för dem som har förlorat sina jobb. De som ingick i den
            här ministerledda delegationen var mycket imponerade. Ni kanske
            också har lagt märke till att den nye finske presidenten, socialdemokrat,
            har pekat på Sverige som ett föredöme.
          </note>
          <note>
            När det gäller den kommunala sysselsättningen vill jag säga att
            regeringen, och därmed också riksdagen, faktiskt beviljade 4,2
            miljarder i våras som ett tillskott till kommunerna för att de
            skulle klara detta bättre. Dessutom träffar
          </note>
          <note>
            Arbetsmarknadsverket avtal efter avtal som oftast innebär att
            man genom kompetensutveckling icke minskar antalet anställda.
            Att man i kommuner och landsting via kompetensutveckling klarar
            jobben är positivt.
          </note>
          <note>
            Hans Andersson är också medveten om att antalet högskole- och
            universitetsplatser under de här två åren har ökat med 30 %.
          </note>
          <note>
            Anf. 38 LAILA STRID-JANSSON (nyd)
          </note>
          <note>
            replik:
          </note>
          <note>
            Herr talman! Det var trevligt att höra arbetsmarknadsministern
            instämma i min kritik mot bidragssystemet. I stället gäller det
            alltså att skapa de rätta förutsättningarna för att åstadkomma
            riktiga jobb.
          </note>
          <note>
            Apropå OECD:s kritik, dvs. att den dåliga ekonomin grundlades
            på 80-talet, kan jag säga att jag instämmer. Men på vilket sätt
            hindrar detta konstaterande att man i dag arbetar på ett okonventionellt
            sätt när det gäller att skapa riktiga jobb i stället för bara
            sysselsättning? Snarare borde gjorda uttalande uppmana till det.
          </note>
          <note>
            Har jag möjligen träffat huvudet på spiken när jag påtalar kompetensbristen
            inom departementet och
          </note>
          <note>
            AMS?
          </note>
          <note>
            Och vad skall AMS egentligen göra med de 21
          </note>
          <note>
            miljarder som fanns kvar av anslaget vid årsskiftet?
          </note>
          <note>
            Man har alltså bara använt 7 miljarder under sex månader. Nu
            har man 21 miljarder kvar. Kommer de pengarna att användas till
            att dölja den öppna arbetslösheten genom temporär sysselsättning,
            eller kommer de att innebära förutsättningar för att riktiga jobb
            kan skapas?
          </note>
          <note>
            Anf. 39 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Riktiga jobb talas det om. I
          </note>
          <note>
            uppräkningen i mitt huvudanförande pekade jag på ett tiotal punkter
            som gällde allt, från i princip ett tidigare katastrofläge till
            ett mycket bra läge nu.
          </note>
          <note>
            Grunden är alltså lagd. Nu är det i stor utsträckning näringslivet
            självt som har att investera. På den punkten är jag optimistisk
            efter alla direktkontakter som jag haft med företrädare för såväl
            små som mycket stora företag. Vi kommer att få många positiva
            budskap här framöver.
          </note>
          <note>
            Arbetsmarknadsverket fick redan i fjol -- delvis var man nog
            förvånad, eftersom vi bara hörde talas om penningbrist där --
            ca 2 miljarder över i bokslutet den 1 juli. Vad blir det nu? Ja,
            länsarbetsnämnderna har i dagarna skickat in sina uppgifter. Jag
            tycker mig se att de har litet svag tro på en del åtgärder. Jag
            vet att åtgärderna kommer att öka i omfattning. Det vet jag efter
            de kontakter som jag har haft. Men som de då litet svagt tror
            pekar utvecklingen mot omkring 3 miljarder kronor. Jag vill dock
            inte säga att det är min siffra.
          </note>
          <note>
            Man har ju att arbeta med alla åtgärder på området och att göra
            bästa möjliga jobb. Vad det slutligen innebär vet jag inte. När
            det gäller överskottet var det under månaderna 7--9 i väldigt
            stor utsträckning mycket låga nivåer beträffande åtgärderna.
          </note>
          <note>
            Delvis hängde det samman med våra beslut. Just ingen ungdomspraktik
            tilläts ju under sommarhalvåret, och det gjorde att det blev litet
            segt i starten. Det skall vi inte upprepa, ty det tar så lång
            tid att få upp siffrorna igen.
          </note>
          <note>
            Anf. 40 LAILA STRID-JANSSON (nyd)
          </note>
          <note>
            replik:
          </note>
          <note>
            Herr talman! Oavsett hur mycket pengar som blir kvar av de här
            miljarderna -- och det är klart att det blir fråga om miljarder
            -- vill jag fråga: Varför tycker inte arbetsmarknadsministern
            att det är värt att satsa på ROT-åtgärder? Det har ju tre oppositionspartier
            föreslagit. Vi kan t.ex. reparera skolor överallt i landet som
            är i ett miserabelt skick.
          </note>
          <note>
            Vi kan satsa på kommunala ROT-åtgärder, och vi kan satsa på att
            reparera kulturella bostäder --
          </note>
          <note>
            vilket vi i Ny demokrati har föreslagit. Vi kan hjälpa till i
            fråga om sjukvård och äldrevård. Det finns ju pengar över. Jag
            anser att de pengarna inte ograverat skall gå in i statens budget,
            utan de skall användas på ett vettigt sätt.
          </note>
          <note>
            I dag är det ju billigt att reparera. Dessutom får man något
            för pengarna. Vidare är det väl så att det för att småföretag
            skall kunna fortleva och verka bara finns en enda väldigt viktig
            sak: att man har en god relation till banker, så att man kan låna
            pengar till låg ränta. Det är en förutsättning för företagen.
          </note>
          <note>
            Ligger företaget i glesbygd behövs det också goda kommunikationer.
          </note>
          <note>
            Anf. 41 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Riksdagen behandlade på sätt och vis
          </note>
          <note>
            AMS-framställningen i december i samband med att ytterligare
            500 miljoner kronor anslogs till kommunala ROT-åtgärder och 100
            miljoner kronor till äldrebostäder.
          </note>
          <note>
            Jag är beredd att diskutera detta. Vi ses alltså för att diskutera
            den här frågan. Men jag återupprepar att det viktigaste för byggandet
            naturligtvis är att det förs en politik som gör att alla aktörer
            ser att bl.a. statsskulden är på väg åt rätt håll och att inte
            upplåningsbehovet ökar.
          </note>
          <note>
            Jag tackar Socialdemokraterna för att de på bara en månad har
            övergett kravet på en sänkning av momsen med 5 %. Det skulle höja
            budgetunderskottet med 40 miljarder kronor. De skulle ju också
            lägga 7 miljarder till på rekryteringsstödet. Men nu har de förstått
            att när det görs upp om högst 50 % -- man har rätt till 65 --
          </note>
          <note>
            finns ingen vilja att betala 80 och kasta bort 7
          </note>
          <note>
            miljarder kronor. Socialdemokraterna nyktrar således till undan
            för undan, men fortfarande är de onyktra.
          </note>
          <note>
            Räntan är det viktiga för att Sverige på allvar skall komma i
            gång. Det gäller inte bara företagen utan också alla enskilda
            hushåll, som vid rätta ränteläget börjar våga göra litet grand.
          </note>
          <note type="speaker">
            Anf. 42 ANDERS G HÖGMARK (m):
          </note>
          <note>
            Herr talman! Det tål att upprepas att det går allt bättre för
            Sverige. Exporten stiger.
          </note>
          <note>
            Industriproduktionen skjuter fart. Allt fler industriföretag
            får en ökad orderingång, och --
          </note>
          <note>
            detta är viktigt -- en allt större andel av de svenska hushållen,
            löntagarna, tror på bättre tider och på att det kommer att gå
            bättre för Sverige framöver.
          </note>
          <note>
            Det är glädjande och ger förutsättningar för nya jobb, minskad
            arbetslöshet, ökad konsumtion osv.
          </note>
          <note>
            De goda kurvorna pekar uppåt, och de dåliga kurvorna pekar allt
            kraftigare neråt.
          </note>
          <note>
            Grunden har lagts för att återskapa Sverige som en ledande industri-
            och företagarnation -- en av huvudpunkterna i regeringsförklaringen
            1991.
          </note>
          <note>
            Herr talman! Skall vi framöver på allvar få skörda frukterna
            av den här framgången -- framför allt gäller det de många människor
            som i dag går arbetslösa -- är det viktigt att vi inte förstör
            de förbättrade förutsättningarna för näringslivet, att vi inte
            förstör det påtagligt förbättrade näringsklimat som regeringen
            genom sin konsekventa politik har åstadkommit.
          </note>
          <note>
            Det gäller att gå vidare, men på vilket sätt? Ja, jag vågar påstå
            att det i fråga om nytänkandet i utvecklingen framöver gäller
            att våga förändra. Det är väl just beträffande insikten om att
            i om- och nytänkandet i förändringen våga pröva det nya och ifrågasätta
            det gamla -- alltså just i den mentala processen -- som den bästa
            förutsättningen, grunden, finns för att skapa nya, riktiga jobb,
            en förbättrad ekonomi och därmed också en bas för trygga, långsiktiga
            och tillförlitliga sociala trygghetssystem som arbetslöshetsförsäkring,
            pensioner och sjukförsäkring. Utan en sådan solid ekonomi kommer
            alla trygghetssystem, oaktat vilka ersättningsnivåer vi diskuterar
            och fattar beslut om i denna kammare, att vara illusioner för
            åtminstone de kommande generationerna.
          </note>
          <note>
            Vi har påbörjat en lång debatt. Det är 30--40 talare anmälda
            och 10--15 personer lyssnar i kammaren.
          </note>
          <note>
            Det är kanske en proportion som är symtomatisk när vi diskuterar
            arbetsmarknadspolitiken. Blir det en debatt som präglas av om-
            och nytänkande eller blir det mycket av det traditionella och
            gamla, det gamla som på många punkter har visat sig mindre effektivt?
            För min del skall jag sätta några punkter för nytänkande på dagordningen.
          </note>
          <note>
            En sådan punkt är, som jag uppfattar det, en översyn av många
            regelsystem inom arbetsrätten genom att man ifrågasätter en hel
            del av lönebildningen, bl.a. på ungdomssidan. Men jag hyser en
            viss oro och en viss tveksamhet inför om det är så många som kommer
            att diskutera och ifrågasätta. Fler i den långa rad som nu följer
            kan vilja ha mer av det som har visat sig inte fungera.
          </note>
          <note>
            Det är alldeles uppenbart att arbetsmarknadspolitikens totala
            volym nu har nått sådana höjder att det inte effektivt går att
            administrera den. Det har framkommit i debatten, det sägs klart
            från de myndigheter som jobbar med arbetsmarknadspolitiken och
            det har även framkommit i den rapport från riksdagens revisorer
            som nyligen har lämnats av revisorerna.
          </note>
          <note>
            Verkningsgraden sjunker på toppen med de sista miljarderna. Det
            är förmodligen ett utslag av att det är svårt att på ett meningsfullt
            sätt göra av med pengarna.
          </note>
          <note>
            Jag är alldeles övertygad om att om man kunde ändra proportionerna
            mellan arbetsmarknadspolitiken och en aktiv näringspolitik skulle
            man få mycket långsiktiga vinster. Med det goda näringspolitiska
            klimat som vi nu har, och som betygas av alla företagare som man
            talar med ute på fältet, skulle man få ut betydligt fler nya jobb
            och mer ny tillväxt om man i stället för att satsa de sista miljarderna
            på arbetsmarknadspolitiken ökade satsningarna på entreprenörer
            och innovatörer som har nära anknytning till den praktiska produktionen.
            Det må gälla industriell formgivning, verkstadsteknik, träteknik,
            verkstadsteknisk forskning, etc. Jag tycker att allt fler kommer
            till denna insikt och jag hoppas, herr talman, att vi i denna
            kammare under våren kan både diskutera och fatta beslut som leder
            till insatser i den riktningen.
          </note>
          <note>
            Någonstans i den socialdemokratiska motionen om den ekonomiska
            politiken talar man inte överraskande om ungdomsarbetslösheten.
            Man frågar sig: Måste det vara en så hög ungdomsarbetslöshet?
            200 000 ungdomar står utanför den reguljära arbetsmarknaden. Jag
            tror att svaret helt enkelt är nej. Den höga ungdomsarbetslösheten
            är till mycket stor del ett resultat av systemfel på arbetsmarknaden.
          </note>
          <note>
            En stor del av dessa ungdomar skulle med andra regler för arbetsrätten,
            lönesättningen i kollektivavtal och andra villkor i de kollektivavtal
            som finns få fotfäste tidigare på arbetsmarknaden.
          </note>
          <note>
            Jag menar att det framstår som ganska uppenbart av den debatt
            som har påbörjats av yngre politiker, både inom denna kammare
            och utanför, att de gällande regelsystemen förhindrar ungdomens
            inträde. Ungdomarna puttas enligt LAS-systemet snabbt ut om de
            till äventyrs har kommit in på arbetsmarknaden, men reglerna gör
            tröskeln hög för de ungdomar som vill komma in. Ulf
          </note>
          <note>
            Kristersson, Fredrik Reinfeldt och folkpartister som Lotta Edholm
            och Karin Pilsäter har varit inne på detta. Jag har i och för
            sig hört väldigt litet från exempelvis Martin Nilsson och Ulrica
            Messing som brukar ha uppfattningar om det mesta i detta avseende.
            Men jag tror att även de börjar inse att det regelsystem vi nu
            har är utomordentligt ungdomsfientligt.
          </note>
          <note>
            Det behöver inte vara så att de bäst utbildade, de senast utbildade
            skall ha svårast att komma in på arbetsmarknaden. Ungdomar har
            som bekant vissa problem på grund av bristande erfarenhet, men
            de system vi har i dag försvårar på ett onödigt sätt för ungdomarna.
            Det är dags för oss och även för de fackliga organisationerna
            samt för arbetsmarknadens parter att mer aktivt än man tidigare
            har lyckats med utveckla instrument. Det är bättre om nytänkarna
            får litet mer inflytande än traditionalisterna.
          </note>
          <note>
            På spaning efter de nya jobben i framtiden tittar man också på
            de små företagen. Det är klart att det verkar som om Socialdemokraterna
            har nått något slags om- och nytänkande på den punkten. Det är
            att gratulera, om det nu inte bara är ett verbalt sådant, utan
            även kan omsättas i praktisk gärning.
          </note>
          <note>
            Socialdemokraterna hade arrangerat någon företagardag för ett
            antal månader sedan. Där talade bl.a. Göran Persson om att när
            det gällde översyn av arbetsrätten i den del som gällde småföretag
            var han helt öppen för ett stort antal förändringar. Det lät ju
            utomordentligt positivt.
          </note>
          <note>
            Det var kanske en och annan företagare som t.o.m.
          </note>
          <note>
            trodde på detta. Men när han kom hem till partihögkvarteret och
            den traditionella gruppen av arbetsmarknadspolitiker inom socialdemokratin
            var det stopp och belägg. Icke sådana djärva nytänkanden -- icke!
            Det skulle störa den etablerade friden och ordningen.
          </note>
          <note>
            Man kan fråga sig om det inte finns större kraft i nytänkandet
            på arbetsrättens område. När man hör
          </note>
          <note>
            Socialdemokraterna utlova att man skall återföra beskattningen
            av arbetande kapital, återföra dubbelbeskattning av utdelning
            på aktier blir min fråga till bl.a. Johnny Ahlqvist som är företrädare
            för Socialdemokraterna här: Varför skulle småföretagarna känna
            entusiasm, intresse, framtidstro och med arbete och slit dra fram
            de nya jobb som uppenbarligen går att ta fram om man känner framtidstro?
          </note>
          <note>
            Ni saknar trovärdighet när det gäller småföretagsamheten och
            relationerna. Utan en alltför långrandig tillbakablick vill jag
            påstå att årtionden av försyndelser inte går att reparera vid
            något enstaka framträdande på ett småföretagsmöte där man avger
            löften som man inte ens kan hålla när man kommer hem, utan man
            behöver vända 180 grader. Ni är inte, jag beklagar det, trovärdiga
            i denna skara. Därför kommer en möjlighet för er att regera att
            framstå som ett hot för småföretagsamheten och ett hot mot möjligheten
            att i de här företagen få fram de nya jobben. Det är tyvärr så.
            Jag måste beklaga. Det finns faktiskt en mikroskopisk möjlighet
            att ni skulle kunna komma till makten. Då dras ganska effektivt
            skynket ned för möjligheten att få fram jobben i de här småföretagen.
          </note>
          <note>
            Europafrågan är självfallet viktig för att skapa framtidstro.
            Det råder inget tvivel om att näringslivet med ett ja skulle fortsätta
            att tro på framtiden och skapa de nya jobben. Ett nej däremot
            är i realiteten alltid ett ja till någonting annat. Ett nej till
            EU är ett ja till isolering, bristande framtidstro och därmed
            färre riktiga jobb, sämre ekonomi och mindre möjligheter att bygga
            upp välfärd och goda sociala trygghetssystem. De två punkterna
            -- de riktiga jobben och de tillförlitliga sociala trygghetssystemen
            -- är och förblir de viktigaste målen för den sittande regeringen
            för att gagna välfärd och trygghet.
          </note>
          <note type="speaker">
            Anf. 43 HANS ANDERSSON (v) replik:
          </note>
          <note>
            Herr talman! Allt blir bättre, säger Anders G
          </note>
          <note>
            Högmark. Vi har just beskrivit arbetslöshetssituationen. Vi har
            beskrivit ungdomens situation när det gäller arbetslöshet. Vi
            har beskrivit den rekordartade långtidsarbetslösheten, som hotar
            att slå ut stora mängder människor. Finanserna blir allt sämre
            för staten. Det är inte så att vi minskar vår statsskuld.
          </note>
          <note>
            Den ökar, och den ökar med kraft, bl.a. beroende på att skatteintäkterna
            minskar med moderat politik.
          </note>
          <note>
            Våga det nya! Ja, vad är det nya? Är det vårdnadsbidrag för att
            ta bort en del kvinnor från arbetskraften? Pigor -- är det framtidsjobb
            för att öka ojämlikheten, för att de bättre bemedlade skall få
            sina privata tjänster utförda av ett låglöneproletariat?
          </note>
          <note>
            Arbetslöshetsförsäkringen -- att låta dem som drabbas av arbetslöshet
            få ytterligare försämringar därför att taket i försäkringen har
            satts lågt, det är rejäl moderat politik. Det är ojämlikhetspolitik
            i kombination med bristande näringspolitiska initiativ.
          </note>
          <note>
            Jag tycker att det vore utmärkt med träförädlingsprogram. Jag
            tycker att det vore utmärkt med underleverantörsprogram --
          </note>
          <note>
            branschmässiga program för att förstärka vår konkurrenskraft
            -- miljöinvesteringar osv. Det är mycket bra liksom att höja produktiviteten
            inne i företagen, ändra arbetsorganisationen och förbättra kompetensen.
          </note>
          <note>
            Därför har vi föreslagit att en del av de oerhörda vinster som
            kommer att uppstå i näringslivet sätts av till fonder för att
            generera ny konkurrenskraft, ny kompetens i våra företag.
          </note>
          <note>
            Anders G Högmark vet själv som revisor att det finns mycket att
            önska när det gäller AMS och arbetsmarknadspolitiken. Åtgärdsarsenalen
            har blivit sämre, och det finns många indikationer från
          </note>
          <note>
            AMS, Riksdagens revisorer, oppositionen och från många andra
            håll på att vi måste återgå till en högkvalitativ arbetsmarknadspolitik.
            Jag tycker att det är bedrövligt att Anders G Högmark vill försvara
            den arbetsmarknadspolitik som regeringen har stått för.
          </note>
          <note type="speaker">
            Anf. 44 ANDERS G HÖGMARK (m)
          </note>
          <note>
            replik:
          </note>
          <note>
            Herr talman! Jag skall börja med arbetsmarknadspolitiken, där
            man oaktat andra politikområden gör kanske den viktigaste insatsen
            i många avseenden. Men det är alldeles uppenbart att det finns
            påtagliga brister i effektiviteten. Det finns givetvis allt större
            problem att klara en så stor volym som det nu handlar om. Det
            tror jag att vi alla är överens om, både vi här och de som jobbar
            ute på fältet. Därför är det viktigt att man så att säga sätter
            tummen i ögat på ett antal företeelser som är mindre effektiva.
            Det finns all anledning för arbetsmarknadsutskottet att på olika
            sätt utvärdera olika åtgärder.
          </note>
          <note>
            Det gäller inte bara att kritisera utan också att se vad vi skulle
            ha haft i stället. Man kan självfallet ha kritiska synpunkter
            på både ALU och ungdomspraktik, men frågan är, som Börje
          </note>
          <note>
            Hörnlund tidigare var inne på: Vad sätts in i stället?
          </note>
          <note>
            Där tycker jag ärligt talat att det är ganska tunt.
          </note>
          <note>
            Allt blir bättre. Det mesta pekar uppåt när det gäller ekonomin.
            Allt fler hushåll, Hans
          </note>
          <note>
            Andersson, tror faktiskt, är övertygade om och har förväntningar
            om att det blir bättre framöver.
          </note>
          <note>
            Ekonomin handlar ju mycket om förväntningar --
          </note>
          <note>
            jag behöver naturligtvis inte undervisa Hans
          </note>
          <note>
            Andersson om det. Tror fler och fler av de svenska hushållen
            att det blir bättre, då börjar man öka sin konsumtion och vågar
            göra investeringar. Det skapar efterfrågan och bättre möjligheter
            för nya jobb.
          </note>
          <note>
            Hans Andersson och även Socialdemokraterna verkar så förfärligt
            ledsna och pessimistiska ibland.
          </note>
          <note>
            Det ligger en fara i det. Det kanske hade funnits skäl för er
            också att dra några strån till stacken, nämligen att uttrycka
            en glädje över att så många i
          </note>
          <note>
            Sverige faktiskt är besjälade av en framtidstro och inte bara
            svartmålar, som ni förefaller vilja göra.
          </note>
          <note type="speaker">
            Anf. 45 HANS ANDERSSON (v) replik:
          </note>
          <note>
            Herr talman! Nej, jag skulle gärna vilja vara glad.
          </note>
          <note>
            Jag är ganska optimistisk till min läggning, men det är min plikt
            att som folkvald se problemen. Ett problem är -- Anders G Högmark
            borde mycket väl veta vad det betyder -- att vi har slagit ut
            ungefär
          </note>
          <note>
            400 000 människor, många av dem i onödan.
          </note>
          <note>
            Därmed har vi minskat arbetskraften. Formellt kan man säga att
            vi får lägre arbetslöshetstal. Men detta är ett jätteproblem.
            Nu talar vi om 1,1--1,2 miljoner utslagna eller arbetslösa som
            måste vara bidragstagare och som kommer att få försämringar med
            den nuvarande regeringen.
          </note>
          <note>
            Vi måste öka mängden arbete. Men jag tror också att vi solidariskt
            måste dela på de arbeten som kan bjudas ut. Därför har vi ställt
            oss bakom krav på försöksverksamhet med arbetstidsförkortning.
          </note>
          <note>
            Men det ensamt är inte lösningen på problemen.
          </note>
          <note>
            Varför är vi inte gladare? Ja, kanske därför att vi representerar
            stora skikt av samhället som har fått det allt sämre och känner
            sig allt otryggare. Anders
          </note>
          <note>
            G Högmark talar om att många familjer känner sig gladare och
            har större framtidstro. Det är i väldigt hög grad de som har skott
            sig på skattereformerna, som har ägt aktier och nu till stor del
            har fått skattefrihet och på så sätt får tillgångar och kan investera.
            Men bland de andra -- löntagare som inte har förmögenheter och
            som har drabbats av börda på börda -- råder ingen glädje. De skulle
            vara glada om det blev förändringar i landet. Den kanske viktigaste
            förändringen vore att vi fick en ny regering, som satte jämlikhets-
            och rättvisefrågor samt drömmen att ha alla i produktivt arbete
            i centrum.
          </note>
          <note type="speaker">
            Anf. 46 ANDERS G HÖGMARK (m)
          </note>
          <note>
            replik:
          </note>
          <note>
            Herr talman! Hans Andersson säger att det finns hundratusentals
            människor som slagits ut helt i onödan och att dessa känner vrede.
            Jag delar den uppfattningen. Det är många tusen i Sverige som
            slogs ut helt i onödan under 80-talet på grund av en utomordentligt
            kortsiktig och dålig politik, som direkt motverkade t.ex. småföretagsamheten
            och undan för undan undergrävde småföretagens möjligheter att
            utvecklas och anställa nytt folk. På den punkten, Hans Andersson,
            är vi egentligen ganska överens. Det var många tiotusentals, kanske
            100 000, jobb som försvann i onödan på grund av att den socialdemokratiska
            regeringen inte hade större förståelse för just småföretagsamhetens
            villkor, inte kände småföretagsamhetens själ. Vi har en viss förmåga
            att göra det, inte bara i Småland, utan det finns ett antal andra
            människor som har den förmågan.
          </note>
          <note>
            Det stora felet var att man förde en så felaktig politik. Det
            värsta är att oppositionen inte verkar förstå vad som behöver
            göras. Man har ingen förståele för t.ex. behovet av att ta bort
            skatten på arbetande kapital utan vill återinföra den, behovet
            av att få bort dubbelbeskattningen etc.
          </note>
          <note>
            Den bästa förutsättningen för fortsatt framtidstro och småföretagande
            är att den felaktiga politik som fördes under 80-talet inte börjar
            praktiseras igen efter valet. Det är den bästa garantin. Det är
            den bästa framtidsmöjligheten för de människor som med all rätt
            är bittra över att ha blivit utslagna från företag som inte klarade
            Socialdemokraternas näringspolitik.
          </note>
          <note type="speaker">
            Anf. 47 JOHNNY AHLQVIST (s) replik:
          </note>
          <note>
            Herr talman! Anders G Högmark är verkligen optimistisk. Han säger
            att hushållen tror på en bättre framtid. Men i regeringens budgetförslag
            skriver regeringen själv att det inte börjar bli bättre under
            1994 eller 1995. Det är först 1996 som det kommer att vända när
            det gäller sysselsättningen.
          </note>
          <note>
            Tydligen har Anders G Högmark inte samma tro som regeringen.
          </note>
          <note>
            Systemfelet för ungdomarna är någonting som
          </note>
          <note>
            Anders G Högmark hänger upp sig på varenda gång. När det gäller
            lönebildningen för ungdomarna finns det inte något avtalsområde
            i det här landet, utan man har lägre löner för ungdomarna. Jag
            trodde att vi skulle diskutera arbetsmarknadspolitik här i dag,
            inte vilka överenskommelser som träffas på avtalsnivå. Jag kan
            inte tänka mig att Anders G Högmark är av den uppfattningen att
            riksdagen skall överta besluten när det gäller ungdomslönerna,
            som Börje
          </note>
          <note>
            Hörnlund försökte hösten 1991. Det blev protester i hela landet.
          </note>
          <note>
            När det gäller småföretagare finns det faktiskt i vår motion
            betydligt bättre alternativ för småföretagare än i budgetförslaget.
            Vi säger att vi vill sänka skatten för småföretagarna. Vi vill
            sänka skatten för låginkomsttagarna. De förslag på skattesidan
            som den borgerliga regeringen har lagt fram har inte gynnat en
            enda småföretagare.
          </note>
          <note>
            Däremot har de gynnat de stora kapitalägarna.
          </note>
          <note>
            Om det är så bra för småföretagarna, Anders G
          </note>
          <note>
            Högmark, varför har 45 000 företag gått i konkurs under den period
            ni har suttit vid regeringsmakten?
          </note>
          <note>
            Jag är helt överens med Anders G Högmark om att arbetsmarknadspolitiken
            inte kan bära allt som sker i landet, utan det behövs även näringspolitik
            och ekonomisk politik. Men ni har den rakt motsatta uppfattningen
            i de förslag som ni lägger fram för riksdagen.
          </note>
          <note type="speaker">
            Anf. 48 ANDERS G HÖGMARK (m)
          </note>
          <note>
            replik:
          </note>
          <note>
            Herr talman! Johnny Ahlqvist frågar varför så många företag har
            gått i konkurs under de två år som den nuvarande regeringen har
            suttit vid makten. Den frågan är ganska enkel att besvara.
          </note>
          <note>
            Konkurserna är ett resultat bl.a. av ett antal tidigare års dåliga
            förutsättningar. Jag kan inte påstå att varenda konkurs är orsakad
            av den dåliga socialdemokratiska småföretagspolitiken. Det vore
            djupt oärligt, men jag kan säga att en mycket stor del av konkurserna
            -- oförmågan att få debit och kredit att gå ihop -- beror på under
            80-talet uppsamlade allt sämre förutsättningar för småföretagen.
            Det är alldeles klart. Nu sjunker antalet konkurser tack och lov.
            Man börjar se resultatet av den sittande regeringens politik när
            det gäller näringslivet.
          </note>
          <note>
            Jag vet att skatteminister Bo Lundgren är hemmaskriven i Johnny
            Ahlqvists valkrets. Om
          </note>
          <note>
            Johnny Ahlqvist och Bo Lundgren går ut och diskuterar skatter
            bland småföretagen i
          </note>
          <note>
            Kristianstads län är jag alldeles övertygad om att småföretagen
            känner mycket större tilltro till Bo
          </note>
          <note>
            Lundgrens förmåga att hantera detta område. Jag tror att de litar
            mer till honom och hans förmåga att kunna skapa ett skattevänligt
            klimat.
          </note>
          <note>
            I min valkrets bor Lars Hedfors som är ordförande i skatteutskottet.
            Jag vet av egen erfarenhet från debatter att jag har mycket större
            trovärdighet i skattefrågor när det gäller småföretagen än vad
          </note>
          <note>
            Lars Hedfors har. Johnny Ahlqvist och Lars
          </note>
          <note>
            Hedfors företräder ju en politik som enligt sina historiska rötter
            innebär att man skall plocka ut så mycket som möjligt från småföretagen.
            Genom skatt på arbetande kapital har man under årtionden försvårat
            eller omöjliggjort generationsskiften etc.
          </note>
          <note>
            Det tar lång tid att få ett förtroende. Jag beklagar,
          </note>
          <note>
            Johnny Ahlqvist, men än så länge saknar ni småföretagsamhetens
            förtroende.
          </note>
          <note>
            Småföretagsamheten kommer att dra sina slutsatser inför ett hot
            om ert makttillträde.
          </note>
          <note type="speaker">
            Anf. 49 JOHNNY AHLQVIST (s) replik:
          </note>
          <note>
            Herr talman! I vår motion som vi har väckt -- den kommer att
            diskuteras i morgon när den ekonomiska politiken skall debatteras
            -- föreslår vi skattesänkningar för småföretagarna. Det gör man
            inte i regeringens budgetproposition, Anders G
          </note>
          <note>
            Högmark. Det är bara att läsa innantill. Jag tror ändå att Anders
            G Högmark i varje fall kan förstå det skrivna ordet.
          </note>
          <note>
            När det gäller investeringarna under 80-talet kan man konstatera
            att från 1982 fram till 1990
          </note>
          <note>
            fördubblades investeringarna i det här landet. Det var många
            av småföretagen som stod för detta och inte bara de stora företagen.
            Under den period som
          </note>
          <note>
            Anders G Högmark kritiserar var den genomsnittliga tillväxten
            i landet ca 2 %. Hur stor är tillväxten i dag? På den frågan vill
            jag gärna ha svar från Anders G Högmark.
          </note>
          <note>
            Anders G Högmark sade att vi är pessimister. Ja, det är inte
            så konstigt. Man har bedrivit en ekonomisk politik, näringspolitik
            och arbetsmarknadspolitik som har gjort att arbetslösheten har
            ökat från 3 % till 14 %. Det står i dag 600 000 människor utanför
            den reguljära arbetsmarknaden. Är det ett bra betyg för den politik
            som har förts i landet, Anders G Högmark?
          </note>
          <note>
            Sedan säger Anders G Högmark att det var många jobb som slogs
            ut under 80-talet. Men 1989 och
          </note>
          <note>
            1990 fick man resa till Danmark för att rekrytera folk, eftersom
            den svenska befolkningen inte räckte till för de arbetstillfällen
            som fanns i landet.
          </note>
          <note>
            Det var brist på kvalificerad och även på vanlig arbetskraft.
            Vid en jämförelse kan man bara konstatera att med den politik
            som fördes under 80-
          </note>
          <note>
            talet fanns det ingen arbetslöshet. I dag har vi 14 %
          </note>
          <note>
            arbetslöshet.
          </note>
          <note type="speaker">
            Anf. 50 ANDERS G HÖGMARK (m)
          </note>
          <note>
            replik:
          </note>
          <note>
            Herr talman! Det är helt rätt att det fattades många beslut under
            80-talet och många av dem var dumma. Socialdemokraterna fattade
            inte alla dumma beslut, men genom er regering hade ni ansvaret
            för det klimat som rådde under 80-talet.
          </note>
          <note>
            Det är klart att det gjordes investeringar. Det gjordes många
            vansinniga investeringar inom byggnadsbranschen. Det skördar vi
            nu frukterna av. Det måste vara en bitter ironi för de männsikor
            som går arbetslösa. Man drev upp utvecklingen utan någon som helst
            förankring i verkligheten.
          </note>
          <note>
            Johnny Ahlqvist sade tidigare att vi inte skall diskutera lönesättningar
            och den typen av frågor.
          </note>
          <note>
            Jag vill påstå att det inte hjälper hur mycket vi diskuterar
            och fattar beslut om arbetsmarknadspolitiken och om olika åtgärder
            riktade mot ungdomar och andra om vi inte i grunden ser över de
            regelsystem som skapar problemen. Är man inte öppen för förändringar,
            har man inte heller någon möjlighet att skapa grunden för välstånd
            framöver.
          </note>
          <note>
            Det är klart att många tycker att jag ibland är litet pessimistisk.
            Men jag får väl buga och ta åt mig av
          </note>
          <note>
            Johnny Ahlqvists uppfattning att jag är den store optimisten.
            Jag tror nämligen att vad Sverige i dag behöver och vad många
            av de männsikor som går utan jobb och längtar efter jobb behöver
            är ett optimistiskt ledarskap. Får man bara höra ett antal pessimistiska
            politiker som tror att allt är så dåligt och att det inte blir
            bättre, får man en väldigt liten tilltro till det politiska systemet.
            Dessa männsikor behöver ett politiskt ledarskap, och det är förmodligen
            det som gör att allt fler nu ändå tycker att vi går mot bättre
            tider.
          </note>
          <note type="speaker">
            Anf. 51 ELVER JONSSON (fp):
          </note>
          <note>
            Herr talman! Svensk ekonomi och arbetsmarknad har några dystra
            och jobbiga år bakom sig. Den försämring som inleddes på den förra
            regeringens tid i skarven mellan 80- och 90-talet har fortsatt
            med stor kraft. 80-talets spekulationsekonomi krävde sin tribut,
            och det var en av orsakerna till nedgången i produktionen, tappade
            marknadsandelar, brist på investeringar i Sverige och till en
            begynnande och accelererande arbetslöshet. Allt fler varsel utfärdades
            och allt färre jobb stod till förfogande. Denna negativa utveckling
            har fortsatt in i nuvarande regeringsperiod, och det är först
            under de senaste månaderna -- för att inte säga de senaste veckorna
            -- som den negativa trenden ser ut att kunna brytas. Men vi har
            fortfarande en situation med en arbetslöshet som för oss liberaler
            är helt oacceptabel och som måste bekämpas med alla medel.
          </note>
          <note>
            Herr talman! Det är ändå hoppfullt att man i kammaren i dag talar
            om arbetsmarknadspolitiken i nuet och inför framtiden. Den bild
            som tydligt tonar fram ger hopp. På ett år har antalet varsel
            gått ner till en tredjedel. Det är betydligt färre antal konkurser.
            Den öppna arbetslösheten börjar minska. Det blir allt fler lediga
            jobb, och startaeget-verksamheten har under det senaste året ökat
            med 50 %.
          </note>
          <note>
            Orsakerna till detta är naturligtvis flera, men uthållighet i
            den ekonomiska politiken är ett nödvändigt inslag kombinerat med
            en aktiv arbetsmarknadspolitik och en rad nya åtgärder som har
            tillkommit bara under de senaste åren. Det har redan nämnts här
            ungdomspraktik, arbetslivsutveckling och det senaste tillskottet
            i form av ett generellt arbetsmarknadsstöd. Det innebär i det
            sistnämnda fallet att de som nyanställer under detta år får 15
            % reduktion av arbetsgivaravgiften.
          </note>
          <note>
            Som så många gånger förr måste man konstatera att arbetsmarknadspolitiken
            inte ensam kan lösa problemen. Det innebär att det krävs åtgärder
            inom snart varje politikerområde. Jag har tidigare i denna kammare
            sagt att en fungerande arbetsmarknad kräver ''tre ben'', nämligen:
            en aktiv arbetsmarknadspolitik, ett positivt näringsklimat, sanerade
            och sunda statsfinanser.
          </note>
          <note>
            Framför allt gäller det att föra en ekonomisk politik som lägger
            grunden för en stabil utveckling.
          </note>
          <note>
            Företag och människor som arbetar måste få en framtidstro. Då
            behövs det en ökad tillväxt -- som inte är detsamma som rovdrift
            -- så att vi kan värna vårt välfärdssystem. Målen för regeringens
            ekonomiska politik är nya riktiga jobb och tillförlitliga trygghetssystem.
          </note>
          <note>
            Grunden är lagd genom en rad strukturella reformer under senare
            år. Effekterna kommer att visas i den stigande konjunkturen. För
            en stabil tillväxt krävs att hotet om en galopperande statsskuld
            elimineras. I det långa perspektivet räcker det inte med AMS-jobb
            och AMS-insatser, utan det är riktiga jobb inom främst produktionsoch
            tjänstesektorn som behövs.
          </note>
          <note>
            Vi kan också glädja oss åt att exportindustrin har framgångar,
            att industriproduktionen har ökat och att investeringarna visar
            en klar uppgång. Men denna del av ekonomin är, som redan har sagts,
            för liten för att skapa en allmän uppgång. Vi behöver dessutom
            nyföretagande, både inom produktionssektorn och inom tjänstesektorn.
          </note>
          <note>
            Detta förutsätter ett positivt företags- och företagarklimat.
            Regeringens åtgärder för att förbättra klimatet för i synnerhet
            de mindre företagen innebär att skatter har sänkts, att arbetsrätten
            har modifierats och att försörjningen av riskkapital har underlättats.
          </note>
          <note>
            Tyvärr måste man av och till konstatera att regeringens förslag
            ofta möter ett politiskt motstånd från den socialdemokratiska
            oppositionen. På ett sätt är det kanske inte överraskande. Socialdemokraterna
            har ju en tradition där man inte sällan har haft en ''snål''
          </note>
          <note>
            inställning till småföretag och småföretagande.
          </note>
          <note>
            Detta har för övrigt också omvittnats av socialdemokraterna själva.
            Socialdemokraterna vill gärna ha företag, men de är inte lika
            benägna att ge människor som är beredda att ta risker och att
            slita hårt ett utbyte av sina insatser och rent av kunna bli framgångsrika.
          </note>
          <note>
            Ett problem för industriutvecklingen i Sverige är att vi har
            halkat efter när det gäller produktion som bygger på forskning
            och utveckling. Det är angeläget att Sverige, som är ett väl utvecklat
            industriland, satsar mer på FoU-intensiv industri, vars produktion
            dessutom är mindre känslig för konjunktursvängningar. Produkterna
            är i regel också positiva från miljösynpunkt. För jobb och välfärd
            i Sverige är det därför angeläget med en ökad produktion av FoU-intensiva
            produkter. För att åstadkomma detta krävs en mer aktiv statlig
            innovationspolitik. Bl.a. behövs ökade möjligheter för innovatörer
            att få stöd när nya produkter skall utvecklas och introduceras
            på marknaden. I det sammanhanget förväntar vi oss förslag från
            regeringen till riksdagen i vår. Genom bättre klimat för småföretag
            i allmänhet och FoU-intensiv produktion i synnerhet bör det vara
            möjligt att klara utmaningen att återföra Sverige till full sysselsättning
            under detta decennium, men då krävs det också att en del andra
            förutsättningar uppfylls. En viktig sådan är att Sverige blir
            medlem i den europeiska gemenskapen, EU.
          </note>
          <note>
            För jobbens skull är det vidare viktigt att ytterligare få ner
            räntorna. Därför måste saneringen av statsfinanserna fortsätta
            med stor kraft.
          </note>
          <note>
            För jobbens skull är det också viktigt att satsa på utbildning
            och kompetens, på skolan, på den högre utbildningen och forskningen.
            Det gick en lång period -- ett par decennier rent av -- då det
            inte skedde någon utbyggnad av de högre studierna i
          </note>
          <note>
            Sverige. Nu har den högre utbildningens volym ökat mycket kraftigt
            sedan 1991, och med löntagarfondspengar görs satsningar på forskningen.
          </note>
          <note>
            Herr talman! Det finns enligt min mening en felaktig uppfattning
            om att nedrustning av den offentliga sektorn skulle göra det lättare
            att få fram fler jobb. Andra hänger sig åt ensidiga rop på stora
            skattesänkningar. Men detta skulle leda till inte bara kvalitetsförsämringar
            inom barnomsorg, äldrevård, handikappades möjligheter, sjukvårdens
            funktion och en fungerande skola.
          </note>
          <note>
            Därtill kommer det faktum att många som förlorar sin offentliga,
            betalda service inte skulle få så mycket av skattelättnaden. Inte
            heller skulle det vara någon lösning att spekulera i sänkta löner
            inom den sociala tjänstesektorn.
          </note>
          <note>
            Det finns också här ekonomer som tycker att de som arbetar inom
            offentlig sektor är lågproduktiva, därför att deras arbetsuppgifter
            på en ren marknad inte värderas så högt, och att de därför borde
            få mindre betalt. Men också marknaden kan brista i förmåga att
            värdera arbetsuppgifter rättvist. De som får del av sociala tjänster,
            t.ex. sjuka, äldre och handikappade har ofta låg köpkraft, särskilt
            i förhållande till vad tjänsterna kostar. Därför kan de inte betala
            för dem. Utifrån liberala utgångspunkter är marknaden å ena sida
            förträfflig.
          </note>
          <note>
            Men den har å andra sidan sin begränsning.
          </note>
          <note>
            Marknaden måste ges ramar så att det blir en socialt styrd marknadsekonomi.
          </note>
          <note>
            Visst kan kvinnor få arbete inom privat sektor, men mer än hälften
            av Sveriges förvärvsarbetande kvinnor finns inom den offentliga
            sektorn. Mer än två tredjedelar av dem som arbetar där är kvinnor.
          </note>
          <note>
            Det är ingen tvekan om att en väl utbyggd offentlig sektor har
            sociala värden som inte går att bortse från. Den har alltså en
            positiv jämställdhetssida som vi är angelägna om att slå vakt
            om och hävda.
          </note>
          <note>
            I en lågkonjunktur som visserligen är i vikande, men som vi får
            leva med under ännu många månader, är det viktigt att vi rustar
            oss för en stark konjunktur där utbildad arbetskraft kommer att
            efterfrågas. Tidigare erfarenheter från s.k.
          </note>
          <note>
            flaskhalsar manar oss till att stimulera såväl unga som människor
            i långt kommen vuxen ålder att komplettera och fortbilda både
            sin allmänna kompetens och särskilda yrkesutbildning. Det gäller
            att kunna möta framtidens teknik med förnyade kunskaper.
          </note>
          <note>
            När det gäller arbetsmarknadspolitikens allmänna inriktning,
            att hävda arbetslinjen, gäller det att metodiskt fullfölja den
            linje som riksdagen beslutade om i höstas och att regeringen i
            allt väsentligt följer upp i årets budgetproposition.
          </note>
          <note>
            Herr talman! Detaljer kan självfallet behöva justeras. Men den
            allmänna färdriktningen, att arbete, sparande och nyföretagande
            måste vara grunden för framtidens arbetsmarknad, är det viktigt
            att hävda.
          </note>
          <note>
            Det finns inga genvägar för att uppnå välfärd och god livsmiljö.
            Lägets allvar kräver att vi som parlamentariker tar ett gemensamt
            ansvar för en god framtida arbetsmarknad.
          </note>
          <note type="speaker">
            Anf. 52 JOHNNY AHLQVIST (s) replik:
          </note>
          <note>
            Herr talman! Jag blev glad när jag hörde Elver
          </note>
          <note>
            Jonsson säga att vi skulle diskutera nuet. Men som vanligt halkade
            Elver Jonsson tillbaka till 80-talet igen.
          </note>
          <note>
            Låt mig säga något om 80-talet. När vi lämnade 80-
          </note>
          <note>
            talet och gick in på 90-talet gjorde vi det som det enda land
            i Europa som inte hade någon ungdomsarbetslöshet. Hur ser det
            ut i dag? I dag finns det faktiskt 90 000 ungdomar som är öppet
            arbetslösa. Det finns ungefär lika många som befinner sig i arbetsmarknadspolitiska
            åtgärder.
          </note>
          <note>
            Ändå säger Elver Jonsson att 80-talet inte var så bra som 90-talet
            har blivit. Jag kan inte förstå hur man kan tolka det som sämre
            att alla ungdomar har jobb än en ungdomsarbetslöshet som ligger
            på 180 000.
          </note>
          <note>
            När det gäller försämringarna i arbetsrätten säger
          </note>
          <note>
            Elver Jonsson att man måste anpassa den för att ungdomarna skall
            kunna få jobb i företagen. Det skulle vara intressant att någon
            gång få reda på om
          </note>
          <note>
            Elver Jonsson statistiskt kan bevisa att försämrad trygghet och
            försämringar i arbetsrätten ger fler arbetstillfällen. Tvärtom
            har signalerna redan kommit efter vad som hände den 1 januari.
            Jag kan ta Jönköpings län som exempel. Där har 700 fasta arbetstillfällen
            omvandlats till objektsanställningar i enlighet med den lagstiftning
            som för närvarande finns. Har den gett några fler arbetstillfällen?
            Nej, tvärtom har den ökat otryggheten. Det kommer inte att bli
            fler arbetstillfällen genom att arbetsrätten försämras.
          </note>
          <note>
            Jag instämmer i att utbildningens omfattning har ökat sedan 1991.
            Men på vilkas initiativ har den hela tiden ökat? Vi socialdemokrater
            har hela tiden lagt fram förslag om utbildning och kompetenshöjande
            åtgärder. Varenda gång ända fram till våren 1993 har ni röstat
            ner dessa. Då antog ni hela det paket som vi förhandlade om med
            arbetsmarknadsminister Börje Hörnlund, samtidigt som vi här diskuterade
            a-kassan. Då som först accepterade ni och insåg att utbildning
            faktiskt ger arbetstillfällen även i framtiden.
          </note>
          <note type="speaker">
            Anf. 53 ELVER JONSSON (fp) replik:
          </note>
          <note>
            Herr talman! Jag får rätta Johnny Ahlqvist på en punkt. Han vill
            låta kammaren förstå att det, när nuvarande regering tog över,
            inte fanns någon ungdomsarbetslöshet. Men visst fanns det det.
            Det har vi haft sedan 70-talets början, så jag tror att
          </note>
          <note>
            Johnny Ahlqvist får läsa på den statistiken om igen.
          </note>
          <note>
            Däremot är det riktigt att den har ökat kraftigt.
          </note>
          <note>
            Den har ökat alldeles för våldsamt. Men det man ändå skall hålla
            nuvarande regering räkning för är att den nu har tagit tag i situationen.
            Symtomatiskt är att Socialdemokraterna var så häpna över att det
            kom ett ganska radikalt förslag, nämligen ungdomspraktiken. I
            början var
          </note>
          <note>
            Socialdemokraterna starkt kritiska mot det. Nu har man ställt
            upp på det. Men kom inte och säg att det var Socialdemokraterna
            som gick i spetsen för att vi främst skulle bekämpa ungdomsarbetslösheten.
          </note>
          <note>
            När det gäller arbetsrätten skall jag deklarera att jag hör till
            dem som också har en modifierad syn på den. Jag tycker att man
            från fackligt håll överdriver möjligheterna att klara arbetena
            med en mycket långtgående arbetsrättslagstiftning. En sådan har
            vi haft, men den garanterade ju inte arbeten. Det enda som på
            sikt kan garantera arbeten är ett näringsklimat som gör att nya
            arbetstillfällen kommer till och att det finns arbeten som är
            säkra och trygga.
          </note>
          <note>
            Å andra sidan bör sägas att det på arbetsgivarhåll och även bland
            politiska företrädare här i kammaren finns de som tror att en
            massa jobb skulle skapas om man bara fick bort arbetsrätten.
          </note>
          <note>
            Det ligger mycket stora överdrifter i sådana påståenden. Låt
            oss ha en arbetsrättslagstiftning som hittar balanspunkten mellan
            trygghet och smidighet.
          </note>
          <note type="speaker">
            Anf. 54 JOHNNY AHLQVIST (s) replik:
          </note>
          <note>
            Herr talman! Om nu ungdomspraktiken har gett det goda resultat
            som Elver Jonsson tydligen vill åberopa, varför har man då inte
            i verkligheten levt upp till de mål som riksdagen har lagt fast?
            Jag återkommer till detta, för vi var överens i denna kammare
            om att målet skulle vara 103 000
          </note>
          <note>
            ungdomspraktikplatser. Resultatet blev 49 000.
          </note>
          <note>
            Kan man då säga att det var varit ett bra instrument? Jag håller
            med om att vi kritiserade ungdomspraktiken när den infördes. Vi
            gjorde det ur aspekten att ungdomarna gjordes rättslösa.
          </note>
          <note>
            Denna kammare beslutade om en undantagslagstiftning som inte
            har skett sedan beslutet om Åkarpslagen. Detta vände vi oss emot.
          </note>
          <note>
            Vi kunde inte acceptera detta från socialdemokratisk sida. Vi
            accepterar fortfarande inte att våra ungdomar har gjorts rättslösa,
            utan vi tycker att de skall betraktas som alla andra anställda
            ute i det verkliga livet.
          </note>
          <note>
            Jag vill återkomma till frågan om utbildning och kompetens, för
            den hänger också samman med de arbetsmarknadspolitiska målen som
            här har lagts fast. Vi trodde att arbetsmarknadsutbildningen skulle
            ge 58 000 platser. Den har i stället gett 44 000
          </note>
          <note>
            platser. Varför? Jo, därför att Elver Jonsson, de andra borgerliga
            partierna och Ny demokrati drev igenom en sänkning av ersättningsnivån
            till 65 %
          </note>
          <note>
            för arbetsmarknadsutbildning för dem som var yngre än 25 år.
            Där har vi resultatet som gör att vi inte kan nå upp till målet.
            Samtidigt pratar Elver
          </note>
          <note>
            Jonsson om hur viktigt det är med utbildning och att stärka sin
            kompetens. Men ni har ju själva handlat rakt emot detta.
          </note>
          <note>
            När det gäller den offentliga sektorn höll Elver
          </note>
          <note>
            Jonsson ett lovtal i sitt inledningsanförande om hur viktig den
            är. Det ställer jag upp på. Jag håller fullt och fast med om hur
            viktig den offentliga sektorn är både för jämställdhetsprincipen
            och för kvinnorna.
          </note>
          <note>
            Men varför ställde ni er då inte bakom vårt förslag den 15 december
            om att inte skicka ut ytterligare
          </note>
          <note>
            20 000, av vilka 99 % är tjejer, i arbetslöshet? Detta har vi
            återkommit till i vår motion.
          </note>
          <note>
            Efter Elver Jonssons uttalande och efter Bengt
          </note>
          <note>
            Westerbergs stora uttalande i somras om att man inte skulle öka
            arbetslösheten inom den offentliga sektorn förväntar jag mig att
            Elver Jonsson och
          </note>
          <note>
            Bengt Westerberg ställer upp på det förslag som vi har lagt.
          </note>
          <note type="speaker">
            Anf. 55 ELVER JONSSON (fp) replik:
          </note>
          <note>
            Herr talman! Det är viktigt att påminna om att ungdomspraktiken
            inte skall vara någon ersättning för de riktiga jobb som snarast
            skall komma i fråga.
          </note>
          <note>
            Det är en sistahandsåtgärd och skall inte vara någon form av
            gratis arbetskraft. Tänk bort ungdomspraktiken, Johnny Ahlqvist
            och kära socialdemokrater, och vi hade haft en förskräcklig situation
            från socialpolitisk synpunkt.
          </note>
          <note>
            Det är angeläget att framhålla att nya riktiga jobb måste komma
            till. Det förutsätter ett positivt näringsklimat och sunda statsfinanser,
            som bl.a.
          </note>
          <note>
            kan möjliggöra låg ränta och dämpad inflation.
          </note>
          <note>
            Jag tackar för att det råder samstämmighet om den offentliga
            sektorns värden. Men så ställer Johnny
          </note>
          <note>
            Ahlqvist den retoriska frågan: Varför ställde ni inte upp på
            våra förslag? Ja, det görs oerhört mycket för att just komma ifrån
            den svåra situationen att det i en lågkonjunktur avskedas människor,
            t.ex. på sjukvårdsområdet. Där satsas pengar, vilket innebär att
            Arbetsmarknadsverket via länsarbetsnämnderna träffar avtal om
            kompetenshöjande insatser, som medför att man kan undanröja varsel
            och uppsägningar inom sjukvården.
          </note>
          <note>
            Vi tycker att det är angeläget att så sker. Men det är viktigt
            att man inte ''låser in'' en arbetsgrupp på för höga tal utan
            klarar strukturförändringen och en kompetenshöjning. På den punkten
            känner jag att arbetsmarknadsutskottet och riksdagen är nog så
            överens.
          </note>
          <note type="speaker">
            Anf. 56 HANS ANDERSSON (v) replik:
          </note>
          <note>
            Herr talman! Elver Jonsson talade mycket om allmänna spörsmål,
            men eftersom han är vice ordförande i arbetsmarknadsutskottet,
            finns det anledning att få besked om hur han ser på det faktum
            att vi har en rekordhög arbetslöshet, en rekordhög långtidsarbetslöshet,
            en rekordhög ungdomsarbetslöshet och allt fler människor med utomnordiskt
            medborgarskap i ren arbetslöshet.
          </note>
          <note>
            Samtidigt finns det kvar av de av riksdagen anvisade medlen.
            Arbetsmarknadsverket har ett överskott av medel. Vi från oppositionen
            har sagt att det kommer att bli på detta sätt, eftersom regelsystemen
            har försämrat drivkraften att få in människor i vettig verksamhet.
            Man sänkte stödet till företagsutbildning.
          </note>
          <note>
            När det gäller utbildningsvikariat finns en låsning, som gör
            att dessa kan stoppas om inte någon ändring sker. Det ser inte
            ut att bli någon ändring enligt budgetpropositionen. Vi visste
            att det skulle bli så här framför allt på utbildningssidan när
            det gäller studiefinansieringen och utbildningsbidragen. Nu när
            arbetslösheten är långt högre än förra året, har vi vid januaris
            slut tappat ungefär 20 % av arbetsmarknadsutbildningen. I
          </note>
          <note>
            stället har vi oerhört stora volymer av det som Elver
          </note>
          <note>
            Jonsson själv säger -- med all rätt, eftersom det är riksdagens
            beslut -- skulle vara en
          </note>
          <note>
            ''sistahandsåtgärd'' och som inte håller den kvalitet som man
            har anledning att förvänta, nämligen
          </note>
          <note>
            ALU och ungdomspraktik. Hur ser Elver Jonsson på detta och på
            att ROT-initiativen från AMS ännu inte har fått något positivt
            svar samtidigt som byggarbetslösheten på många håll ligger över
          </note>
          <note>
            50 %?
          </note>
          <note type="speaker">
            Anf. 57 ELVER JONSSON (fp) replik:
          </note>
          <note>
            Herr talman! Hans Andersson undrade vart den rekordhöga arbetslösheten
            hade tagit vägen i mitt anförande. Men jag påtalade den och framhöll
            att den från liberala utgångspunkter är helt oacceptabel. Vi kan
            också konstatera att inte bara
          </note>
          <note>
            Sverige känner av arbetslösheten. Danmark har i decennier haft
            tvåsiffriga öppna arbetslöshetstal.
          </note>
          <note>
            Norge, där man brukar vara lika duktig som vi i
          </note>
          <note>
            Sverige på att ha en låg arbetslöshet, hänger oss i hälarna när
            det gäller den öppna arbetslösheten --
          </note>
          <note>
            för att inte tala om våra stackars finska vänner som har uppemot
            20 % öppen arbetslöshet och där den vinnande presidentkandidaten
            uttalade att Sverige för en arbetsmarknadspolitik som man gärna
            borde ta till i Finland för att klara situationen.
          </note>
          <note>
            Vi kan konstatera att det finns ett helt batteri med insatser,
            och jag tycker, Hans Andersson, att vi med den minskande arbetslöshet
            som nu avtecknas vid horisonten är på väg i rätt riktning. Det
            gäller att backa upp dessa insatser och ge dem genomslag med full
            kraft.
          </note>
          <note>
            Hans Andersson frågade, också det retoriskt, varför ROT-verksamheten
            inte får genomslag. Jag tror att det beror på det som arbetsmarknadsministern
            nämnde. Så länge vi ställer nya pengar i utsikt, avvaktar man
            alldeles för länge. Det är oerhört gynnsamt att man i kommunerna
            gör de upprustningar som vi alla önskar, men vi skall vara försiktiga
            med att avisera nya medel. Det har en förlamande inverkan på igångsättandet.
          </note>
          <note type="speaker">
            Anf. 58 HANS ANDERSSON (v) replik:
          </note>
          <note>
            Herr talman! Jag drar då slutsatsen att Elver
          </note>
          <note>
            Jonsson såsom vice ordförande i arbetsmarknadsutskottet inte
            tycker att det är en egendomlig situation att anslagna pengar
            ligger kvar och skvalpar utan att kunna användas beroende på regelsystem
            och annat samtidigt som även prioriterade grupper har en rekordartad
            arbetslöshet. Detta är, menar jag, en gränslös cynism och en osedvanlig
            politisk impotens, som tar sig uttryck i denna passivitet.
          </note>
          <note>
            Jag tror nog att de liberala utgångspunkter som
          </note>
          <note>
            Elver Jonsson talade om tar sig andra uttryck. Jag försökte i
            mitt huvudanförande ta upp en del av de frågorna. Finansplanen
            är full av åsikter om vikten av att avreglera arbetsmarknaden,
            att utnyttja försämringarna av arbetsrätten och att, genom att
            försämra trygghetssystemet t.ex. på arbetslöshetsförsäkringen,
            se till att människor blir tvingade att böja knä ännu mer för
            att få sitt arbete.
          </note>
          <note>
            Elver Jonsson står i själva verket bakom det som uttrycks i denna
            liberala finansplan, nämligen att skattereformerna skall fortsätta
            på det sätt som man har inlett. Kommunerna skall även i fortsättningen
            få sin ekonomi försämrad. Därmed kommer vi helt enkelt att få
            en fortsatt utslagning i kommunerna, vilket kommer att drabba
            välfärden.
          </note>
          <note>
            Då blir det, såvitt jag förstår, inga riktiga jobb inom omsorg
            och vård utan möjligtvis på sin höjd AMS-
          </note>
          <note>
            initiativ för att senarelägga uppsägningar. Liberala utgångspunkter
            -- ja, men en ruskigt cynisk politik av vice ordföranden i arbetsmarknadsutskottet.
          </note>
          <note type="speaker">
            Anf. 59 ELVER JONSSON (fp) replik:
          </note>
          <note>
            Herr talman! Det må Hans Andersson tycka. Men om Hans Andersson
            läser igenom mitt anförande i lugn och ro, kommer nog också han
            fram till att det finns sådant som en vänsterpartist kan ställa
            sig bakom.
          </note>
          <note>
            Hans Andersson påstod att det skulle ske en allmän avreglering
            av arbetsrätten, men det är inte sant.
          </note>
          <note>
            Den modifierade förändring som skedde vid årsskiftet efter ett
            riksdagsbeslut har många arbetsrättsspecialister sagt var ytterst
            marginell.
          </note>
          <note>
            Det handlar inte om att skrota arbetsrätten utan om att justera
            den och göra den hanterlig för båda parter.
          </note>
          <note>
            Jag tycker att Hans Andersson skall erinra sig sitt eget uttalande
            i sitt huvudanförande, då han med statsmannapatos sade att det
            inte är lätt att komma åt arbetslösheten. Om den insikten torde
            vi vara överens. Därför krävs det ett gemensamt parlamentariskt
            ansvarstagande för en svår situation. Men en klar ljusning är
            i sikte.
          </note>
          <note type="speaker">
            Anf. 60 HARALD BERGSTRÖM (kds):
          </note>
          <note>
            Herr talman! Det råder inget tvivel om att arbetslösheten är
            ett av våra största problem i dag.
          </note>
          <note>
            Debatten här i kammaren visar också att det råder en bred samstämmighet
            om vikten av att få fler människor i arbete. Frågan är inte om
            utan hur vi på bästa sätt skall klara av den gigantiska uppgiften
            att få bortemot en halv miljon människor i riktiga jobb.
          </note>
          <note>
            Regeringen slår i finansplanen fast detta som ett av de centrala
            målen fram till slutet av 1990-talet. För att nå delmålet en halverad
            arbetslöshet fram till
          </note>
          <note>
            1998 krävs en hög, ja t.o.m. mycket hög och stabil utveckling.
          </note>
          <note>
            Förutsättningarna för detta har skapats:
          </note>
          <note>
            skattereformen, den förändrade företagsbeskattningen, förbättrade
            villkor för småföretagande, avskaffande av offentliga monopol,
            satsningar på forskning och utbildning samt århundradets största
            satsning på infrastruktur.
          </note>
          <note>
            Alla dessa insatser är var och en på sitt sätt investeringar
            som utgör en god grund för framtiden nu när konjunkturen har vänt.
            Kds har varit med i den process som har lett fram till förverkligandet
            av dessa förutsättningar.
          </note>
          <note>
            En av de viktigaste enskilda faktorerna för en förbättrad sysselsättning
            är att investeringarna ökar. Bruttoinvesteringarna i näringslivet
            är nu på väg uppåt och beräknas öka med närmare 9 %
          </note>
          <note>
            under 1994. En viktig förutsättning för att varaktigt få upp
            investeringarna på en högre nivå är att räntorna kan hållas nere.
            Av den anledningen är det av största vikt att regeringens saneringsprogram
            fullföljs. Räntenedgången under det senaste året innebär en stimulans
            av ekonomin med ca 55-60
          </note>
          <note>
            miljarder under den kommande tvåårsperioden.
          </note>
          <note>
            De här sambanden känner OECD väl till. I den senaste rapporten,
            som kom häromdagen, fick vi veta att vårt saneringsprogram trots
            detta borde ha varit dubbelt så kraftfullt, dvs. borde ha uppgått
            till
          </note>
          <note>
            150 miljarder kronor.
          </note>
          <note>
            Herr talman! Om förslagen i socialdemokraternas ekonomiska motion
            genomförs riskerar vi med stor sannolikhet att få en motsatt effekt,
            vi får i stället höjda räntor. Även om man nu plötsligt släppt
            kravet på en ofinansierad momssänkning lämnar man ifrån sig ett
            förslag som innebär en ytterligare underbalansering av statens
            budget och dessutom ytterligare ofinansierade utgifter för andra
            delar av den offentliga sektorn.
          </note>
          <note>
            Ekonomer från IMU och OECD dömer ut denna form av expansiv finanspolitik
            som oansvarig redan när budgetunderskottet bara är 3-4 % av BNP.
            Vårt budgetunderskott är ca 13 % av BNP!
          </note>
          <note>
            De jobb socialdemokraterna anser sig skapa kommer nästan uteslutande
            i den offentliga sektorn. Samtidigt kritiserar man regeringen
            för att de offentliga utgifternas andel av BNP vuxit till över
            70 %. Min fråga till Johnny Ahlqvist blir: Var finns logiken i
            detta?
          </note>
          <note>
            Vidare vill socialdemokraterna finansiera sina förslag med tämligen
            omfattande skattehöjningar.
          </note>
          <note>
            Bl.a. vill man återinföra dubbelbeskattningen på aktieutdelningar,
            dvs. placera Sverige i den exklusiva, men föga smickrande, lilla
            grupp som beskattar avkastningen på kapital som satsas i företag
            hårdare än avkastningen på passivt banksparande. Såvitt jag har
            förstått är alla ansvarsmedvetna ekonomer överens om att just
            aktiutdelningar är det mest riskvilliga kapital som vi har ute
            i näringslivet.
          </note>
          <note>
            Johnny Ahlqvist! Om ni nu vill dubbelbeskatta kapitalinkomster,
            vore det då inte bättre att lägga dubbel skatt på bankräntor i
            stället?
          </note>
          <note>
            Slutsatsen av era förslag blir att ni vill skapa nya jobb i den
            offentliga sektorn men på den privata sektorns bekostnad. Det
            anser vi kristdemokrater helt ohållbart.
          </note>
          <note>
            Herr talman! De nya jobben måste komma i den privata sektorn.
            Med världens högsta skattetryck och enorma underskott i de offentliga
            finanserna finns inga hokus-pokus-metoder som möjliggör något
            annat på sikt.
          </note>
          <note>
            Under perioden 1971--1992 minskade sysselsättningen i den privata
            sektorn med nära 6 %
          </note>
          <note>
            i Sverige, medan den ökade i USA med 41 %, i
          </note>
          <note>
            Japan med mer än 23 % och i EG med 7 %.
          </note>
          <note>
            Samtidigt ökade sysselsättningen i den offentliga sektorn i Sverige
            med mer än 13 %. Det som vi nu ser är hur ohållbar denna utveckling
            i verkligheten är.
          </note>
          <note>
            Från kds har vi länge betonat småföretagens betydelse för de
            nya jobben. Glädjande nog delar allt fler den uppfattningen. Under
            de senaste tio åren har 7 av 10 nya jobb i näringslivet skapats
            i företag med mindre än 200 anställda. Regeringen har tagit flera
            beslut som underlättar utvecklingen för småföretagen. Med tanke
            på kapitalets stora rörlighet över gränserna likaväl som med tanke
            på såväl företagens som företagarnas rörlighet måste vi vara medvetna
            om att försämrade villkor för företagande i Sverige nu snabbare
            än någonsin tidigare i vår historia kan få påtagligt negativa
            konsekvenser för sysselsättningen i Sverige.
          </note>
          <note>
            I stället är det av största vikt att vi fortsätter på den av
            regeringen inslagna vägen och ser till att vidmakthålla och skapa
            konkurrenskraftiga villkor för företagande i Sverige. Från kds
            ser vi särskilt fram emot att några av Innovationsutredningens
            förslag blir verklighet. Att patent och innovationer som annars
            riskerar att exporteras till andra länder verkligen stannar i
            Sverige är en sådan viktig åtgärd. Exempelvis skulle royalty på
            patenterade uppfinningar kunna vara skattefri under ett par år
            för att höja innovationstakten och underlätta kommersialiseringen
            av många uppfinnares möda och påhittighet i Sverige.
          </note>
          <note>
            Men ett förbättrat företagsklimat handlar inte bara om regeländringar
            och skattesatser. Minst lika viktigt är att den allmänna synen
            på företagande och företagare är positiv. Socialdemokraterna säger
            att man gillar företag, stora men nu också små. Men hur är det
            med företagaren? Det finns inget företag som inte börjat med ett
            stenhårt arbete av någon eller några med en idé om en produkt,
            en konstruktion eller en affärsidé. Nej, företagaren/uppfinnaren
            är inte särskilt populär i socialdemokraternas Sverige. Jag vågar
            det påståendet. Socialdemokraternas inställning är ungefär lika
            logisk som att påstå att man gillar tennis men inte tennisspelare.
          </note>
          <note>
            De tusentals seriösa företagare vi har i Sverige måste få bli
            något av nationens hjältar. Skulle
          </note>
          <note>
            Sverige vinna OS-guld i ishockey i Lillehammer, försäkrar jag
            att både Carl Bildt och Ingvar
          </note>
          <note>
            Carlsson skulle stå i gratulanternas kö.
          </note>
          <note>
            Herr talman! Är det inte på tiden att politiker på alla nivåer
            ställer sig i kö för att gratulera företagare som lyckas dra hem
            nya order och skapa förutsättningar för nya jobb? Det gäller både
            kommunalt och på riksplanet.
          </note>
          <note>
            Ungdomsarbetslösheten och långtidsarbetslösheten måste angripas
            på bred front. Vi får inte vara rädda för nya grepp. Olika sätt
            att främja tillväxten av jobb finns, t.ex. inom tjänstesektorn,
            och de måste prövas förutsättningslöst. Från kds har vi föreslagit
            en särskild u-skattsedel, som skulle ge ungdomar upp till 25 år
            en möjlighet att starta eget och sälja hushållstjänster momsfritt
            och med kraftigt reducerade arbetsgivaravgifter. Vi tror att det
            ur statsfinansiell synpunkt skulle vara ett effektivare system
            än det förslag som lämnats i utredningen om tjänstebeskattningen
            om rätt till avdrag för hushållstjänster i inkomstslaget tjänst.
          </note>
          <note>
            Reaktionen på vårt förslag om u-skattesedel har blivit ett föraktfullt
            tal om att kds vill ha tillbaka
          </note>
          <note>
            ''pigsamhället''. Det handlar inte om det. Det handlar om att
            ge ungdomar en chans till arbete och till att ta vara på sig själva
            och att stärka deras kreativitet och självförtroende.
          </note>
          <note>
            I Växjö ordnade kommunen sommaren 1993 så att arbetslösa skolungdomar
            och studenter fick jobba just inom denna sektor. Det gick till
            så att den som ville ha hjälp t.ex. med gräsklippning, städning,
            rensning av jordgubbsland, vindsstädning osv.
          </note>
          <note>
            ringde en förmedlingscentral. Det kostade beställaren 100 kr
            för sex timmars jobb, och den unge fick 100 kr för att arbeta
            sex timmar.
          </note>
          <note>
            Kommunen stod som arbetsgivare och gick emellan och betalade
            avgifterna. Resultatet? Under de cirka två månaderna utförde ca
            350 ungdomar ungefär 1 450 dagsverken. Gissa om man var belåten!
          </note>
          <note>
            Det finns inom denna sektor ett behov genom vilket vi politiker
            kan skapa möjligheter för arbetslösa ungdomar till meningsfullt
            arbete.
          </note>
          <note>
            Herr talman! Avslutningsvis vill jag säga att den här debatten
            visar att vi ser olika vägar att få fram de nya jobb som kan ta
            oss ur det slöseri som den förödande arbetslösheten med alla dess
            sociala konsekvenser innebär. Ändå måste målsättningen vara att
            hitta breda politiska lösningar. Med ca
          </note>
          <note>
            600 000 arbetslösa är det en absolut nödvändighet.
          </note>
          <note type="speaker">
            Anf. 61 JOHNNY AHLQVIST (s) replik:
          </note>
          <note>
            Herr talman! Jag tror att det blir mycket svårt att hitta några
            breda lösningar med kds. I vårt budgetalternativ har vi lagt fram
            förslag som innebär att statens finanser stärks på ett betydligt
            bättre sätt än genom regeringens förslag. Skall man ta alla utfästelser
            om skattesänkningar och mindre socialavgifter som Harald Bergström
            tog upp i debatten på allvar lär nog det statsfinansiella läget
            bli betydligt sämre än det redan är. Jag tror inte att det går
            att hitta några breda lösningar där.
          </note>
          <note>
            Jag tycker också att vi skall gratulera de företag som tar hem
            order och skapar arbetstillfällen. Men vi skall inte heller glömma
            bort alla de människor som arbetar på företagen, Harald Bergström.
            Det enda budskap Harald Bergström har haft till dessa människor
            är att försämra trygghetssystemen och göra det lättare för företagen
            att gallra ut dem. Det är det budskap som vi fått från kds och
            Harald
          </note>
          <note>
            Bergström.
          </note>
          <note>
            När det sedan gäller vår motion och var vi vill skapa nya arbetstillfällen
            tror jag inte att det finns någon överväldigande majoritet för
            att det blir inom den offentliga sektorn. Vi har sagt att rekryteringsstödet
            är ett av de viktigaste instrumenten för att få fasta arbetstillfällen.
            Det används i störst utsträckning inom den privata sektorn.
          </note>
          <note>
            Det är oerhört viktigt att vi slår vakt om ungdomarna. Om man
            läser kds ungdomsförbunds förslag till hur vi skall lösa arbetslösheten
            för ungdomarna i framtiden skall det vara ett frivilligt arbete
            där det inte skall utgå någon lön över huvud taget. Är det så
            Harald Bergström tycker att vi skall lösa ungdomsarbetslösheten?
            Då tycker jag att ni skall gå ut och redovisa för ungdomarna att
            de inte skall ha någon lön alls.
          </note>
          <note type="speaker">
            Anf. 62 HARALD BERGSTRÖM (kds)
          </note>
          <note>
            replik:
          </note>
          <note>
            Herr talman! Johnny Ahlqvist säger att vi vill ha skattesänkningar.
            Ja, jag skulle gärna önska skattesänkningar. Men den momssänkning
            som ni har föreslagit, Johnny Ahlqvist, vad är det för något om
            inte en skattesänkning? Ni har ju tvingats släppa det kravet nu.
            Det ledde rätt i fördärvet.
          </note>
          <note>
            Tala inte om skattesänkningar när ni föreslår ökningar själva!
          </note>
          <note>
            Johnny Ahlqvist säger att vi glömmer bort de arbetande i företagen
            och att vi kds:are skulle vilja försämra trygghetssystemen och
            gallra ut genom förändringar av arbetsrättsliga lagar. Det handlar
            om att stärka företagens möjligheter att behålla de arbetande,
            inte om att gallra ut och försämra. Det handlar om att ge möjligheter
            för företagen att stärka sina positioner. Det handlar också om
            att göra detta på ett sunt sätt. De förändringar i arbetsrätten
            som är genomförda ger möjligheter för bl.a. de små företagen att
            genomföra detta på ett vettigt sätt.
          </note>
          <note>
            När det gäller ungdomar och offentligt stöd handlar det inte
            om att ge dem stöd. Det handlar om att sätta i gång dem och ge
            dem möjligheter att starta.
          </note>
          <note>
            Det handlar inte om att stoppa upp det hela. Kdu:s förslag om
            oavlönat frivilligarbete har jag aldrig sett. Jag kan inte förstå
            var Johnny Ahlqvist har läst det någonstans.
          </note>
          <note>
            Kdu har frågat ungdomar om de är villiga att få något lägre lön
            och i stället få jobb. Då fick de respons, Johnny Ahlqvist. Det
            är viktigare för ungdomarna att jobba än att få en mycket hög
            lön.
          </note>
          <note>
            Det är precis vad Växjöexperimentet också visar.
          </note>
          <note>
            Man fick mycket god respons på detta.
          </note>
          <note>
            Det har talats om pigsektorn här. Att kunna få hemarbetet bra
            utfört är en av de viktigare bitarna i vår välfärd. Socialdemokraterna
            har glömt detta.
          </note>
          <note>
            Alla skall ut och jobba. Vad har det medfört? Det har bl.a. medfört
            bekymmer för familjerna.
          </note>
          <note type="speaker">
            Anf. 63 JOHNNY AHLQVIST (s) replik:
          </note>
          <note>
            Herr talman! Om jag skulle utveckla vad jag känner för pigsystemet
            skulle det ta de två minuter som jag har till förfogande i min
            replik. Jag tycker inte att vi skall bygga ett samhälle där människor
            skall tvingas att göra jobb åt andra som råkar ha en god ekonomi
            och ett kapital. Det finns människor som är utslagna och kanske
            blir tvungna att ta dessa arbeten. Om det är detta kds propagerar
            för tycker jag att ni skall redovisa det öppet.
          </note>
          <note>
            När det gäller skatterna för småföretagare vill jag för tredje
            gången i den här debatten -- om det inte är fjärde gången -- upprepa
            vad som står i vår motion. Vi vill sänka skatten för småföretagare
            och låginkomsttagare. Regeringens förslag innebär höjda skatter
            för låginkomsttagare och småföretagare. Det förslaget står väl
            Harald
          </note>
          <note>
            Bergström bakom. Han ingår ju i regeringsunderlaget.
          </note>
          <note>
            När det gäller de offentliga utgifterna lägger ni ju fram konkreta
            förslag genom ert vårdnadsbidrag.
          </note>
          <note>
            Det innebär att man ökar kostnaderna för staten.
          </note>
          <note>
            Då minskar man möjligheten att klara statsskulden. Vi har lagt
            fram ett förslag som kommer att diskuteras i morgon av dem som
            diskuterar finansfrågorna. Det förslaget innebär att vi stärker
            budgetsaldot betydligt mer än vad regeringens förslag gör.
          </note>
          <note>
            Jag har inte hört att Harald Bergström ens i sitt inledningsanförande
            tog upp något om arbetsmarknadspolitiken. Det är den vi är här
            för att diskutera i dag. Men jag förstår att Harald
          </note>
          <note>
            Bergström inte vill beröra det ämnet. Den arbetsmarknadspolitik
            som har bedrivits sedan
          </note>
          <note>
            1991 är inte värd namnet arbetsmarknadspolitik.
          </note>
          <note type="speaker">
            Anf. 64 HARALD BERGSTRÖM (kds)
          </note>
          <note>
            replik:
          </note>
          <note>
            Herr talman! Johnny Ahlqvist sade att vi tvingar ut människor
            att jobba åt andra. Såvitt jag har förstått utför väldigt många
            ett jobb på sin arbetsplats som är precis likadant som det man
            gör hemma. Man städar, lagar mat, syr kläder och gör en hel massa
            saker som man gör hemma också. Vi vill skapa en frivillig möjlighet
            för ungdomar att litet lättare komma in i den här sektorn. Vi
            vill göra den vit i stället för svart.
          </note>
          <note>
            Vi vill sänka skatterna för att ge möjligheter till jobb. Johnny
            Ahlqvists och Socialdemokraternas förslag är att höja skatter.
          </note>
          <note>
            Vi har verkligen konkreta förslag när det gäller vårdnadsbidraget
            för att ge valfrihet för familjerna.
          </note>
          <note>
            Vi har bedövande många undersökningar som visar att socialdemokratiska
            kvinnor väldigt gärna vill sköta sitt hem om de ges en möjlighet
            till det.
          </note>
          <note>
            Vårdnadsbidraget är en liten början på detta. Det är också en
            valfrihetsreform och en rättvisereform.
          </note>
          <note>
            Det är så jag ser det.
          </note>
          <note>
            Debatten skulle handla om arbetsmarknadspolitik.
          </note>
          <note>
            Om jag inte har talat om arbetsmarknadspolitik undrar jag hur
            Johnny Ahlqvist definierar det begreppet. Det måtte vara ett mycket
            litet begrepp som bara inrymmer arbetslöshetsåtgärder.
          </note>
          <note type="speaker">
            Anf. 65 HANS ANDERSSON (v) replik:
          </note>
          <note>
            Herr talman! Låt mig börja med att notera att det är som Harald
            Bergström säger. En mycket stor andel av de jobb som har skapats
            har skapats inom mindre och medelstora företag. De har skapats
            under den tid, bl.a. 80-talet, som innehöll så mycket dåligt med
            finanssvindel och spekulationsaffärer. De har skapats med den
            arbetsrättsliga lagstiftning vi hade. De har skapats med de trygghetssystem
            som hade byggts upp och med den skattelagstiftning som var i kraft
            fram till att de började rasa under den nuvarande regeringen.
            Det är viktigt att komma ihåg.
          </note>
          <note>
            Man tar mun full och talar om ansvar för statsfinanserna och
            samtidigt medverkar man till och röstar på en politik som successivt
            minskar statsinkomsterna genom att sänka skatterna. Att föreslå
            kostnadskrävande reformer av typ vårdnadsbidrag är fullständigt
            oseriöst. Harald
          </note>
          <note>
            Bergström säger själv att det skulle vara en av de nya idéerna
            att återinföra pigjobb. Jag får fram att det skall bli en betalning
            på litet drygt 16 kr i timmen för ungdomar. Vad är det för jobb?
            Och några skall vi köra tillbaks från arbetsmarknaden och från
            arbetskraften. Det är de som skall få 2 000
          </note>
          <note>
            kr i vårdnadsbidrag.
          </note>
          <note>
            Vad skapar den här pigarbetsmarknaden? Den kommer att öka ojämlikheten.
            Några skall göra de enkla hushållstjänsterna åt andra. Det kommer
            att bli en expansion av lågproduktiva jobb. Hur kommer det att
            förstärka Sveriges konkurrenskraft och utöka vår kompetens? Det
            kommer att bli den absoluta motsatsen, Harald Bergström. Det är
            en ärkekonservativ politik som egentligen är helt värdig kds.
          </note>
          <note type="speaker">
            Anf. 66 HARALD BERGSTRÖM (kds)
          </note>
          <note>
            replik:
          </note>
          <note>
            Herr talman! Det är riktigt att det skapades många småföretag
            under 80-talet, Hans Andersson. Jag är mycket väl medveten om
            att den nedgång vi har haft när det gäller antalet arbetande i
            vårt samhälle har skett med de trygghetslagar som finns. Men jag
            är också medveten om att när det gäller att återanställa och få
            in nytt folk i arbete bromsar de arbetsrättsliga lagar vi har
            nu. Det nämnde inte
          </note>
          <note>
            Hans Andersson.
          </note>
          <note>
            Det vill inte Hans Andersson ta med i bilden.
          </note>
          <note>
            Så till frågan om trygghetssystemen. Ja, det är riktigt att det
            är en verklig vånda att t.ex. behöva sänka a-kassan till 80 %.
            Men vad har vi att välja på? Vi måste skära i utgifter för staten
            över hela linjen. Från OECD säger man att besparingsprogrammet
            borde ha varit dubbelt så stort.
          </note>
          <note>
            Jag har aldrig hört eller förstått att det talas om 16
          </note>
          <note>
            kr i timmen för ungdomar. Tanken har varit att de skulle få arbeta
            fritt och göra sin egen lönesättning.
          </note>
          <note>
            Där vill vi inte ha den socialistiska tanken om att det skall
            sättas löner, varken från fackföreningarna eller från statsmakternas
            sida. Ungdomarna skall få pröva sig fram själva och ta ut vad
            de är värda på den marknad som då bildas.
          </note>
          <note>
            Det är en fråga om frihet. Det är inte fråga om att öka ojämlikheterna
            -- ungdomarna vill ju detta. Vi har sett det. Vi vet det. Det
            är bara fråga om att skapa möjligheterna för dem, och det är det
            jag vill.
          </note>
          <note>
            Om sedan politiken är ärkekonservativ eller inte bryr jag mig
            inte om, Hans Andersson. För mig gäller frågan att ge ungdomar
            och arbetslösa möjlighet att jobba.
          </note>
          <note type="speaker">
            Anf. 67 HANS ANDERSSON (v) replik:
          </note>
          <note>
            Herr talman! Det är inte lätt att förstå det här. Jag gjorde
            en enkel division med 100 kr och 6 timmar, men jag missförstod
            situationen. Det var inte fråga om att sätta löner över huvud
            taget, utan om vad man kunde få i full frihet. Det är värre än
            en ärkekonservativ politik, Harald Bergström. Detta är ren och
            skär reaktionär politik som sätter den svage i ett ännu svagare
            läge. Det kan knappast vara realistiskt att kds skall stå för
            ett sådant förslag.
          </note>
          <note>
            Det skapades många småföretag, och många har gått i konkurs.
            Många av konkurserna har inneburit brottslighet. Det är svår materia.
            Det är besvärligt på olika sätt.
          </note>
          <note>
            Jag tycker att företagare ofta är värda all respekt, precis som
            de anställda. Ofta arbetar man mycket bra ihop. Jag tror inte
            att man har något behov av att få gratulationer, för att använda
            en liknelse från idrottsvärlden. Man kan ofta beundra en idrottsman,
            men jag brukar vara mer tveksam till den ''svans'' som springer
            efter AIK:s och
          </note>
          <note>
            Djurgårdens lag. På samma sätt känner jag när
          </note>
          <note>
            Harald Bergström talar om vikten av att gratulera och bocka och
            buga för företagarna. Jag tycker att
          </note>
          <note>
            Harald Bergström placerar sig i ''svansen'', och den har vi inte
            särskilt mycket behov av.
          </note>
          <note>
            Det finns inslag i kds politik som är intressanta -- låt mig
            säga det. Det kan gälla frågor kring skatteväxling, där kds och
            andra partier har lagt fram ett förslag. Idéerna går ut på att
            växla skattesystem så att man belastar miljöfarlig och energislukande
            verksamhet hårdare och arbetskraft mindre. Det finns några få
            udda intressanta synpunkter, men i stort sett står ni bakom en
            reaktionär politik som har gjort så att en oändlig massa människor
            kommit in i arbetslöshetsarmén. Ni försöker utnyttja det läget
            till att få dem att acceptera arbeten som egentligen inte ens
            lönesätts och än mindre innehåller trygghet.
          </note>
          <note type="speaker">
            Anf. 68 HARALD BERGSTRÖM (kds)
          </note>
          <note>
            replik:
          </note>
          <note>
            Herr talman! Vill man missförstå och misskreditera så gör man
            det.
          </note>
          <note>
            Jag nämnde att Växjö kommun hade gjort ett experiment med 100
            kr i lön för 6 timmars arbete.
          </note>
          <note>
            Det är inte det vi talar om. Det är ett exempel som visar på
            intresset för denna sektor. 350 ungdomar ställde upp på det. I
            vårt förslag är det inte fråga om att varken kommunen eller någon
            annan skall sätta lönen, utan det skall ungdomarna själva göra.
            Vi ville skapa förutsättningen för att de skulle få chansen, men
            det kallar Hans Andersson reaktionärt.
          </note>
          <note>
            Hans Andersson säger att småföretagen är värda respekt. Ja, det
            är de verkligen. Men de har sannerligen inte fått mycket del av
            den respekten.
          </note>
          <note>
            Hur tar den sig uttryck? Jag har inte förstått att
          </note>
          <note>
            Hans Andersson har visat respekt. Han har i stället gnällt på
            dem, velat beskatta dem och försökt hacka på dem.
          </note>
          <note>
            Att tillhöra ''svansen'' när det gäller att gratulera är en fråga
            om att visa uppskattning. Jag förstår att detta slags psykologi
            är okänd i den värld som Hans
          </note>
          <note>
            Andersson lever i.
          </note>
          <note type="speaker">
            Anf. 69 GEORG ANDERSSON (s):
          </note>
          <note>
            Herr talman! Jag noterar att Harald Bergström har gjort en uppvisning
            i reaktionär politik som leder till en omåttlig mängd orättvisor
            i samhället. Den ligger långt ifrån det ideal som bibeln uttrycker
            i termen ''Bären varandras bördor''. Den stämmer närmare med det
            jag menar med kristen etik i politiken.
          </note>
          <note>
            Herr talman! Det är med stor besvikelse jag noterar att arbetsmarknadsminister
            Börje Hörnlund har avvikit. Han har gästspelat en kort stund.
            Jag hade laddat upp med ett stort antal frågor, men sin vana trogen
            lämnar Börje Hörnlund debatten väldigt tidigt. Jag tycker att
            det är en upprörande nonchanlans mot kammaren. Det här är en viktig
            arbetsmarknadspolitisk debatt -- kanske den viktigaste debatt
            vi för i dag. Människor förväntar sig att vi skall föra den.
          </note>
          <note>
            Börje Hörnlund har läst ur den svarta boken om 80-
          </note>
          <note>
            talet, och den föreläsningen har vi lyssnat till många gånger.
            Han har inte talat om att 80-talet präglades av full sysselsättning
            och att 80-talet innebar att
          </note>
          <note>
            450 000 nya jobb kom till. Han har inte talat om att det var
            den socialdemokratiska regeringen som tog initiativen till att
            få ned inflationen. De borgerliga använder allt emellanåt den
            skrytvals som säger att de har klarat inflationsproblemet.
          </note>
          <note>
            Nu säger Börje Hörnlund att det inte är lätt att bekämpa arbetslösheten
            med en sargad ekonomi.
          </note>
          <note>
            Men vem har sargat ekonomin? Vem är det som har styrt under 90-talet
            och raserat ekonomin? Till följd av den ekonomin försvann kunderna
            för de företag som bildades under 80-talet. Har man inga kunder
            kan man inte sälja, och då kan man inte tillverka.
          </note>
          <note>
            Då går man i konkurs. Av den anledningen har vi haft 10 000-tals
            konkurser under 90-talet.
          </note>
          <note>
            Sysselsättningsgraden har sjunkit dramatiskt.
          </note>
          <note>
            Många 100 000-tals människor står utanför arbetsmarknaden. Det
            blir mer och mer meningsfullt att diskutera dessa frågor utifrån
            sysselsättningsgrad och inte utifrån arbetslöshetstal, men arbetslöshetstalen
            är också skrämmande.
          </note>
          <note>
            AMS har fått mycket pengar för att bemästra denna situation.
            Men vad hjälper det att AMS har mycket pengar om den ekonomiska
            politiken raserar grundvalen för en sund samhällsekonomi och en
            sund arbetsmarknadspolitik?
          </note>
          <note>
            Den ekonomiska politiken har medverkat till att öka arbetslösheten.
            Någon tecknade bilden av en person som sitter i en eka som har
            gått läck. Läckan växer, men personen i ekan försöker bemästra
            det enbart genom att skaffa sig ett större öskar och gör ingenting
            för att täppa till läckan. Det är en ganska bra bild av ekonomisk
            politik och arbetsmarknadspolitik av borgerligt märke.
          </note>
          <note>
            Socialdemokraterna föreslår aktiva åtgärder för att öka antalet
            arbetstillfällen och minska kostnaderna för arbetslösheten. Regeringen
            förhåller sig passiv.
          </note>
          <note>
            Nu förhindrar den till råga på allt AMS från att använda sina
            pengar på effektivast möjliga sätt.
          </note>
          <note>
            Det var på detta område jag hade viktiga frågor till arbetsmarknadsministern.
          </note>
          <note>
            Den 19 november i fjol skrev AMS -- det var styrelsen för AMS
            som stod bakom -- en framställan till regeringen om att få använda
            beräknat överskott till att stimulera byggverksamheten i ROT-projekt
            av olika slag.
          </note>
          <note>
            Den 15 december i fjol hade vi en debatt om detta.
          </note>
          <note>
            Jag ställde frågor till arbetsmarknadsministern, men han försvann
            också då ur kammaren. Han har inte svarat AMS. Vi väckte en interpellation
            och hade interpellationsdebatt den 27 januari. Vi fick inga besked.
          </note>
          <note>
            Jag hörde i Ekot häromdagen att Börje Hörnlund hade uppträtt
            för kommunpolitiker av centermärke nere i Malmö och sagt att han
            nu var beredd att inleda förhandlingar med oppositionen om detta.
          </note>
          <note>
            Det är så dags!
          </note>
          <note>
            Börje Hörnlund har uppträtt i kammaren i dag, men han har inte
            givit några besked på den punkten. Riksdagen har för övrigt ingen
            anledning att vänta på besked från regeringens sida längre.
          </note>
          <note>
            Riksdagen bör ta initiativet självt, och vi har lagt fram förslag
            om det i arbetsmarknadsutskottet.
          </note>
          <note>
            Efter dagens debatt utgår jag ifrån att det finns en majoritet
            i riksdagen som är beredd att ta de initiativ som behövs för att
            AMS äntligen skall kunna få använda de pengar som finns för att
            stimulera sysselsättningen i ROT-projekt.
          </note>
          <note>
            Jag hade många andra frågor till Börje Hörnlund, men han är alltså
            inte här.
          </note>
          <note>
            Vi har väl alla under den gångna veckan varit ute på fältet och
            mött människor. Jag var i Malå. Jag blev påmind om avsaknaden
            av näringspolitik.
          </note>
          <note>
            Regeringen har dragit sig ifrån ansvaret för gruvprospektering,
            och det hotar gruvnäringen, som är en viktig del av våra näringar
            i skogslänen.
          </note>
          <note>
            Man sade till mig att man vill bygga ut utbildningsvikariaten
            i kommunen men att man nu har upptäckt att regeringen har satt
            ett tak för utbildningsvikariaten och att det därför inte går.
          </note>
          <note>
            Det finns pengar hos AMS, men man är genom sådana här restriktioner
            från regeringens sida förhindrad att använda pengarna på vettigaste
            sätt.
          </note>
          <note>
            Vem är beredd att här i kammaren svara i Börje
          </note>
          <note>
            Hörnlunds ställe?
          </note>
          <note type="speaker">
            Anf. 70 HARALD BERGSTRÖM (kds)
          </note>
          <note>
            replik:
          </note>
          <note>
            Herr talman! Georg Andersson faller in i Hans
          </note>
          <note>
            Anderssons tal om reaktionär politik och säger att kds skapar
            ojämlikhet och orättvisor genom sina förslag när det gäller ungdomsarbete.
          </note>
          <note>
            Så kommer det förrädiska tal som
          </note>
          <note>
            Socialdemokraterna nu har lärt sig. De har lärt sig ett Bibelord:
            Bären varandras bördor. Är då det enda sättet att bära varandras
            bördor att genom arbetsmarknadspolitiska åtgärder ge ungdomar
            pengar? Jag menar att det är riktigare och ett mycket större mått
            av förvaltarskap att ungdomarna får ta fatt i sin egen situation,
            att de får möjlighet att göra något av sin situation. Ge dem,
            t.ex. genom vårt förslag om en u-skattsedel, en möjlighet att
            bli små entreprenörer inom sektorn hushållstjänster. Det är tanken
            bakom vårt förslag.
          </note>
          <note>
            Det är viktigare, Georg Andersson, att lära sig förvalta sitt
            eget kapital än att bära varandras bördor genom bidrag. Dessutom
            är detta frivilligt.
          </note>
          <note>
            Vi ger dem en möjlighet, men vi vill inte tvinga någon.
          </note>
          <note type="speaker">
            Anf. 71 GEORG ANDERSSON (s) replik:
          </note>
          <note>
            Herr talman! Begreppet ''bären varandras bördor''
          </note>
          <note>
            har jag inte lärt mig av något bibelstudium med
          </note>
          <note>
            Harald Bergström. Det är ett tema, ett motto, som jag har lärt
            mig väldigt mycket tidigare än jag lärde känna Harald Bergström.
          </note>
          <note>
            Det handlar inte enbart om pigdebatten -- den är marginell i
            det sammanhanget -- utan det handlar om hela den ekonomiska politiken.
            Kds står bakom den orättvisa ekonomiska politik som innebär att
            ett fåtal välbeställda kan tillskansa sig stora skatteförmåner,
            medan arbetslösa och sjuka tvingas konstatera att ersättningen
            minskar och medan vi ute i samhället ser sjukhuskorridorer fyllda
            med sjuksängar. Sedan prisar man det faktum att landstingen nu
            rationaliserar -- de tvingas till det av ekonomiska skäl.
          </note>
          <note>
            Vi har motionerat om att staten skall hjälpa kommunerna att i
            den här situationen behålla människor i sysselsättning inom vård
            och omsorg i kommuner och landsting. Frågan är: Hur ställer sig
            kds till det förslaget? Ni avvisade det i höstas. Vi återkommer
            nu, och ni får en ny chans. Är det inte i linje med en strävan
            mot en rättfärdig politik och att bära varandras bördor att göra
            det yttersta för att förbättra situationen för sjuka och arbetslösa
            och inte sprätta ut miljarder till de mest välbeställda?
          </note>
          <note type="speaker">
            Anf. 72 HARALD BERGSTRÖM (kds)
          </note>
          <note>
            replik:
          </note>
          <note>
            Herr talman! Också jag lärde mig det här bibelordet bra långt
            innan jag lärde känna Georg
          </note>
          <note>
            Andersson -- om jag ens känner Georg Andersson.
          </note>
          <note>
            Georg Andersson talar om att tillskansa sig fördelar, utnyttja
            möjligheterna och att de rika skor sig på de fattigas bekostnad.
            Georg Andersson, vi har aldrig någonsin varit med om en sådan
            kapitalöverföring till de rika som den under 80-
          </note>
          <note>
            talet, med den inflation vi hade då. Vi har aldrig någonsin tidigare
            varit med om det, så tala inte om att tillskansa sig fördelar.
            På 80-talet gavs verkligen möjligheterna att göra det.
          </note>
          <note>
            Landstingen tvingas rationalisera, kommunerna likaledes. Ja,
            de gör det. Vi levde över våra tillgångar, och ett sätt att ta
            ansvar för sig själv och för sin situation är att betala de skulder
            vi har dragit på oss. Vi drog på oss skulder, och vi måste nu
            dra ner, bromsa ner litet. Genom de företagna skatteförändringarna,
            de företagna företagsvänliga operationerna, kommer tillväxten
            att hjälpa oss, om vi kan bromsa ner just utgiftsökningar och
            spara in där det går. Landstingen tvingas då till rationaliseringar.
          </note>
          <note>
            Anders G Högmark nämnde att det var en mikroskopisk sannolikhet
            att Socialdemokraterna skulle få makten till hösten efter valet.
            Om den mikroskopiska sannolikheten blir verklighet, kommer vi
            att få uppleva att besparingarna fortsätter. Det finns ingen annan
            väg att gå än den.
          </note>
          <note>
            Det är också ett sätt att bära varandras bördor. Det kan vara
            lika obehagligt som det är för en nyopererad på ett sjukhus att
            tvingas stiga upp mycket snabbt efter operationen, även om det
            gör ont. Men det är ändå för patientens bästa.
          </note>
          <note type="speaker">
            Anf. 73 GEORG ANDERSSON (s) replik:
          </note>
          <note>
            Herr talman! Det är ett mycket märkligt resonemang som Harald
            Bergström för, virrigt, osammanhängande och reaktionärt. En sak
            kan jag försäkra Harald Bergström. Om vi kommer tillbaka till
            makten, kommer vi att föra en politik som är präglad av större
            rättvisa än vad nuvarande politik är. Den fullständiga rättvisan
            uppnår vi inte, men vi kommer att sträva mot rättvisa. Den nuvarande
            regeringen har släppt det målet och strävar i en helt annan riktning.
          </note>
          <note>
            Harald Bergström säger att man inte medvetet har överfört till
            de rika. Jag vill uppmana Harald
          </note>
          <note>
            Bergström att besinna vad han säger, att försöka analysera den
            politik som regeringen för. Den innebär ju att rika gynnas genom
            skattelättnader.
          </note>
          <note>
            De som har kunnat placera pengar i aktier får sin utdelning skattefritt,
            och skatten på kapital sänks.
          </note>
          <note>
            Ni bryter upp skattereformen, som hade som grundbult att skatt
            på arbete och kapital skulle likställas. Nu frångår ni det, till
            förmån för kapitalet, som får skattelättnader, medan arbetet belastas
            hårdare.
          </note>
          <note>
            Vi måste betala våra skulder, självklart, men vi skall göra det
            solidariskt och bära varandras bördor solidariskt.
          </note>
          <note>
            Harald Bergström säger till de sjuka: Ni måste förstå att landet
            är fattigt och att ni därför får lov att ligga i korridoren. Ni
            måste förstå att landet är fattigt, så ni kan inte ligga här så
            länge som ni egentligen behöver, utan ni får stiga upp tidigare
            och gå hem.
          </note>
          <note>
            På detta sätt stimulerar man till en ökad arbetslöshet, som i
            sig medverkar till djup orättvisa i samhället. Det är skandal,
            och det rimmar väldigt illa med det högstämda talet om kristen
            etik.
          </note>
          <note type="speaker">
            Anf. 74 ELVER JONSSON (fp) replik:
          </note>
          <note>
            Herr talman! Georg Andersson får ursäkta om jag nu lämnar teologins
            höjder och kommer ner till teorin och kanske rent av praktiken.
          </note>
          <note>
            Georg Andersson utfärdar här löften om att
          </note>
          <note>
            Socialdemokraterna i regeringsställning skall eftersträva större
            rättvisa, och det skulle då vara intressant att veta om det är
            en återgång till 1980-
          </note>
          <note>
            talets politik som Georg Andersson alldeles nyss berömde. Är
            det spekulationsekonomin vi i så fall får tillbaka, eller är det
            den låneekonomi som blev helt ohållbar? Blir det fråga om en situation
            då investeringarna ånyo försvinner ur landet, eller kan ni komma
            att ge er ut på valutaäventyrligheter liknande dem före skattereformen,
            som gjorde att hela ekonomin kom i olag? Sedan slutade det med
            att Georg Andersson och Ingvar Carlsson föreslog ett stoppaket
            som gjorde att regeringen föll. Är det den politiken som nu förordas
            än en gång? Jag är i så fall direkt motståndare till den typen
            av rättvisa.
          </note>
          <note>
            Men om vi kan ena oss om en politik där företagandets villkor
            ändå ges sådana sunda dimensioner att det blir intressant att
            investera i
          </note>
          <note>
            Sverige, att nya arbetsplatser skapas och att vi får en tillväxt
            som gör att den sociala omsorgen, som jag tror att det finns en
            stark majoritet för i denna kammare, faktiskt går att upprätthålla
            -- ja, då ställer jag mig mer optimistisk till att vi med olika
            regeringar framöver skall kunna hävda ett välfärdssamhälle. Jag
            har i mina inlägg sagt att detta är oerhört angeläget, och jag
            hoppas att både regering och riksdag vill medverka till det.
          </note>
          <note type="speaker">
            Anf. 75 GEORG ANDERSSON (s) replik:
          </note>
          <note>
            Herr talman! Har Elver Jonsson svårt att förstå vad som menas
            med rättvisa?
          </note>
          <note>
            Vi har väckt en omfattande motion om den ekonomiska politiken.
            Den har diskuterats ganska flitigt i massmedierna, och vi har
            presenterat viktiga delar av den här i dag. Det blir också en
            ekonomisk debatt i morgon. Jag rekommenderar er att lyssna till
            den.
          </note>
          <note>
            Vi kräver en hårdare beskattning av kapital och en lägre beskattning
            av de sämst ställda. Det är en del av rättvisepaketet.
          </note>
          <note>
            Under 80-talet skedde stora investeringar. Antalet sysselsatta
            ökade med 450 000. Det var inget dåligt resultat. Men 80-talet
            medförde också vissa bekymmer, stora bekymmer. Vi fick ingen hjälp
            av
          </note>
          <note>
            Folkpartiet att lösa de problemen. Vi fick hjälp att genomföra
            en skattereform, men den har ni sprungit ifrån på de viktiga punkter
            som gäller balansen mellan beskattning av arbete och kapital.
          </note>
          <note>
            För detta är vi djupt besvikna på Folkpartiet.
          </note>
          <note>
            När det gäller spekulationen, som iscensattes av marknaden, stod
            inte Folkpartiet på barrikaderna och försökte hindra den. När
            vi försökte kyla ned ekonomin med momshöjning och investeringsavgifter
            i storstadsområdena fick vi ingen hjälp av Folkpartiet. Så inte
            vet jag varför
          </note>
          <note>
            Elver Jonsson tar upp den debatten. Det är ju rena bumerangen
            för Folkpartiet att aktualisera den frågan.
          </note>
          <note>
            Ni ville ju gå snabbare fram med valutaavregleringen och de fria
            marknadskrafterna. Nu kör ni på det spåret, och det har visat
            sig vilka svårigheter ni skapar. Det blir ingen tillväxt med den
            politiken. 90-talet har ju hittills haft en ständig nedgång av
            bruttonationalprodukten. Därmed har vi allihop blivit fattigare,
            och arbetslösheten bidrar till att ytterligare öka fattigdomen
            i samhället.
          </note>
          <note type="speaker">
            Anf. 76 ELVER JONSSON (fp) replik:
          </note>
          <note>
            Herr talman! Det stämmer att 90-talet haft en nedgång, som Georg
            Andersson sade. Den startade med den socialdemokratiska regeringen
            under 1990
          </note>
          <note>
            och större delen av 1991. Det var då arbetslösheten sköt fart.
            Det var då arbetsplatserna blev färre, varslen ökade och konkurserna
            mångfaldigades.
          </note>
          <note>
            Det har fortsatt in i denna regeringsperiod. Det sade jag i mitt
            huvudanförande. Först under de senaste veckorna har den trenden
            sett ut att kunna brytas.
          </note>
          <note>
            Georg Andersson sade att en ökning av sysselsättningen skedde.
            Ja, men det var naturligtvis inom den icke konkurrensutsatta sektorn
            sedan investeringarna försvann, och det skedde i hög grad med
            lånade pengar och en hel del spekulation.
          </note>
          <note>
            Georg Andersson sade att de inte fick mycket hjälp. Men visst
            fick de det! Utan Folkpartiet hade det inte blivit någon skattereform.
            Problemet var att Socialdemokraterna genomförde en valutareform
            långt tidigare, och den ställde till trassel. Energiuppgörelsen
            blev möjlig tack vare att
          </note>
          <note>
            Folkpartiet tillsammans med Centern gjorde upp med Socialdemokraterna,
            och vi fick en näst intill enig riksdag i frågan om en ny jordbrukspolitik.
            Så säg inte att Folkpartiet inte var med i oppositionsställning!
          </note>
          <note>
            Nu vill Georg Andersson göra gällande att det var marknaden som
            åstadkom spekulationsekonomin.
          </note>
          <note>
            Vad gjorde då regeringen? Problemet var att
          </note>
          <note>
            Socialdemokraternas innersta krets hade att göra med den marknaden.
            Försäkringspengar skingrades, och denna låne- och spekulationskarusell
            fick hålla på.
          </note>
          <note>
            Jag vill bara säga något kort om motionen och dess förslag till
            satsningar. Ett av problemen är att det är svårt att veta om det
            blir så många jobb. Villkoret är ju att andra aktörer också går
            in: kommuner, statliga verk, osv. Vi vet inte hur mycket det ger.
          </note>
          <note>
            Därför måste siffrorna starkt ifrågasättas.
          </note>
          <note>
            Men om vi på sunda premisser kan åstadkomma insatser som ger
            fler människor arbete är det viktigt att riksdagen ställer upp.
            På den punkten tycker jag att alla som är verksamma i denna kammare
            skall ha en hög beredskap.
          </note>
          <note type="speaker">
            Anf. 77 GEORG ANDERSSON (s) replik:
          </note>
          <note>
            Herr talman! Jag uppfattar det så att Elver Jonsson kände sig
            litet träffad och sårad av min kritik. Det är bara att konstatera
            att den träffade någorlunda rätt.
          </note>
          <note>
            Den borgerliga regeringen förlitar sig på och skryter över att
            exportindustrin går så bra nu. Men det är huvudsakligen på grund
            av ett misslyckande.
          </note>
          <note>
            I ett ögonblick av klarsyn sade ju Carl Bildt att ett misslyckande
            är ett misslyckande, och ett sådant var det när man inte kunde
            behålla kronkursen.
          </note>
          <note>
            Det var den kraftigaste devalvering som har skett i modern tid,
            och på den bygger man nu sin ekonomiska framgång.
          </note>
          <note>
            I mina trakter ser jag att sågverksindustrin går jättebra. De
            klyver timret i rasande takt och skickar det utomlands till goda
            priser. Jag ser på detta med stor skräck. Det innebär ju att vi
            nu inte förädlar råvarorna i Sverige. Vi skapar inte särskilt
            mycket ny sysselsättning utan bara tillfällig sysselsättning inom
            den exportindustrin. Vi skickar råvaror, precis som ett u-land.
            Detta innebär ganska många problem, som jag tycker att det vore
            viktigt att gemensamt analysera.
          </note>
          <note>
            Med hänvisning till arbetslöshetstalen sade Elver
          </note>
          <note>
            Jonsson att det nu har vänt. Det är ju sådana rapporter vi får
            allt emellanåt i massmedierna: att arbetslösheten nu minskar.
          </note>
          <note>
            Det senaste var att antalet öppet arbetslösa har minskat med
            11 000 i januari. Men samtidigt har det skett en ökning av arbetsmarknadspolitiska
            åtgärder med 21 000 platser. Så antalet riktiga jobb har inte
            ökat, tvärtom. Samtidigt har dessutom antalet deltidsarbetslösa
            ökat med 32 000 i förhållande till situationen i fjol, vilket
            ingen har talat om i dag. Situationen är alltså inte särskilt
            ljus, även om man kan trösta sig med att exportindustrin går bra.
          </note>
          <note type="speaker">
            Anf. 78 BENGT HURTIG (v):
          </note>
          <note>
            Herr talman! Enligt min mening har politiken de senaste 15-20
            åren handlat om att omfördela makt och pengar i Sverige, från
            dem som inte har till dem som har. Självfallet kan man inte i
            ett valprogram eller i en politisk debatt formulera sig på det
            sättet.
          </note>
          <note>
            Man säger alltid, nästan oavsett vilka åtgärder man föreslår,
            att det handlar om att rädda jobben, skapa sysselsättning osv.
            Men det praktiska resultatet blir ofta det motsatta.
          </note>
          <note>
            Jag tänkte ägna några ord åt regionalpolitiken, även om vi snart,
            inom en månad eller så, kommer tillbaka till den debatten.
          </note>
          <note>
            Arbetslösheten är ju också ett regionalt problem.
          </note>
          <note>
            När arbetslösheten i landet är låg, är vi i
          </note>
          <note>
            Norrbottens län vana vid att ha en 3-4 gånger så hög arbetslöshet
            i de sämsta kommunerna. Den siffran har gått ned, så nu har vi
            bara dubbelt så hög arbetslöshet som i övriga landet.
          </note>
          <note>
            Så ser det ut i de flesta industriländer. Om vi reser runt i
            Europa eller i andra länder ser vi hur den oreglerade marknadsekonomin
            fungerar. Det är inte bara klyftorna mellan klasser, mellan rika
            och fattiga och mellan män och kvinnor som är tydliga, utan även
            klyftorna mellan olika regioner.
          </note>
          <note>
            Tidigare livskraftiga industriregioner ligger öde.
          </note>
          <note>
            Folk som bor kvar lever ofta i maktlöshet, misär och hög arbetslöshet.
            Inte så sällan frodas alkoholmissbruk och kriminalitet. Den verkligt
            höga andelen av arbetslösheten finns i de regioner som hamnat
            på efterkälken.
          </note>
          <note>
            Självfallet finns också regioner som sjuder av aktivitet och
            som har en någorlunda fungerande ekonomi, även om det finns klyftor
            och arbetslöshet även där.
          </note>
          <note>
            Så är det i den europeiska unionen, i den union som så många
            i den politiska eliten hoppas att vi snart skall tillhöra. Bortåt
            20 miljoner människor är arbetslösa, bortåt 50 miljoner är fattiga,
            lågproducerande, lågkonsumerande och försvagar ekonomin i de länderna.
          </note>
          <note>
            Om vi inte hade haft en strävan efter regional balans i politiken
            i Sverige de senaste 30 åren, så hade vi varit mer lika andra
            delar av världen. Även om vi anser att obalanserna har varit stora
            även i
          </note>
          <note>
            Sverige, så hade de varit mycket värre utan de beslut och åtgärder
            som statsmakterna har vidtagit.
          </note>
          <note>
            Jag tänker då inte främst på de ca 2,6 miljarder som vi lägger
            direkt i statlig regionalpolitik. Det finns en rad andra faktorer
            som har haft en avgörande betydelse. De är den kommunala skatteutjämningen
            som nu ifrågasätts, utbyggnaden av högskoleväsendet så att man
            i fler delar av landet får nära till högskolor, en tidvis bra
            regional fördelning av satsningar på vägar, järnvägar och telekommunikationer,
            det produktionsinriktade Norrlandsstödet till jordbruket, den
            statliga servicen inom post- och försäkringsväsendet, polis, bilbesiktning,
            o.s.v, stöd till kultursatsningar, inte minst arbetsmarknadspolitiken
            och slutligen: För den nordligaste delen av landet har de statliga
            företagen spelat en viktig roll.
          </note>
          <note>
            På många av de här oerhört viktiga områdena är nu regeringspolitiken
            och EU-anpassning ett hot mot den regionala balansen. Flera forskare
            och sakkunniga varnar i artiklar för den här utvecklingen. Åtstramningen
            av kommuner, avregleringar, bolagiseringar, privatiseringar, ett
            försvagat regionalt jordbruksstöd och en försvagat arbetsmarknadspolitik
            utgör ett hot mot den balans som vi trots allt har uppnått. Vi
            väntar med spänning och kanske med viss oro på den regionalpolitiska
            propositionen.
          </note>
          <note>
            Ibland dyker det upp triviala analyser om att tillväxt är förknippat
            med befolkningstäta regioner. Därav drar man slutsatsen att det
            är storstäderna vi skall satsa på, för att de skall vinna kampen
            med storstäder i andra länder. I de andra länderna studerar man
            ofta på just de nordiska ländernas regionalpolitik, därför att
            man nu upplever de egna regionala klyftorna som ett stort problem.
          </note>
          <note>
            Jag anser att vi i stor utsträckning under det senaste decenniet
            har sysslat med satsningar på just storstäderna. Det har satsats
            på E 4,E 6,E 3,
          </note>
          <note>
            Öresundsbron, Dennispaket, Adelsohnpaket, snabbtåg mellan storstäderna
            osv.
          </note>
          <note>
            Enligt propositionen Näringspolitik för tillväxt skulle 100 miljarder
            gå till storstadsområdena 1991.
          </note>
          <note>
            Miljarder drogs in från bl.a. televerket för att man skulle klara
            av detta. Georg Andersson var en av de ansvariga för den här propositionen.
            Man kan fråga sig var den tillväxten är nu. Borde den inte nu
            ha inträffat?
          </note>
          <note>
            I parollen ''Hela Sverige skall leva'' ligger naturligtvis också
            att storstäderna skall leva. Men vi får inte heller hamna i en
            naiv övertro på storstäderna som ekonomiska motorer. 80-talets
            fastighetsspekulation var en tro på fastighetsmarknaden i storstäderna
            som slog helt slint.
          </note>
          <note>
            Vi kan inte flytta skogsindustri till Arlanda. Vi kan inte flytta
            vattenkraftsstationer till Sturup och malmfältsgruvor och SSAB
            till Landvetter. Vi kan se till att det finns en modern infrastruktur
            och inte minst goda möjligheter till dator- och faxkommunikation
            till orter över hela landet och till våra grannländer. Det kan
            bli en injektion för de tjänsteföretag som i högre grad skulle
            kunna lokaliseras till landsbygden.
          </note>
          <note type="speaker">
            Anf. 79 GÖRAN LENNMARKER (m):
          </note>
          <note>
            Herr talman! Mot bakgrund av Bengt Hurtigs inlägg alldeles nyss
            tycker jag att det är märkligt att höra en företrädare för vänsterpartiet
            diskutera de här frågorna. I de länder och områden där hans ideér
            har varit förhärskande under lång tid, kan vi konstatera att det
            finns massarbetslöshet och social misär. De fattiga i Västeuropa
            som man talar om är mycket välbeställda jämfört med invånare i
            de länder där Bengt Hurtigs ideér har varit förhärskande.
          </note>
          <note>
            Sverige har under 70- och 80-talen fört en politik som i viss
            mening har varit särpräglad. Den kom att kallas den tredje vägens
            politik. Den utmärktes av en sak som jag tror att få människor
            i Sverige har observerat, men som många internationellt har uppmärksammat
            desto mer. Den har inneburit att man i Sverige under två decennier
            har sänkt reallönerna i förhållande till omvärlden.
          </note>
          <note>
            Vi har allt sedan 1970-talet bedrivit en politik som har inneburit
            att svenska löner successivt har minskat jämfört med omvärldens.
            I vissa, elaka, fall kallar man det för lönedumpning. Det är helt
            enkelt en höginflationspolitik som tillsammans med devalveringar
            har undergrävt reallönen. Vi känner väl till orsakerna till det
            här. Vi har haft en löneförhandlingsordning som kanske var något
            av den minst lyckade i Västeuropa. Vi har haft höga skatter och
            omfattande offentliga monopol.
          </note>
          <note>
            Sammantaget har detta inneburit att Sverige ganska raskt har
            rasat nedför när det gäller löneoch välståndsligan. Om Sverige
            hade gått med i EG
          </note>
          <note>
            1973, när Danmark och Storbritannien blev medlemmar så hade Sverige
            blivit EG:s rikaste medlemsland. Om vi skulle gå med nu, 20 år
            senare, skulle vi kanske ligga på tionde eller elfte plats bland
            de 16 medlemsländer som EG, eller
          </note>
          <note>
            EU, möjligen får efter utvidgningen.
          </note>
          <note>
            I Sverige har man skaffat sig konkurrenskraft genom att sänka
            reallönerna. Det kan man göra.
          </note>
          <note>
            Men nackdelen med detta är att man samtidigt gör sin ekonomi
            mer omodern. Georg Andersson berörde detta mot slutet av sitt
            anförande. En successiv omodernisering av Sverige är vad denna
            den tredje vägens politik har inneburit.
          </note>
          <note>
            Lönesänkningar i förhållande till omvärlden har varit det centrala.
          </note>
          <note>
            I slutet på 80-talet och i början på 90-talet kunde man tro att
            Socialdemokraterna hade tänkt om och var beredda att bryta med
            70- och 80-talets politik.
          </note>
          <note>
            Men när man läser och hör inläggen här i dag, och även under
            den allmäna motionsperioden, får man intryck av att Socialdemokraterna
            nu är tillbaka i den tredje vägens politik, tillbaka i 70- och
            80-talets reallönesänkningspolitik, höginflationspolitik och,
            i förlängningen, devalveringspolitik.
          </note>
          <note>
            När man ser ut över Europa kan man konstatera att de regeringar
            som har varit minst lyckosamma med att klara av den höga arbetslösheten
            oftast har varit de på vänsterkanten. Vi vet att den faktiska
            arbetslösheten i Östeuropa, under socialisttiden uppgick till
            30-40 %. Vi vet att socialdemokraktiska partier också i Västeuropa
            ofta har mycket svårt att hålla tillbaka arbetslösheten.
          </note>
          <note>
            Inom EG diskuterar man mycket skillnaden mellan
          </note>
          <note>
            Portugal och Spanien. Det sedan länge socialistiskt regerade
            Spanien har en fem gånger högre arbetslöshet än det borgerliga
            Portugal. Vad beror det på? Båda länder har haft en hyfsad, god,
            eller, med svenska mått mätt, en mycket god tillväxt.
          </note>
          <note>
            Det har väl berott på det som så ofta är orsaken, nämligen att
            borgerliga regeringar har lättare att reformera arbetsmarknaden
            och få mer välfungerande arbetsmarknader än socialdemokratiska.
            I Spanien har den socialdemokratiska regeringen väl i och för
            sig försökt att reformera arbetsmarknaden, men inte lyckats ändra
            t.ex. de omfattande reglerna om anställningstrygghet som har funnits
            kvar sedan
          </note>
          <note>
            Francotiden. De reglerna har lett till en 22-
          </note>
          <note>
            procentig arbetslöshet i Spanien. Jag tror att just oförmågan
            att tackla arbetsmarknaderna är en grundläggande svaghet i de
            socialdemokratiska regeringarnas politik.
          </note>
          <note>
            Jag skulle vilja fråga Socialdemokraterna, om man nu antar att
            man vinner höstens val: Innebär det att man i praktiken på något
            sätt vill gå tillbaka till den politik som fördes under 70- och
            80-talet?
          </note>
          <note>
            Innebär det en återgång till tredje vägens politik, dvs. att
            vi återigen skall få se det mönster som kunde ses efter 1982 års
            regimskifte? Vi minns mycket väl hur det gick. Det var hela sekvensen
            med skattechocken, kraftig utbyggnad av den offentliga sektorn
            och offentliga monopol. Det var den traditionella socialdemokratiska
            politiken som genomfördes.
          </note>
          <note>
            Kjell-Olof Feldt sade så träffande att om denna politik skulle
            misslyckas skulle vi få se arbetslöshetens stålbad. Politiken
            misslyckades, och vi fick arbetslöshetens stålbad. Om
          </note>
          <note>
            Socialdemokraterna nu kommer tillbaka, skall vi åter få se en
            politik som innebär en upprepning?
          </note>
          <note>
            Det skulle innebära en ytterligare successiv reallönesänkning,
            så att Sverige kanske blir
          </note>
          <note>
            Västeuropas fattigaste land. Sedan blir det en krasch med en
            arbetslöshet på nivåer som vi hittills aldrig har sett.
          </note>
          <note>
            Jag tycker att det är angeläget att få svar på dessa frågor.
            Är det i klartext tredje vägens politik som är
          </note>
          <note>
            Socialdemokraternas recept på att möta framtiden?
          </note>
          <note type="speaker">
            Anf. 80 BENGT HURTIG (v) replik:
          </note>
          <note>
            Herr talman! De kommandoekonomier som funnits i Östeuropa har
            aldrig varit några förebilder för mig. Det är otroligt att man
            kan vara så blind inför marknadsekonomins problem i Västeuropa
            och som ett slags rättfärdigande hänvisa till sammanbrotten av
            ekonomierna i öst. Det är som om Lennmarker skulle ha fått röta
            i sitt potatisland, och så skulle han säga att det inte gör så
            mycket därför att grannens potatisland har frusit bort. Så kan
            man inte resonera.
          </note>
          <note>
            Vi kan konstatera att systemet i öst var ett stort misslyckande.
            Men för den skull behöver vi inte bli blinda för den situation
            som råder i vår del av världen.
          </note>
          <note>
            Hur kommer de borgerliga partierna att möta de ökande behoven
            av regionalpolitiska satsningar som alla avregleringar och bolagiseringar
            kommer att leda till för glesbygden enligt många bedömare?
          </note>
          <note>
            Det är en konkret fråga som rör dagens människors oro i samband
            med att telesystem, post, järnvägsförbindelser, bankväsende och
            butiker försvinner från landsbygden i den skärpta konkurrensens
            och avregleringens anda. Ni måste ge ett svar, om inte i dag så
            senast i den regionalpolitiska propositionen.
          </note>
          <note type="speaker">
            Anf. 81 GÖRAN LENNMARKER (m)
          </note>
          <note>
            replik:
          </note>
          <note>
            Herr talman! Det ekonomiska och sociala system som fanns i Östeuropa
            lever fortfarande kvar i alltför många länder där. Det är fråga
            om ett statligt ägande av allting och planhushållning. Det finns
            inte en marknadskraft så långt ögat når på många håll. Detta har
            inneburit just denna gigantiska, faktiska arbetslöshet. Även om
            många formellt hade anställning, saknade kanske hälften jobb i
            bemärkelsen meningsfullt arbete att utföra under dagen. Det är
            kanske den mest grymma formen av arbetslöshet. Det råder en enorm
            social misär på sjukhusen, i behandlingen av handikappade och
            av socialt utslagna. Det är naturligtvis en fattigdom av en dimension
            som vi i Västeuropa över huvud taget inte ser till någonstans.
          </note>
          <note>
            Jag tycker att det finns anledning att erinra oss detta, Bengt
            Hurtig, när vi diskuterar dessa frågor.
          </note>
          <note>
            Den typ av förslag som ni för fram innebär i allt väsentligt
            en reglering av marknader och statlig styrning av näringslivets
            utveckling. Det har naturligtvis effekter, i större eller mindre
            grad beroende på hur mycket man vill vrida på kranen.
          </note>
          <note>
            Vi kan se på debatten om arbetslösheten i hela
          </note>
          <note>
            Västeuropa. Ingenstans föreslås en återgång eller hårdare reglering.
            Det gäller att få mer välfungerande arbetsmarknader och en mer
            välfungerande marknadsekonomi. Det är de mera välfungerande marknadsekonomierna
            som har lägst arbetslöshet. Det går inte att reglera fram en låg
            arbetslöshet. Det finns det inga exempel på.
          </note>
          <note type="speaker">
            Anf. 82 BENGT HURTIG (v) replik:
          </note>
          <note>
            Herr talman! Jag kan bara konstatera att
          </note>
          <note>
            Lennmarker undviker att svara på min fråga. Det är naturligtvis
            bekvämt. Den diskussion som förs i
          </note>
          <note>
            OECD-länderna om avreglering har inte lett till någon minskad
            arbetslöshet i Europa. I stället har den inre marknaden lett till
            ökad arbetslöshet.
          </note>
          <note>
            EU-kommissionen kom fram till i en utredning vad den inre marknaden
            skulle kunna leda till.
          </note>
          <note>
            Experterna kom fram till att det skulle vara ökad arbetslöshet
            och ökade regionala obalanser. Då föredrog EG-kommissionen att
            stoppa rapporten i byrålådan. I höstas fick vi reda på att rapporten
            fanns. Det var då den offentliggjordes.
          </note>
          <note>
            Det ligger en hund begraven i fråga om avregleringssystemet och
            hur lösningen på problemet fungerar.
          </note>
          <note>
            EG gjorde redan 1987 en utredning. De ansvariga för regionalpolitiken
            uttalade stor oro för vad som skulle kunna hända. Kostnaderna
            för insatser för att uppnå regional balans skulle bli mycket större
            än vad EG:s kassa orkade med. Kommissionen har konstaterat detta.
          </note>
          <note type="speaker">
            Anf. 83 GÖRAN LENNMARKER (m)
          </note>
          <note>
            replik:
          </note>
          <note>
            Herr talman! EG har dragit en slutsats i precis rakt motsatt
            riktning. EG har arbetat mycket kring frågan om varför den europeiska
            arbetslösheten är så hög. Framför allt har jämförelser gjorts
            med
          </note>
          <note>
            USA och Japan -- två andra stora marknadsekonomiska områden.
            EG har kommit fram till att stelheten på den europeiska arbetsmarknaden
            är huvudproblemet. Det diskuteras bl.a. i den rapport som publicerades
            i vitboken i december. Diskussionen cirkulerar kring att vi i
            Europa har stelare strukturer än i de två andra områdena.
          </note>
          <note>
            Både Nordamerika och Japan är länder som har lägre skatter, mindre
            offentlig sektor och en friare arbetsmarknad. I USA är det ett
            system med få spärrar vad gäller att komma ut och in på arbetsmarknaden.
            Det är lätt att avskeda, och det är lätt att anställa. Japan har
            motsatsen, men i gengäld ett mycket smidigt system för att variera
            lönerna. Lönerna används som en regulator i stället för arbetskraften.
          </note>
          <note>
            Denna debatt förs i Europa. Bakom detta ligger erfarenheten att
            socialdemokratiskt styrda länder har betydligt högre arbetslöshet
            än borgerligt styrda länder. De recept som har kommit från socialdemokratiskt
            håll har visat sig inte hålla. Det är ingen som är belåten och
            som säger att detta är bra. Men man får i stället jämföra med
            vad som är minst dåligt. I den jämförelsen får man ändå säga att
            avregleringen och skapandet av den inre marknaden gör en bättre
            fungerande arbetsmarknad mer central.
          </note>
          <note type="speaker">
            Anf. 84 KJELL ERICSSON (c):
          </note>
          <note>
            Herr talman! Debatten om arbete och sysselsättning är viktig.
            Denna fråga har haft högsta prioritet hos den nuvarande regeringen.
          </note>
          <note>
            Georg Andersson berättade om det positiva som hände på 80-talet.
            Då blev jag litet konfunderad.
          </note>
          <note>
            Devalveringen 1982 fick inte någon eftervård. Det blev svängrum
            i stället för svångrem. Det gav felaktiga signaler. Den omstrukturering
            som skulle ha skett under den längsta högkonjunkturen
          </note>
          <note>
            Sverige har haft skedde inte. Det gjorde att den svenska ekonomin
            fullkomligt punkterades under
          </note>
          <note>
            1989. Sedan har det varit ett fritt fall i den svenska ekonomin.
          </note>
          <note>
            Verkningarna av 1980-talets spekulations- och inflationspolitik
            har också inneburit stora vedermödor för enskilda och företag.
          </note>
          <note>
            Vi straffade ut oss från marknaden under 80-talet.
          </note>
          <note>
            Tyvärr var också spekulationsobjekten under det årtiondet många
            gånger fler än de framtidsinriktade investeringarna. Det har i
            sin tur lett fram till alla kriser. Det har därför varit en dubbelt
            svår uppgift att sanera statens finanser samtidigt som det måste
            ges goda förutsättningar för investeringar i näringslivet.
          </note>
          <note>
            Arbetet har gått ut på att skapa sådana betingelser för vårt
            näringsliv som lett, och leder, till riktiga och varaktiga jobb.
          </note>
          <note>
            Regeringen har vidtagit mycket omfattande kortsiktiga insatser
            inom arbetsmarknadspolitikens område.
          </note>
          <note>
            Georg Andersson sade att regeringen inte bedriver någon arbetsmarknadspolitik.
            Jag tror inte att någon regering har satsat så mycket på arbetsmarknadspolitiska
            åtgärder som denna regering. Det har skett i form av ungdomspraktikplatser,
            ALU-projekt, mycket stora utbildningsinsatser, starta-eget-projekt
            och mycket mer. Årets budgetförslag innehåller också åtgärder
            som berör 400 000 personer.
          </note>
          <note>
            Men de viktigaste åtgärderna kommer att bli att skapa riktiga
            jobb. Det gäller därför att se till att dels redan befintliga
            företag får möjlighet att överleva och utvecklas, dels att nya
            företag ges möjlighet att födas, växa och utvecklas. De nya arbetstillfällena
            kommer också att tillskapas främst i de små och medelstora företagen.
          </note>
          <note>
            Det har vidtagits en rad åtgärder för småföretagen under den
            nuvarande regeringens tid. Jag vill här nämna några.
          </note>
          <note>
            Vad gäller bättre riskkapitalförsörjning har industri- och nyföretagarfonden
            tillskapats och startat. Under det år som den har varit i gång
            har över 1 000 lån beviljats. Utvecklingsfonderna har ombildats
            till bolag, och de kommer att förfoga över 2,5 miljarder i riskkapital
            -- alltså även den miljard som socialdemokraterna ville dra in.
          </note>
          <note>
            Kvinnornas situation har tagits upp i detta sammanhang; man säger
            att även de skall ha tillgång till riskkapitalet. Riskkapitalbolagen
            har
          </note>
          <note>
            6,5 miljarder kronor.
          </note>
          <note>
            Något av det viktigaste är att bankerna börjar tillfriskna. Jag
            vill här ge Odd Engström en eloge för ett mycket fint arbete i
            bankakuten.
          </note>
          <note>
            Sänkt ränta är den bästa hjälpen för både den enskilde och företag.
            Därför är den ekonomiska politiken så viktig. Med de resurser
            som nu finns kommer det att bli lättare att låna i de svenska
            bankerna. Det börjar komma in mycket pengar i banksystemet, och
            dessa pengar måste lånas ut.
          </note>
          <note>
            Det kommer att ge utrymme för investeringar.
          </note>
          <note>
            Tillväxthämmande skatter och avgifter har sänkts.
          </note>
          <note>
            Vi har exempelvis fått sänkta arbetsgivaravgifter.
          </note>
          <note>
            Skatten på arbetande kapital har sänkts. Vi har fått sänkt turistmoms,
            sänkta energiskatter, sänkt skatt för egenföretagare och fåmansbolag,
            och kvittningsrätten för nystartade företag har återinförts. Dessa
            åtgärder har inneburit ungefär 14
          </note>
          <note>
            miljarder i sänkta skatter för småföretagen; det stimulerar till
            nya jobb.
          </note>
          <note>
            Vad gäller förbättrad forskning och utbildning har stora insatser
            för våra högskolor gjorts.
          </note>
          <note>
            Teknikbrostiftelser kommer att bli en god tillgång i den tekniska
            utvecklingen.
          </note>
          <note>
            Jag håller med Georg Andersson om en sak, nämligen att skogsråvaran
            behöver förädlas bättre i vårt land. Det har också under förra
            året i näringsutskottet föreslagits att man skall göra så.
          </note>
          <note>
            Nu måste vi gå vidare med det. Skogsråvaran är den viktigaste
            råvaran vi har, och den behöver förädlas i större utsträckning
            här i landet.
          </note>
          <note>
            Det har gjorts stora satsningar i infrastrukturen.
          </note>
          <note>
            Vägar och järnvägar har under det senaste året fått
          </note>
          <note>
            13-14 miljarder kronor, och det glesare länsvägnätet har fått
            specialdestinerade medel.
          </note>
          <note>
            Ytterligare viktiga förslag kommer under våren som innebär bättre
            råd, stöd och kapital till uppfinningar och innovatörer. Det har
            varit svårt att få igång verksamhet kring uppfinningar i vårt
            land; man har sålt uppfinningarna till utlandet.
          </note>
          <note>
            Men vi behöver dessa nya produkter så väl i vårt land. Det är
            därför riktigt att stimulera både med råd och kapital.
          </note>
          <note>
            Under den allmänna motionstiden tog jag upp frågan om att vid
            våra högskolor inrätta utbildning för entreprenörer. Vi har många
            typer av utbildningar i vårt land. Men de allra flesta utbildningar
            riktar sig till blivande löntagare, medan mycket få utbildningar
            finns att tillgå för blivande entreprenörer och företagare. Vi
            borde inrätta betydligt fler utbildningar som riktar sig till
            just denna grupp.
          </note>
          <note>
            Vårt land behöver många nya företagare. Det vore därför riktigt
            att satsa mer på en sådan utbildning.
          </note>
          <note>
            Det skulle vara bra om det satsades på exempelvis högskolan i
            Karlstad. Den utgör ett bra exempel med god grund att bygga på.
          </note>
          <note>
            Under det senaste året har jag också åkt runt mycket och träffat
            olika företagarorganisationer.
          </note>
          <note>
            Jag har kunnat märka att ur en mycket strävsam situation har
            det uppstått ett slags folkrörelse runt företagandet i vårt land.
            Det har uppstått olika nätverk mellan företag. Ett sådant nätverk
            är Open
          </note>
          <note>
            Viking Network, som leds av innovatören Anders
          </note>
          <note>
            Rosén. Detta nätverk har samlat stora skaror runt omkring i vårt
            land. Dessa människor sprider budskapet om möjligheterna att vara
            företagare, för att därmed skapa nya jobb. Det är ett exempel
            på en stimulans som finns.
          </note>
          <note>
            Som jag sade tidigare har många företag haft det synnerligen
            strävsamt under de senaste åren. Man skall inte förringa de svårigheter
            som kvarstår, men trots dem kan man se en rad ljuspunkter. Det
            har talats om dem tidigare. Produktiviten har höjts, bytesbalansen
            är mycket bra, exporten har utvecklats bra, varslen om uppsägningar
            minskar och nyanmälda jobb ökar. Så kan man räkna upp den ena
            punkten efter den andra. Det visar att det finns en begynnande
            tillförsikt och framtidstro.
          </note>
          <note type="speaker">
            Anf. 85 GEORG ANDERSSON (s) replik:
          </note>
          <note>
            Herr talman! Eftersom arbetsmarknadsminister
          </note>
          <note>
            Börje Hörnlund inte behagar vara närvarande och jag inte får
            tillfälle att nu diskutera ett antal frågor med honom -- han företräder
            regeringen, men också Centerpartiet -- ställer jag nu frågan till
            Kjell
          </note>
          <note>
            Ericsson. Jag hoppas att han kan svara för
          </note>
          <note>
            Centerpartiet i denna debatt.
          </note>
          <note>
            Min fråga gäller de pengar som AMS vill använda till ROT-projekt.
            I arbetsmarknadsutskottet har vi socialdemokrater tagit initiativ
            i denna fråga.
          </note>
          <note>
            Kommer Socialdemokraternas initiativ att få
          </note>
          <note>
            Centerpartiets stöd? Det skulle vara väldigt välgörande för marknaden
            om Kjell Ericsson kunde ge något besked om det, den marknad som
            man i många andra sammanhang talar så väl om.
          </note>
          <note>
            Det är nämligen så, att i och med att AMS
          </note>
          <note>
            framställning kom till regeringen väntar sig naturligtvis marknaden
            ett besked. I avvaktan på att ett bidragssystem skulle inrättas
            har man naturligtvis dragit ned på sina planer och aktiviteter.
            Att regeringen över huvud taget inte lämnat något besked har i
            sig varit till skada. Det hade varit bättre med ett klart nej
            i november i fjol än att hålla frågan öppen. Ju förr man kan få
            besked om detta från regeringen eller riksdagens majoritet, desto
            snabbare kan ROT-projekt komma i gång, och därmed kan arbetslösheten
            bland byggnadsarbetare minska. Arbetslösheten bland byggnadsarbetare
            är i vissa län uppe i 50 %.
          </note>
          <note>
            Denna fråga är alltså väldigt angelägen.
          </note>
          <note type="speaker">
            Anf. 86 KJELL ERICSSON (c) replik:
          </note>
          <note>
            Herr talman! Det har satsats mycket medel på arbetsmarknadspolitiken,
            som jag sade i mitt huvudanförande. Det har satsats på ungdomspraktik,
            ALU-platser, utbildning osv.
          </note>
          <note>
            Det har uppstått ett visst överskott hos AMS. Precis som Börje
            Hörnlund sade i sitt anförande beror detta överskott på att man
            under sommarmånaderna hade dragit ned på verksamheten. Det fanns
            inte ungdomspraktikplatser osv. i samma utsträckning då. Hur mycket
            pengar som återstår kan jag i det här läget ej ange.
          </note>
          <note>
            Om Georg Andersson satt här i kammaren och lyssnade under Börje
            Hörnlunds anförande hörde kanske Georg Andersson att Börje Hörnlund
            var beredd att diskutera insatser på detta område. Det är vad
            jag också kan säga genom att hänföra till
          </note>
          <note>
            Börje Hörnlunds anförande.
          </note>
          <note type="speaker">
            Anf. 87 GEORG ANDERSSON (s) replik:
          </note>
          <note>
            Herr talman! Det är naturligtvis litet trist att behöva föra
            denna debatt på ett sådant här sätt, i frånvaro av arbetsmarknadsministern.
            Men det är ju inte mitt fel, och det är inte kammarens fel. Det
            är arbetsmarknadsministerns fel.
          </note>
          <note>
            Jag noterade också att arbetsmarknadsministern sade att han är
            beredd att diskutera. Det var den sista replik som han fällde
            i replikskiftet mellan
          </note>
          <note>
            Laila Strid-Jansson och honom, efter en lång debatt. Sedan försvann
            han från kammaren, och vi fick inget tillfälle till diskussion
            med arbetsmarknadsministern på denna punkt.
          </note>
          <note>
            I och för sig är det inte längre så intressant.
          </note>
          <note>
            Arbetsmarknadsministern har låtit alla tågen gå i denna fråga.
            Nu är det i stället intressant att få reda på vad riksdagens majoritet
            kan komma att säga.
          </note>
          <note>
            Jag har respekt för att Kjell Ericsson inte har mandat att uttala
            sig för Centerpartiet. Men jag vill ändå testa honom i denna fråga.
            Han är ju den ende som är tillgänglig i denna kammardebatt för
            diskussion i frågan.
          </note>
          <note>
            AMS är väl medveten om hela problematiken. Jag sitter själv med
            i AMS styrelse. Jag behöver ingen information från Börje Hörnlund
            om vad AMS
          </note>
          <note>
            överskott beror på. Det beror på regelsystemets förändringar,
            som regeringen är skyldig till. Men när det nu är så, är det viktigt
            att använda pengarna på ett förnuftigt sätt.
          </note>
          <note type="speaker">
            Anf. 88 KJELL ERICSSON (c) replik:
          </note>
          <note>
            Herr talman! Georg Andersson är indignerad över att Börje Hörnlund
            inte är kvar i plenisalen.
          </note>
          <note>
            Arbetsmarknadsministern har en oerhört stor arbetsbörda. Han
            har många besökare, och han besöker många. Han tar emot alla på
            bästa sätt.
          </note>
          <note>
            Därför kunde han inte vara kvar här.
          </note>
          <note>
            Arbetsmarknadsministern var ändå med i debatten i den första
            rundan, där bl.a. Socialdemokraternas företrädare ställde frågor
            och fick svar. När det gäller frågan om AMS-medel sade han att
            han var beredd att diskutera ROT-pengar.
          </note>
          <note type="speaker">
            Anf. 89 BENGT HURTIG (v) replik:
          </note>
          <note>
            Herr talman! Det var en väldigt lång rad positiva åtgärder för
            småföretagen som Kjell Ericsson räknade upp. Om det hade varit
            bra åtgärder borde det vara en väldig fart på småföretagen, och
            de skulle anställa massor av folk. Men så är det inte.
          </note>
          <note>
            Småföretagare som man träffar är trots allt inte så nöjda. De
            pekar på en rad problem som de ställs inför. Kjell Ericsson nämnde
            riskkapitalmarknaden, och den är alldeles för trög.
          </note>
          <note>
            Regeringen har alltså börsnoterat de stora riskkapitalbolagen,
            och det innebär att de egentligen inte kan ta några risker, därför
            att aktieägarna då drabbas och riskerar att få problem på börsen.
          </note>
          <note>
            Ett annat problem är den ekonomiska brottsligheten, som förvrider
            konkurrensen och försätter företagen i svåra situationer, och
            som ibland tvingar dem till skattefusk och andra ''grå''
          </note>
          <note>
            åtgärder för att de skall klara sig. Regeringen har varit alltför
            passiv på det här området under dessa tre år.
          </note>
          <note>
            Ett tredje problem som småföretagarna pekar på är att efterfrågan
            har försvunnit, på grund av åtstramningspolitiken. De människor
            som brukade beställa saker av dem törs inte göra det nu, av rädsla
            för att inte klara sin egen ekonomi.
          </note>
          <note>
            Det är på de här områdena som man måste vidta åtgärder. Det går
            inte i längden att gödsla levebrödsföretag. Det finns alltså företag
            som egentligen inte är intresserade av att expandera, därför att
            de vet vad de har men inte vad de får. Det stimulerar inte till
            några nya jobb. Stimulansen måste riktas mot de nya företagen
            och mot de företag som vill expandera.
          </note>
          <note type="speaker">
            Anf. 90 KJELL ERICSSON (c) replik:
          </note>
          <note>
            Herr talman! Jag tror att de insatser som har gjorts för småföretagen
            är oerhört viktiga. Mycket av det som småföretagarna själva krävde
            före valet 1991
          </note>
          <note>
            har genomförts under den här perioden. Avsikten var att det skulle
            tillskapas nya jobb, och det har också skett.
          </note>
          <note>
            I den senaste småföretagarbarometern uttalas en stor tillförsikt,
            och det framgår att småföretagen har nyanställt och kommer att
            anställa ytterligare.
          </note>
          <note>
            De tror också på ökad produktion framöver.
          </note>
          <note>
            En sak som är viktig, som jag har nämnt många gånger här i kammaren,
            är riskkapitalet. Företagen måste få tillgång till det. Det har
            tillskapats nya åtgärder, med Industri- och nyföretagarfonden,
            med Utvecklingsfondernas medel och med riskkapitalbolagen. I och
            för sig har riskkapitalbolagen inte fungerat som vi ville från
            början, men de börjar bättra sig. Man trycker på att det behövs
            ytterligare medel. Det är trots allt fråga om ganska mycket kapital.
          </note>
          <note>
            Det som är ännu viktigare är att bankerna kan fungera som banker.
            Företagen skall kunna vända sig till bankerna, och relationerna
            mellan dem måste vara normala. Då kan de också diskutera olika
            investeringar, och företagen kan få den hjälp och det stöd som
            de behöver. Så har det inte varit, på grund av spekulationsekonomin
            under 80-talet, där bankerna råkade mycket illa ut.
          </note>
          <note>
            Därför har vi nu lagt en mycket god grund för nyföretagande och
            småföretagande i det här landet, och den skall vi bygga vidare
            på.
          </note>
          <note type="speaker">
            Anf. 91 BENGT HURTIG (v) replik:
          </note>
          <note>
            Herr talman! Alla de stimulansåtgärder som har vidtagits borde
            verkligen ha givit bättre resultat.
          </note>
          <note>
            Man gör en felkalkyl när man bortser från att en stor mängd företag
            -- kanske omkring 50 % -- inte är intresserade av eller inte har
            möjlighet att expandera. Det kan röra sig om privatpraktiserande
            läkare, advokater eller andra företagare, som har en viss omsättning,
            som bygger på en speciell kompetens. Om de får sänkta skatter
            och en massa stimulanser blir det enda resultatet --
          </note>
          <note>
            i värsta fall -- att de förkortar sin arbetstid och förlänger
            sin semester. De kan nämligen inte anställa mer folk och vidga
            sin verksamhet, på grund av att deras företag ser ut på ett visst
            sätt.
          </note>
          <note>
            I den senaste SAF-tidningen görs en analys av förhållandena inom
            den europeiska unionen, där man pekar på att en stor del av företagen
            helt sonika inte är intresserade av att expandera. Det är också
            någonting som vi måste ta med i analysen av näringspolitiken och
            den ekonomiska politiken i detta samhälle.
          </note>
          <note type="speaker">
            Anf. 92 KJELL ERICSSON (c) replik:
          </note>
          <note>
            Herr talman! De stimulansåtgärder som har vidtagits för småföretagen
            är bra för alla. Företag är bra, vare sig de är små, medelstora
            eller stora.
          </note>
          <note>
            Vi behöver alla typer av företag -- även enmansföretag. Alla
            företag är små från början, men de kan bli större.
          </note>
          <note>
            Man kan inte ha en selektiv beskattning av enmansföretag eller
            tvåmansföretag, utan beskattningen måste gälla alla småföretag.
            Tidigare fanns det ingen rättvisa i systemet, utan egenföretagen
            och fåmansföretagen var diskriminerade i förhållande till exempelvis
            aktiebolagen. Nu har en rättvis beskattning införts -- skatten
            har sänkts med 2,5 miljarder.
          </note>
          <note>
            Dessa insatser är mycket viktiga.
          </note>
          <note>
            Regeringens ytterligare åtgärder i fråga om GAS, med möjligheten
            till rekryteringsstöd, är också en bra sak. Det kommer att generera
            nya arbetstillfällen, och företagen kommer att anställa.
          </note>
          <note>
            All övertid innebär, som jag här har redovisat, många nyanställningar
            under det närmaste året, när företagen ser att omfattningen av
            order ökar.
          </note>
          <note>
            Det finns alltså många ljuspunkter att peka på, inte minst att
            utländska investerare återvänder till
          </note>
          <note>
            Sverige. Det finns en rad exempel på detta på senare tid, och
            det är också positivt. De olika åtgärder som har vidtagits stimulerar
            alltså till ett bra företagsklimat i det här landet, och de stimulerar
            också till nya arbetstillfällen.
          </note>
          <note type="speaker">
            Anf. 93 MÄRTHA GÅRDESTIG (kds):
          </note>
          <note>
            Herr talman! Jag ämnar tala om regionalpolitik i kvinnoperspektiv.
          </note>
          <note>
            Parollen Hela Sverige skall leva har citerats tidigare i debatten
            i dag. Om det skall vara möjligt måste det finnas livsbetingelser
            i glesbygderna -- även för kvinnorna.
          </note>
          <note>
            Detta är en mycket viktig samhällsfråga, som är avgörande för
            ett fungerande samhälle. Bristen på kvinnor i norra Norrlands
            inland påverkar t.ex.
          </note>
          <note>
            livet och hälsan för de ensamma männen, enligt forskningsresultat
            från Samhällsmedicinska enheten.
          </note>
          <note>
            Regionalpolitiken måste ta hänsyn till att människor inte är
            lika; det finns skillnader mellan kvinnor och män, det finns olika
            sätt att leva, och förutsättningarna är olika i skilda delar av
            landet.
          </note>
          <note>
            Det behövs ett nytt grepp på regionalpolitiken -- ett kvinnoperspektiv.
            Kvinnors problem och behov har hittills i stort sett varit osynliga.
          </note>
          <note>
            Det som landsbygdens och glesbygdens kvinnor i dag upplever som
            de största problemen är de bristande möjligheterna att försörja
            sig där, att få inflytande i samhället och att få del av samhällets
            resurser på motsvarande sätt som männen.
          </note>
          <note>
            De åtgärder som gynnar kvinnor och de verksamheter som de bedriver
            är alldeles för få, och de utgör en begränsad del inom regionalpolitiken.
          </note>
          <note>
            Varje län behöver bygga upp ett regionalt resurscentrum -- huvudsakligen
            med tonvikt på kvinnor. Några län har kommit i gång på litet olika
            sätt. Vilken form och funktion som de regionala rersurscentren
            skall ha måste kunna variera utifrån de olika behov som finns
            i länen. Ett övergripande mål för alla är att kvinnoperspektivet
            så småningom skall vara integrerat i all verksamhet.
          </note>
          <note>
            Jag menar att en viss del av länsanslagen borde vikas för att
            skapa regionala resurscentra. För att länsstyrelserna skall kunna
            utnyttja dessa medel måste de presentera ett program för kvinnobefrämjande
            åtgärder. De regionala resurscentren blir viktiga redskap för
            att genomföra programmen. Genom en bred förankring i nätverk,
            kvinnogrupper och myndigheter garanterar programmen att länets
            kvinnosatsningar drar åt samma håll och att medlen utnyttjas på
            ett effektivt sätt.
          </note>
          <note>
            För att kunna samla erfarenheterna från det som görs runt om
            i landet behövs sedan ett nationellt resurscentrum. Detta nationella
            centrum bör ha till uppgift att följa projekt, att förmedla kontakter,
            tips och idéer, att skapa möten mellan kvinnor, att initiera och
            stödja projekt, att initiera forskning, att samordna, att utveckla
            kurser och utbildningar samt att svara för nordiska och internationella
            kontakter.
          </note>
          <note>
            Glesbygdsmyndigheten bör få i uppdrag att på motsvarande sätt
            som länsstyrelserna formulera ett nationellt program för åtgärder
            med huvudsaklig tonvikt på kvinnor på landsbygd och i glesbygd.
          </note>
          <note>
            Såväl Norge och Danmark som Finland har kommit i gång med nationella
            centra.
          </note>
          <note>
            Det behövs ett stabilt forum som kan följa och analysera arbetet
            ute i länen, biträda t.ex. statliga utredningar med sin expertkunskap
            och verka för att föra in kvinnoaspekter i politik och samhällsplanering
            på olika områden. Genom ett nationellt resurscentrum kan alla
            dessa behov tillgodoses.
          </note>
          <note>
            Att starta och driva ett eget företag är för många kvinnor på
            landsbygden alternativet till ett lönearbete som inte finns. Kvinnor
            startar ofta enskild firma, koooperativ eller annan typ av företag
            som missgynnas av gällande regler när det gäller att få lån.
          </note>
          <note>
            Kvinnor lånar i regel lägre belopp än män.
          </note>
          <note>
            Kapitalinsatsen är lägre när kvinnor startar företag.
          </note>
          <note>
            Kvinnor tycks ha svårare än män att få banklån.
          </note>
          <note>
            Kvinnor klarar sig, eller tvingas klara sig, på hälften av den
            finansiering -- eget kapital, lån och bidrag --
          </note>
          <note>
            som manliga nyföretagare får.
          </note>
          <note>
            Kvinnor vill inte ta stora ekonomiska risker utan tar små steg.
            Den som vill starta företag utan att ta stora risker skall inte
            missgynnas -- snarare tvärtom!
          </note>
          <note>
            I dag tillgängliga finansieringsformer tar inte i tillräcklig
            utsträckning hänsyn till kvinnliga nystartares situation, och
            det är inte överraskande att endast var sjunde företagare och
            var femte företagsstartare är kvinna.
          </note>
          <note>
            Det måste finnas goda möjligheter till olika former av lån från
            utvecklingsfonder m.m. utan krav på att det är ett aktiebolag.
            Många kvinnor föredrar t.ex.
          </note>
          <note>
            kooperativa företagsformer.
          </note>
          <note>
            I stödområdena är det vanligt att ha flera jobb, antingen parallellt
            eller säsongsvis. Det borde vara möjligt att studera på halvtid
            eller ha annat arbete på halvtid samtidigt som man startar eget
            företag.
          </note>
          <note>
            Därför bör starta-eget-bidraget kunna användas mer flexibelt,
            i synnerhet i stödområden.
          </note>
          <note>
            Nyföretagarlånet är inte anpassat för kvinnliga företagare. Lånebeloppet
            har för hög nedre beloppsgräns. Nivån bör sättas så att lånet
            passar även för kvinnliga företagare.
          </note>
          <note>
            Herr talman! Samhället är inte enkönat. Kvinnor och män fungerar
            olika, har olika vardagsverklighet, tänker och talar olika, har
            olika behov. All politik, inte minst regionalpolitik, måste anpassas
            efter detta faktum -- annars blir kvinnor osynliggjorda och missgynnade.
          </note>
          <note type="speaker">
            Anf. 94 MONICA ÖHMAN (s):
          </note>
          <note>
            Herr talman! Först några ord om arbetsmarknadsministerns närvaro
            i kammaren.
          </note>
          <note>
            Frågan om ROT-program har faktiskt ställts här i kammaren tidigare
            i dag av Johnny Ahlqvist, socialdemokratisk talesman i arbetsmarknadsutskottet.
            Då var arbetsmarknadsministern närvarande, men han gav inget svar.
            Den fråga jag ställer mig är: Är det så att ministern tar emot
            alla besökare, lyssnar på dem och pratar med dem -- utom om de
            är riksdagsledamöter?
          </note>
          <note>
            Herr talman! I en intervju i Folkbladet Östgöten i mars 1992
            sade arbetsmarknadsminister Börje
          </note>
          <note>
            Hörnlund: Jag tänker inte sitta kvar och administrera en arbetslöshet
            på 6 %.
          </note>
          <note>
            I dag, nästan två år senare, är arbetslösheten mer än det dubbla,
            och ministern sitter kvar -- och jag tänker inte kräva hans avgång;
            jag brukar inte ägna mig åt sådant. Men man kan då inte påstå
            att arbetsmarknadsministern har tagit krafttag för att bekämpa
            arbetslösheten.
          </note>
          <note>
            Vi socialdemokrater har under de gångna åren gång efter annan
            lagt fram alternativ till passiv arbetslöshet, men intresset för
            samarbete för att få i gång jobb har inte varit särskilt märkbart.
          </note>
          <note>
            Arbetslöshet är en stor tragedi för dem som drabbas. Vad som
            händer med familjerna, hur barnen mår och vad detta får för konsekvenser
            kan vi inte utläsa i dag.
          </note>
          <note>
            Arbetsmarknadssituationen har lett till att nära på varje familj
            i Norrbotten har någon familjemedlem som saknar arbete.
          </note>
          <note>
            Värst drabbade är våra ungdomar, som inte får en reell chans
            till en fast förankring på arbetsmarknaden. Även kvinnornas situation
            försämras nu raskt genom de neddragningar som sker i den gemensamma
            sektorn.
          </note>
          <note>
            Trots att det ser mörkt ut finns det möjligheter, men då måste
            politiska beslut till. Det måste finnas en medvetenhet och en
            vilja att återskapa en fungerande näringspolitik.
          </note>
          <note>
            Basindustrierna är, och har så varit under lång tid, ryggraden
            i Norrbottens näringsliv. De omfattande investeringar i mångmiljardklassen
            som för närvarande pågår i LKAB är mycket positiva och säkerställer
            en fortsatt gruvdrift.
          </note>
          <note>
            SSAB har under senare år gjort betydande vinster.
          </note>
          <note>
            Trots detta har viljan att investera i företaget i
          </note>
          <note>
            Luleå inte varit särskilt stor.
          </note>
          <note>
            Mot denna bakgrund är det beklämmande att se att regeringen faktiskt
            visar större intresse av att realisera ut SSAB-aktier än att påverka
            företaget att göra satsningar för framtiden.
          </note>
          <note>
            Massa- och pappersindustrin i länet spelar i likhet med övrig
            basindustri en mycket stor roll. Den norrbottniska skogsindustrin
            måste, i likhet med skogsindustrin i övriga delar av landet, investera
            i ökad förädling och modern teknik för att klara konkurrensen
            i det nya Europa.
          </note>
          <note>
            Statligt företagsägande har betytt mycket för
          </note>
          <note>
            Norrbotten. Som länsbo önskar jag naturligtvis att det skall
            göra det även framgent. Men ett stort orosmoln hänger över länet,
            nämligen privatiseringen.
          </note>
          <note>
            Den borgerliga regeringen verkar till varje pris vilja sälja
            ut våra statliga företag och därmed även landets naturresurser.
            Det handlar inte om en god affär för att frigöra kapital för investeringar
            utan om en realisation med ideologiska förtecken. Nu tycker jag
            att det är dags för riksdagen att säga ifrån att vi inte säljer
            våra naturtillgångar.
          </note>
          <note>
            Herr talman! För att vända den nedåtgående spiralen måste vi
            lägga om den ekonomiska politiken så att den skapar förutsättningar
            för jobb och så att bördorna fördelas rättvist. Det måste bli
            slut med att bara gynna de välbeställda.
          </note>
          <note>
            Vi måste få en fungerande arbetsmarknadspolitik där tiden i arbetslöshet
            används till framför allt kompetenshöjning och därmed bättre förutsättningar
            för framtiden. Regeringen verkar satsa all kraft på gratis arbetskraft
            i form av arbetslivsutveckling och ungdomspraktik.
          </note>
          <note>
            Udden är hela tiden riktad mot dem som har det sämst ställt.
            I debatten kan man höra att det är de för höga ungdomslönerna,
            att det är arbetsrättens regler eller att det är de alltför förmånliga
            reglerna vid arbetslöshet som gör att ungdomarna inte får jobb.
            Men det är ju inte sant! Regeringen verkar ha inriktat sig mer
            på att bekämpa de arbetslösa än på att bekämpa arbetslösheten.
          </note>
          <note>
            I Norrbotten har vi goda förutsättningar -- det är ett rikt län.
            Vi har en väl utbyggd högskoleutbildning, om vi bara får bevara
            den och fortsätta att utveckla den.
          </note>
          <note>
            Vi som bor i detta stora län -- det handlar om en fjärdedel av
            landets yta -- tycker att vi kan kräva samma förutsättningar som
            andra delar av landet.
          </note>
          <note>
            Vi tycker att kommunikationerna kan byggas ut hos oss så att
            vi kan bygga vidare i länet.
          </note>
          <note>
            Jag har bara kort velat ge några exempel på hur det ser ut i
            Norrbotten och visa att det finns förutsättningar. Vi har utvecklat
            detta närmare i en motion som vi lämnade in i januari månad.
          </note>
          <note>
            Vi norrbottningar känner oro för våra ungdomar.
          </note>
          <note>
            Våra unga familjer lämnar länet när en konjunktursvängning kommer
            i de sydliga delarna av landet. Norrbotten har inte råd att förlora
            sina unga -- det är de som är framtiden. För att klara detta krävs
            det politisk vilja och kloka beslut, beslut som kan ge dessa människor
            en tro inför framtiden i det län som sett dem födas och där de
            vill stanna kvar.
          </note>
          <note>
            I detta anförande instämde Ewa Hedkvist Petersen och Bruno Poromaa
            (båda s).
          </note>
          <note type="speaker">
            Anf. 95 KJELL ERICSSON (c):
          </note>
          <u who="unknown" xml:id="i-cc40e093dd30a645-0">
            <seg>
              replik
            </seg>
          </u>
          <note>
            Herr talman! Även Monica Öhman uttalar indignation över att arbetsmarknadsministern
            inte finns här i plenisalen nu. Han var dock här i flera timmar
            innan den här rundan började. Då debatterade han också dessa frågor.
          </note>
          <note>
            Monica Öhman säger att arbetsmarknadsministern inte vill prata
            med riksdagsledamöter. Jag tror att det är få statsråd som har
            deltagit i så många debatter här i kammaren som just arbetsmarknadsministern.
            Han har ställt upp mycket i olika debatter, bl.a. frågestunder
            och interpellationsdebatter.
          </note>
          <note>
            Företagare träffar han för att få fram jobb. Han lägger ner ett
            enormt arbete på detta.
          </note>
          <note>
            Man säger att han inte har gjort någonting för att skapa arbetstillfällen
            och att han inte bryr sig om de arbetslösa. Det har aldrig från
            någon regerings sida satsats så mycket som det har gjorts nu i
            form av olika åtgärder. Som jag sade tillkommer det 400 000
          </note>
          <note>
            olika arbetstillfällen i den här budgeten, i form av ungdomspraktik,
            ALU, utbildning och annat.
          </note>
          <note>
            Framför allt skapar vi riktiga, varaktiga jobb. Det är det viktigaste.
            Detta jobbar arbetsmarknadsministern med i mycket hög grad.
          </note>
          <note type="speaker">
            Anf. 96 MONICA ÖHMAN (s) replik:
          </note>
          <note>
            Herr talman! Jag tycker faktiskt inte att det känns riktigt bra
            att Kjell Ericsson och jag skall diskutera huruvida arbetsmarknadsministern
            fullgör sitt uppdrag som minister eller ej. Det känns fel att
            ta den debatten här.
          </note>
          <note>
            Jag har så många gånger hört att det aldrig har satsats så här
            mycket. Nej, men det har heller aldrig varit en sådan här arbetslöshet
            sedan vi föddes.
          </note>
          <note>
            Sanningen är den att Socialdemokraterna i krisuppgörelsen hjälpte
            till att framtvinga nya pengar till arbetsmarknadspolitiken.
          </note>
          <note>
            När vi nu diskuterar detta kan man fråga sig hur många jobb som
            har skapats genom de skattesänkningar som bl.a. regeringsledamöterna
            har fått. Hur mycket har det gett i form av arbete?
          </note>
          <note>
            Vi inledde diskussionen med att tala om ROT.
          </note>
          <note>
            Ministern var här när frågan ställdes i förmiddags.
          </note>
          <note>
            Då hade ministern kunnat svara. Vi har genom medierna fått veta
            att han är beredd att diskutera detta. Det känns beklämmande,
            allra helst som han innan han blev minister satt i arbetsmarknadsutskottet
            tillsammans med många av oss andra som är kvar.
          </note>
          <note type="speaker">
            Anf. 97 KJELL ERICSSON (c) replik:
          </note>
          <note>
            Herr talman! Arbetsmarknadsministern berättade också här i kammaren
            att han är beredd att diskutera ROT. Det var inte i medierna,
            utan det var här i kammaren han sade det. Därmed är den frågan
            besvarad.
          </note>
          <note>
            När det gäller frågan om att skapa nya jobb kan jag säga att
            det framför allt gäller att se till att vi får en jordmån för
            företag, så att det går att få fram nya jobb. Det har också gjorts.
            Nu nyanställs det många fler än tidigare. Det är också mycket
            färre varsel än tidigare. Sammantaget gör detta att det kommer
            att bli en mycket positiv förändring framöver. Det kommer till
            nya arbetstillfällen. Jag kan inte här i dag svara på exakt hur
            många det kommer att bli, men det är mycket positivt på gång.
          </note>
          <note type="speaker">
            Anf. 98 MONICA ÖHMAN (s) replik:
          </note>
          <note>
            Herr talman! Jag skall fatta mig kort. Grunden till debatten
            oss två emellan är som sagt ROT-
          </note>
          <note>
            programmet. Nu ligger bollen hos riksdagen. Nu är det vi riksdagsledamöter
            som har att säga ifrån hur vi tycker att dessa pengar skall användas.
            Jag hoppas på Centerpartiets medverkan i den frågan.
          </note>
          <note type="speaker">
            Anf. 99 AXEL ANDERSSON (s):
          </note>
          <note>
            Herr talman! Riksdagen har nu under mer än tre timmar diskuterat
            det största politiska problem som vi har i Sverige: den rekordhöga
            arbetslösheten.
          </note>
          <note>
            Det är en viktig debatt. Det har många talare sagt.
          </note>
          <note>
            En debatt skall innehålla konstruktiva förslag till åtgärder.
            Den skall också leda fram till konkreta åtgärder efter debatten.
          </note>
          <note>
            Med mer än 600 000 människor utanför den reguljära arbetsmarknaden
            krävs det att både debatten och åtgärderna snabbt ger resultat
            ute i det samhälle där så många människor går utan arbete i dag.
          </note>
          <note>
            Särskilt allvarlig är situationen för de unga människorna. I
            det län jag kommer från,
          </note>
          <note>
            Gävleborgs län, var andelen 18--24-åringar som stod utanför den
            ordinarie arbetsmarknaden under
          </note>
          <note>
            1993 i genomsnitt 35 % per månad. Januari, som nu har förflutit
            av det nya året, har inte visat på någon minskning. Den här höga
            siffran är konstant också i år.
          </note>
          <note>
            Alldeles för få i denna stora grupp ungdomar får i dag tillgång
            till utbildning. Så är situationen i
          </note>
          <note>
            Gävleborgs län. Den är likadan på de flesta håll i landet.
          </note>
          <note>
            Herr talman! Under debatten i dag har jag från flera borgerliga
            debattörer fått höra samma sak. De använder olika formuleringar
            men har ändå samma budskap, nämligen att vi socialdemokrater inte
            har några förslag. När de har sagt detta har de återgått till
            att lidelsefullt och ingående beskriva 80-talet, sett med borgerliga
            ögon.
          </note>
          <note>
            Det är klart att det kan vara intressant att höra vad som hände
            på 80-talet, men det är ingen konstruktiv debatt. Vad det handlar
            om är resten av
          </note>
          <note>
            90-talet och det århundrade som snart tar sin början, då dessa
            unga människor skall vara det nav som samhället snurrar kring.
          </note>
          <note>
            I en motion har vi socialdemokrater från Gävleborg i all blygsamhet
            föreslagit ett antal åtgärder för att komma till rätta med ungdomsarbetslösheten.
            Vi har föreslagit att de regler som i dag gäller för utbildningsvikariaten
            skall vitaliseras. Vi menar att villkoren för de arbetsgivare
            som anställer ungdomar på utbildningsvikariat bör förbättras.
            Vi tycker också att ett system med ungdomsintroduktion skall införas,
            med rekryteringsstöd till arbetsgivarna, samt att utbildningsbidraget
            skall höjas till samma nivå som kontantstödet. Som det nu är premieras
            passivitet, medan den för nationen och för den enskilde så viktiga
            utbildningen blir mindre intressant.
          </note>
          <note>
            Herr talman! Att inte satsa mer helhjärtat på utbildning och
            kompetenshöjning än vad regeringen gör är desto mer olyckligt
            i en tid då vårt land, liksom övriga industriländer, redan är
            ett bra stycke på väg in i tjänste- och informationssamhället.
            Det kräver mer av kunskap och kompetens hos oss alla.
          </note>
          <note>
            Informationsteknologin stormar fram på bred front och ökar kraven
            på medborgarna.
          </note>
          <note>
            I det socialdemokratiska budgetalternativet föreslås en massiv
            satsning på utbildning och kompetensutveckling, dels för att nationen
            skall stå väl rustad att möta framtiden, dels för att man på kort
            sikt effektivt skall kunna bekämpa den höga arbetslösheten.
          </note>
          <note>
            Eftersom flera socialdemokrater före mig i den här debatten utförligt
            har redogjort för dessa förslag tänker jag bespara kammaren en
            upprepning. I
          </note>
          <note>
            stället skall jag kort beröra frågan ur ett regionalt perspektiv.
          </note>
          <note>
            Jag kommer alltså från Gävleborgs län. Det är ett län som har
            den lägsta eftergymnasiala utbildningsnivån i hela landet och
            den högsta arbetslösheten, i konkurrens med Norrbotten och några
            län till.
          </note>
          <note>
            Det finns ett tydligt samband. I de glest befolkade länen och
            regionerna som vi har i vårt land finns landets största behov
            av högre utbildning och förbättrad kompetens. Där finns också
            våra minsta högskolor. Om de skall ha en rimlig chans att klara
            av de stora utbildningsbehov som finns måste de få de större resurser
            som vi har föreslagit från socialdemokratiskt håll.
          </note>
          <note>
            Vi vill satsa mer på de mindre högskolorna. De är viktiga spjutspetsar
            mot den framtid som i många stycken redan är här. Som jag ser
            det, herr talman, är det väl använda pengar.
          </note>
          <note>
            Jag hade också i mitt anförande velat ta upp en diskussion om
            situationen på byggarbetsmarknaden. Jag är också en av dem som
            både hörde och såg Börje Hörnlund i massmedierna. Jag är säker
            på att det inte var
          </note>
          <note>
            Bosse Parnevik; det var Börje Hörnlund. Han sade att det skulle
            ske satsningar på 3 miljarder.
          </note>
          <note>
            Börje Hörnlund är här. Jag begär inte att Kjell
          </note>
          <note>
            Ericsson också skall svara mig. Jag hoppas att det initiativ
            som har tagits av socialdemokraterna i arbetsmarknadsutskottet
            skall tas emot seriöst av åtminstone Centerpartiet, så att det
            snabbt blir några åtgärder. De behövs snabbt.
          </note>
          <note>
            Tack!
          </note>
          <note type="speaker">
            Anf. 100 PER ERIK GRANSTRÖM (s):
          </note>
          <note>
            Herr talman! Sverige har under den nuvarande regeringens hittillsvarande
            period drabbats av massarbetslöshet. Även Dalarna, som jag kommer
            ifrån, är hårt drabbat av den höga arbetslösheten.
          </note>
          <note>
            Antalet personer i arbete har under de första åren på 90-talet
            minskat med 15 %. Det är en av de största minskningarna i landet.
            I industrin och skogsnäringen har många arbetstillfällen försvunnit.
          </note>
          <note>
            Samtidigt är Dalarna ett län med stor tillgång på skogsråvara.
            I Sverige avverkar vi och förädlar endast ca 65 miljoner av en
            tillväxt på ca 100
          </note>
          <note>
            miljoner kubikmeter skog per år. Enligt bedömningar råder även
            i ett internationellt perspektiv ett underutnyttjande av tillgången
            på skogsråvara.
          </note>
          <note>
            Omsorgen om miljön ställer högre krav än vad vi i dag kan leva
            upp till. Vårt sätt att möta problemen bygger i huvudsak på restriktioner.
            Angreppssättet har visat sig otillräckligt och har inte lett till
            ett långsiktigt hållbart resultat.
          </note>
          <note>
            De stora hoten mot vår miljö kan härledas till att så mycket
            i vårt samhälle bygger på att man skall utnyttja fossila råvarulager.
            Drivmedel till bilar och eldningsolja till uppvärmning är två
            energianvändningar som medverkar till försurning och miljöförstöring.
            Men även kemisk industri har olja som bas för många av sina produkter.
          </note>
          <note>
            För att klara miljöfrågorna i framtiden är ett byte av produktionsbas
            en nödvändighet. En målmedveten och långsiktig ombyggnad av samhället
            i ekologisk riktning kan bidra till att förena miljömålet och
            sysselsättningsmålet. Inte minst för skogslänen öppnar insatser
            som bidrar till ökad användning av förnyelsebar skogsråvara nya
            möjligheter.
          </note>
          <note>
            Med denna grund går det att dra slutsatsen att det inte räcker
            med ökade satsningar på de två nuvarande huvudgrenarna av skogsbaserad
            industri. Sverige som nation måste också förbereda framtiden genom
            att utveckla nya förädlingskedjor med skogen som råvarubas.
          </note>
          <note>
            Inom den träförädlande industrin -- sågverken, snickeriindustrin
            etc. -- finns en stor andel små och medelstora företag med mycket
            svag egen forsknings- och utvecklingsverksamhet.
          </note>
          <note>
            Branschforskningen inom TRÄTEK är viktig men underdimensionerad
            i förhållande till de framtidsinriktade behoven. Sågverken har
            för närvarande god avsättning och föga tid för utvecklingsarbete.
            Snickeriindustrin, framför allt i regioner som Dalarna där den
            varit inriktad mot hemmamarknad och byggverksamhet, är däremot
            på väg att slås ut i viktiga delar.
          </note>
          <note>
            För den träförädlande industrin krävs därför både riktade och
            snabba åtgärder och långsiktiga satsningar med inriktning mot
            kompetensuppbyggnad i företagen och utveckling till en ekologiskt
            anpassad kunskaps- och designintensiv produktion.
          </note>
          <note>
            Utnyttjandet av skogen som energikälla är under utveckling. Flera
            anläggningar är i drift i Gävle--
          </note>
          <note>
            Dala-regionen, bl.a. genom insatser från
          </note>
          <note>
            Mellanskog, landsting och åtskilliga kommuner och företag. Även
            den småskaliga användningen behöver utvecklas, bl.a. för att ersätta
            elvärme i småhus.
          </note>
          <note>
            Fortsatt stöd till investeringar i anläggningar är nödvändigt.
            Här behövs också både teknisk utveckling för att möjliggöra miljövänlig,
            bränsleeffektiv eldning och organisk utveckling för att skapa
            bränsleförsörjning för lokala marknader.
          </note>
          <note>
            Användningen av biobaserade drivmedel måste öka på sikt. Frågan
            har behandlats i flera utredningar utan att leda fram till något
            nämnvärt resultat. Planering för en drivmedelsfabrik pågår i
          </note>
          <note>
            Hedemora. Mellanskog är engagerat i motsvarande utveckling i
            flera kommuner i Gävleborgs län. Det är angeläget att initiativ
            i den nu beskrivna riktningen utvecklas samtidigt som forskningen
            fortsätter.
          </note>
          <note>
            Även den mer avlägsna framtiden måste förberedas nu. Nya bryggor
            måste slås mellan forskning och utbildning som är inriktad på
            industriell utveckling och sådan som är inriktad på areell produktion.
          </note>
          <note>
            Ett viktigt mål bör vara att bryta den snäva sektoriseringen
            i forskning, utbildning och näringsliv. För detta krävs ett radikalt
            nytänkande.
          </note>
          <note>
            Sveriges Lantbruksuniversitet söker sig i riktning mot att bli
            ett naturresursuniversitet. Utvecklingen är dock långsam och hårt
            uppbunden i den traditionella organisationen med en skogs- och
            en lantbruksfakultet. Kopplingen till det industriella systemet
            domineras av traditionell skogsindustri och livsmedelsindustri.
          </note>
          <note>
            För att åstadkomma en ny inriktning bör det därför skapas ett
            nytt naturresurs- och industriuniversitet.
          </note>
          <note>
            Detta kan göras genom att man slår samman SLU
          </note>
          <note>
            och en befintlig eller nyskapad teknisk högskola.
          </note>
          <note>
            Med en sådan kombination skulle vi i Sverige få en resurs med
            fokusering på kombinationen av areell produktion och ny teknik.
          </note>
          <note>
            En sådan resurs bör också arbeta med regionala enheter för att
            utveckla förmågan att utnyttja specifika naturtillgångar maximalt.
            En sådan enhet skulle kunna byggas upp av SLU:s nuvarande enhet
            i Garpenberg och med ingenjörsutbildningar inom
          </note>
          <note>
            Gävle--Dala-regionen som bas. Motsvarande möjligheter finns på
            andra håll i landet.
          </note>
          <note>
            Med vad jag framfört har jag velat ge uttryck för att en satsning
            på forskning och utveckling av skogsråvarans användning skapar
            ökad sysselsättning. Men det är också ett led i att byta till
            en miljövänlig produktionsbas. Detta kan bidra till en regional
            utveckling.
          </note>
          <note type="speaker">
            Anf. 101 IRÉNE VESTLUND (s):
          </note>
          <note>
            Herr talman! Under de år som jag har varit ledamot av riksdagen,
            har bruksbygderna genomgått en stor förändring. Jag har haft anledning
            att under flera debatter här i kammaren ta upp de problem som
            omstruktureringar, utflyttning och förändrad arbetsmarknad innebär
            för en bruksort som
          </note>
          <note>
            Avesta. Även i länet i övrigt är arbetslösheten och utslagningen
            av företag ett stort problem. Det kommer Bengt-Ola Ryttar att
            ta upp.
          </note>
          <note>
            Staten har genom riktade insatser, bl.a. via
          </note>
          <note>
            Bergslagsdelegationen, möjliggjort exempelvis förstärkning av
            högskoleutbildning och andra högre utbildningar. Samarbetet över
            länsgränserna öppnade nya möjligheter och var en av de många positiva
            effekterna av den satsningen. Men tyvärr är det segt att bryta
            mönster i en bruksort, men nödvändigt. Personligen känner jag
            att vi är på väg att göra flera personer i ortens egen befolkning
            medvetna om att mobilisering av den egna kraften är A och O för
            en positiv utveckling. I dag omstrukteras de gamla basnäringarna.
            De blir mer effektiva men får färre arbetstillfällen.
          </note>
          <note>
            Den naturliga räddhågan att satsa på nya produkter, idéer och
            utveckling av befintliga företag skärps av den synnerligen låsta
            situationen på penningmarknaden.
          </note>
          <note>
            I söndags hade jag besök av en idérik man från hemorten. Även
            om enbart en tiondel eller kanske en tjugondel av vad han funderade
            på skulle kunna resultera i nya jobb så vore det bra. Men som
            så många andra innovatörer är han inte ekonom och kanske inte
            heller ''pappersmänniska''. Jag vet att han ursäktar mitt påstående.
            Men både han och andra borde kunna ha en naturlig nisch att arbeta
            utifrån där vi genom ett ekonomiskt positivt synsätt kunde ge
            möjligheter för kreativiteten hos uppfinnare och innovatörer att
            gå vidare. I vår motion under den allmänna motionstiden om stödområdesplacering
            tar vi bl.a. upp detta och pekar på att länsstyrelserna är det
            naturliga navet för ett system som snabbt kan mobiliseras när
            en ort som Avesta ånyo utsätts för förändringar. Detta är ett
            bra sätt att arbeta på.
          </note>
          <note>
            Jag vet att ortens egen utvecklingspotential måste tas till vara.
            Men det gäller också att uppmuntra och ''puscha'' företagarna,
            så att de vågar satsa på sina företag och så att de tar till vara
            ledig teknisk och ekonomisk kapacitet för att även därigenom öka
            beredvilligheten hos både yngre och äldre att satsa på kompetensutbildning.
          </note>
          <note>
            De nya företagen lyser med sin frånvaro, trots att den borgerliga
            regeringen anser sig vara utomordentligt kunnig när det gäller
            småföretagarsatsningar -- enligt den uppräkning som flera borgerliga
            talare tidigare har redovisat.
          </note>
          <note>
            För att vi skall kunna få människorna i våra bygder att vilja
            satsa på kompetensutveckling måste de också kunna se att de har
            jobb. Då kan vi inte, som någon borgerlig talare uttalade -- ja,
            han uttryckte sig kanske inte precis som jag -- konservera tjänarsyndromet,
            alltså lågutbildade och låginkomsttagare. Det är naturligtvis
            ett utmärkt sätt att förhindra att våra ungdomar går in i en högre
            utbildning.
          </note>
          <note>
            Jag står naturligtvis inte här och talar om krisorter.
          </note>
          <note>
            Det vore fel. Framför allt vore det fel att säga att
          </note>
          <note>
            Avesta är en krisort. Avesta är i stället en rätt typisk bruksort
            som ännu inte kommit från arvet när det gäller att förlita sig
            på en stor arbetsgivare. Vi är också bärare av den positiva bruksandan,
            med ett rikt kulturliv och en väl uppbyggd social service, där
            vi månar om vårt föreningsliv -- ett nav i vår demokrati.
          </note>
          <note>
            Avesta är en ort mitt i bruksbältet som nu måste komma i åtnjutande
            av ett system som ger oss ekonomiskt stöd utan stelbenthet --
            ett system som ger förutsättningar för snabba och effektiva åtgärder
            med en regional förankring och ett regionalt ansvarstagande. Det
            är därför som vi motionerar om att få komma in i stödområdet.
          </note>
          <note type="speaker">
            Anf. 102 BENGT-OLA RYTTAR (s):
          </note>
          <note>
            Herr talman! I valrörelsen 1991 sade jag ungefär så här: En borgerlig
            regerings målsättning är att sänka skatterna, och de agerar därefter.
            En socialdemokratisk regerings målsättning är att hävda den fulla
            sysselsättningen, rätten till arbete, och man agerar därefter.
          </note>
          <note>
            Jag hade fel på en punkt. De skattesänkningar som den borgerliga
            regeringen har genomfört berör nämligen bara de redan rika --
            inte vanliga människor, för de har fått sina skatter höjda.
          </note>
          <note>
            Vad är det då som sker i det svenska samhället? Ja, regeringen
            strävar mot en teoretisk dröm om den perfekta marknadsekonomin.
            Men en sådan marknadsekonomi finns inte, och kommer aldrig att
            finnas.
          </note>
          <note>
            Priset för det här misslyckade experimentet får vi i skogslänen
            betala. I Dalarna innebär det att vi nu har en öppen arbetslöshet
            som omfattar 15 000
          </note>
          <note>
            personer. Under det 80-tal som Olof Johansson tidigare här i
            dag sade var katastrofalt för glesbygderna var utvecklingen precis
            den motsatta i vårt län. Där ökade förvärvsfrekvensen för kvinnor
            från 65 % till 78 %. Vi fick sammanlagt 13 400 nya jobb i Dalarna,
            och de var ganska jämnt fördelade över länet.
          </note>
          <note>
            Nu har arbetskraften minskat med 15 %. Det är alltså 15 % färre
            människor som skall dra försorg om vår försörjning i framtiden.
            Byggsektorn är i princip död i Dalarna och också i stora delar
            av landet i övrigt.
          </note>
          <note>
            Vi socialdemokrater har gång på gång under årens lopp begärt
            ett rejält ROT-program för att rädda sysselsättningen och för
            att rädda efterfrågan inom byggsektorn. Men detta har regeringen
            avvisat, eller också har man kommit med något halvhjärtat och
            ineffektivt i den vägen. Krafttag måste till. Det finns ju en
            mängd objekt. Byggnads och
          </note>
          <note>
            Byggmästareföreningen i Dalarna har tagit fram ett mycket bra
            underlag. Det är bara att sjösätta det som sägs där.
          </note>
          <note>
            Men det här får verkningar också utanför byggsektorn. Träindustrin
            är, som Per Erik
          </note>
          <note>
            Granström redan har sagt här i kammaren, väldigt viktig i vårt
            län. Från 1990 till nu har fallet inom den sektorn varit stort.
            När det gäller träarbetare i husfabriker var 478 personer verksamma
            1990. Nu är 38 personer kvar. 13 husfabriker har förvandlats till
            fem.
          </note>
          <note>
            Därutöver har den statliga lokaliseringspolitiken inneburit att
            vi har förlorat 350 statliga jobb, och detta slår naturligtvis
            oerhört hårt och grymt mot ungdomar. Vi har en mycket stor ungdomsarbetslöshet,
            och jag är rädd för att det kommer att vara en tung börda att
            bära i framtiden.
          </note>
          <note>
            Naturligtvis är det regeringen som bär ansvaret för att det har
            gått som det har gjort. Det är märkligt att Börje Hörnlund kan
            acceptera den politik som nu förs. Men det är ännu märkligare
            att centerpartister runt om i landet låter saker ha sin gång.
            Det kan icke ligga i deras intresse att en sådan här nyliberal
            experimentverksamhet får fortsätta.
          </note>
          <note>
            Jag har ställt samma fråga många gånger, men jag har aldrig fått
            något svar. Jag hoppas dock att
          </note>
          <note>
            Birgitta Hambraeus har ett svar att ge här senare i dag.
          </note>
          <note>
            Vi socialdemokrater från Dalarna har lagt fram mer än 30 konkreta
            förslag om hur man kan motverka arbetslösheten och få hjulen att
            snurra igen.
          </note>
          <note>
            Några axplock: Vi har föreslagit att insatser görs på sådant
            sätt att landstinget inte i nuvarande konjunkturläge skall behöva
            säga upp personal. Vi har lagt fram förslag som handlar om att
            tomma överblivna kommunala lokaler skall kunna byggas om och få
            andra användningsområden -- till nytta för näringsliv och sysselsättning.
            Naturligtvis föreslår vi också satsningar på vägar och järnvägar.
          </note>
          <note>
            Vi vill att telenätet förbättras. Det är en viktig förutsättning
            för jämlika förhållanden på vår arbetsmarknad. Vi har förslag
            om högskoleplatser, exportkrediter och ett trätekniskt centrum.
            Vi vill göra hemmamarknadsföretag till exportföretag, om resurser
            ges.
          </note>
          <note>
            Sedan ett litet inpass om a-kassan. Regeringen har nu genomfört
            en sänkning av a-kasseersättningen.
          </note>
          <note>
            Vi socialdemokrater har inte kunnat föreslå en höjning. Men den
            stora skillnaden är att regeringen vill sänka a-kasseersättningen,
            medan vi socialdemokrater vill höja den så fort vi på något sätt
            kan göra det.
          </note>
          <note type="speaker">
            Anf. 103 LEO PERSSON (s):
          </note>
          <note>
            Herr talman! Jag vill först instämma i det Per Erik
          </note>
          <note>
            Granström, Iréne Vestlund och Bengt-Ola Ryttar har anfört. Sedan
            vill jag försöka göra en objektiv bedömning av skogslänens och
            i synnerhet
          </note>
          <note>
            Dalarnas regionala förutsättningar.
          </note>
          <note>
            Jag kan konstatera att det finns ''störningar'' som kanske beror
            på att alla inte tillräckligt har uppmärksammat tempot i den omdaningsprocess
            som pågått inför våra ögon under ett par tre år. Jag avser förstås
            den regionaliseringsiver som statsmakten, näringslivet och även
            många andra aktörer på arenan med sådan förkärlek har ägnat sig
            åt de senaste åren.
          </note>
          <note>
            Det har funnits en allmän uppfattning om att man skulle decentralisera
            den centrala förvaltningen till regionplanet. Men det måste ha
            gått fel när nu samma krafter verkar för att från det regionala
            planet tillskapa storregioner som i många fall känns mycket egendomliga
            och som gör att arbetet i skogslänen och i länen i övrigt blir
            mycket tungrott.
          </note>
          <note>
            Kvar i många av länen har endast blivit avdelningskontor, helt
            i avsaknad av beslutskompetens.
          </note>
          <note>
            Några exempel på ombildade och regionaliserade verk på den statliga
            sidan är som bekant Telia AB,
          </note>
          <note>
            Posten, Vägverket m.fl., där Bengt-Ola Ryttar påpekade att 350
            arbetsplatser hade försvunnit. Jag vill uppehålla mig litet vid
            Vägverket och regeringens beslut från 1993 att Vägverkets produktionsverksamhet
            skall bolagiseras.
          </note>
          <note>
            Jag vill läsa upp några citat ur NSD: ''För oss i glesbygden
            är det här mycket oroande. Förutom alla de förlorade vägverksjobben,
            är risken stor att vägunderhållet hamnar i händerna på ett privat
            företag som har monopol och vars enda målsättning är att maximera
            vinsten.'' Detta skriver kommunalråden Kent Ögren i Jokkmokk,
            Per
          </note>
          <note>
            Lavander i Arvidsjaur och Owe Pekkari i Pajala.
          </note>
          <note>
            Detta är representativt för hur man känner det i glesbygdskommunerna
            i hela landet. Man upplever att den kommande bolagiseringen med
            konkurrensutsättning av Vägverkets produktionsdivision kommer
            att få negativa effekter som nedläggning av vägstationer och mycket
            annat.
          </note>
          <note>
            Det är märkligt att man skall kunna låta trafiksäkerheten bli
            utsatt för konkurrens och att den skall kunna hanteras utifrån
            vinstintressen. För trafikanterna i vårt vägnät är det i hög grad
            en rättvisefråga. Trafikanterna har, oavsett var i landet de bor,
            rätt till en viss lägsta grundtrygghet när det gäller drift och
            underhåll av vårt gemensamma vägnät.
          </note>
          <note>
            Sammantaget kan man säga att detta innebär att särskilt glesbygden
            blir den stora förloraren när
          </note>
          <note>
            Vägverkets produktionsdivision bolagiseras därför att det inte
            blir så vinstrikt och intressant att jobba vidare där.
          </note>
          <note>
            Ett annat område som jag också skulle vilja beröra är nedläggningen
            av Trätågs verksamheter, främst i
          </note>
          <note>
            Dalarna och i Härjedalen. Jag har läst följande i ett pressmeddelande
            i dag: ''Miljöförstöringen ökar men STORA och Korsnäs AB påstår
            sig tjäna pengar genom att flytta transporter till lastbilar från
          </note>
          <note>
            Trätågs järnvägstransporter. Kostnaderna vältras över på samhället.
            Miljökostnaderna ökar, trafikolyckorna ökar, vägslitaget ökar,
            bullret ökar, sysselsättningen minskar, mot detta ställs minskat
            järnvägsunderhåll på 0,5 miljoner kronor och ökade företagsvinster.''
          </note>
          <note>
            Socialdemokraterna i Dalarna tar miljöfrågorna på allvar, vill
            jag påstå. Man tycker att företagen inte skulle få spekulera på
            detta sätt. Den här överflyttningen kan inte få passera genom
            samhällets regelverk helt i motsatt riktning mot de ingångna avtal
            om minskad miljöpåverkan som finns, både nationellt och internationellt.
          </note>
          <note>
            Vidare blir sysselsättningseffekterna långsiktigt förödande.
            Detta är bara början på en medveten avvecklingsprocess av järnvägstransporterna
            av tungt gods. Om den här principen godkänns finns det inget stopp
            för fortsatt avveckling.
          </note>
          <note>
            Mina synpunkter på Trätågs regionalpolitiska effekter är att
            SJ har ett stort övergripande statligt ansvar för tunga transporter
            och för att medverka till en bra miljöprofil. Vi politiker talar
            ofta om att det är viktigt att ha de här synsätten. Men nu får
            företagen en chans att tjäna någon extra krona.
          </note>
          <note>
            Posten är en annan verksamhet som också har flyttat ut transporterna
            från järnväg till väg. Det betyder totalt att man kommer att ta
            bort underlaget för järnvägar i glesbygd. Inlandssågar och annat
            får begränsade möjligheter att transportera sitt virke när man
            från SJ och andra påstår att järnvägstrafiken blir så olönsam
            att den inte längre kan upprätthållas.
          </note>
          <note>
            Det kan vara dödsstöten för många glesbygdskommuner om man stimulerar
            till en sådan här utveckling. Därför tycker jag att det här är
            helt oacceptabelt. Jag tycker att det måste komma till åtgärder.
            Jag skulle ha velat höra arbetsmarknadsministerns synpunkter på
            hur man skall komma till rätta med detta. Men kanske
          </note>
          <note>
            Birgitta Hambraeus har något bud med sig.
          </note>
          <note type="speaker">
            Anf. 104 BIRGITTA HAMBRAEUS (c):
          </note>
          <note>
            Herr talman! Hur skall vi bäst bekämpa arbetslösheten i Sverige?
            Erfarenheten visar att det är genom att föra en egen ekonomisk
            politik och genom att inte anpassa oss till EU. Arbetslösheten
            är sedan lång tid mycket högre i EU än hos oss. Ju mer vi har
            anpassat oss till dem, desto fler arbetslösa har vi fått.
          </note>
          <note>
            I EU-kommissionens avi, dvs. svaret på vår medlemskapsansökan,
            finns en kurva över arbetslöshetens utveckling i Sverige i jämförelse
            med EU. I början av 70-talet var arbetslösheten låg och ungefär
            lika både hos oss och hos dem. 1973
          </note>
          <note>
            hände det något. Arbetslösheten började stiga brant i EU och
            var över 10 % 1984. Den minskade till 7--8 % 1988, men steg sedan
            igen 1990.
          </note>
          <note>
            I Sverige behöll vi den höga sysselsättningsgraden under hela
            70- och 80-talen, trots lågkonjunktur, oljekris och därmed följande
            nedläggning av varvsindustrin och omstruktueringen av järn- och
            stålindustrin. 1990 ökade arbetslösheten hos oss plötsligt och
            kraftigt.
          </note>
          <note>
            I OECD:s statistik visas samma mönster.
          </note>
          <note>
            Danskarna, som hade 1 % arbetslöshet 1973, när de gick med i
            EU -- dvs. dåvarande EEC -- fick raskt ökande arbetslöshet, upp
            till 10 % år 1982 och
          </note>
          <note>
            11 % 1992. Norge, som stannade utanför, behöll sin låga arbetslöshet
            och kom över 3 % först i slutet av
          </note>
          <note>
            80-talet, då även Norge började anpassa sig till EU.
          </note>
          <note>
            EU:s arbetslöshet har under 70- och 80-talen varit tre fyra gånger
            högre än Sveriges och Norges.
          </note>
          <note>
            Men vid slutet av 80-talet börjar vi likna EU. Hur kommer detta
            sig? Det var mycket som hände på
          </note>
          <note>
            80-talet, men nog är det svårt att värja sig för misstanken att
            det var när vi närmade oss EU, knöt kronan till ecun och började
            anpassa oss som vi också blev mer lika dem i arbetslöshet.
          </note>
          <note>
            Det krävs verkligen starka bevis för att medicinen mot arbetslöshet
            skulle vara en ytterligare anpassning till EU, så till den grad
            att vi ger upp rätten till självbestämmande och går med i en union.
          </note>
          <note>
            Man tror att de 20 miljarder som vi måste betala till
          </note>
          <note>
            EU varje år skall kunna uppvägas av ökade investeringar. Det
            är vad regeringens finansplan räknar med. Det är mycket svaga
            bevis. Man säger också att bakgrunden är osäker. Man har frågat
            ett antal företagare. Hade man frågat andra företagare kanske
            man hade fått andra svar. Som medlem i EU
          </note>
          <note>
            har vi inte längre rätt att gynna företag i vårt land och kompensera
            dem för långa avstånd och vårt geografiska läge t.ex.
          </note>
          <note>
            Ja, mina kära vänner på dalabänken, jag anser att det är en olycka
            att Sverige sedan 80-talet, med regeringar från både socialdemokrater
            och borgare, har börjat föra denna nyliberala ekonomiska politik.
            Det är en stor olycka, som både Socialdemokraterna och regeringspartierna
            har varit överens om. Men så länge vi är ett fritt land kan vi
            ändra på en felaktig politik. Genom
          </note>
          <note>
            Maastrichttraktaten har den nyliberala ekonomiska teorin skrivits
            in i EU:s grundlag. Det anses alltså viktigare att bekämpa inflationen
            och budgetunderskottet än arbetslösheten.
          </note>
          <note>
            Medlemsländerna har inte längre rätt att bedriva en egen ekonomisk
            politik.
          </note>
          <note>
            Jag tillhör den överväldigande majoritet i Sverige som anser
            att alla har rätt till arbete, att arbetslöshet är det allra värsta
            slöseriet. På 30-talet avskaffade vi arbetslösheten genom att
            utarbeta en egen variant av Keynes ekonomiska modell. Det gjorde
            vi i Sverige. Nu är Sverige ett av de länder i världen som kommit
            längst in i det postindustriella samhället. Jag anser att det
            är oklokt av oss att frånhända oss möjligheten att finna en ny
            svensk modell för den ekonomiska politiken som passar framtiden.
          </note>
          <note>
            Anf. 105 BENGT-OLA RYTTAR (s)
          </note>
          <note>
            replik:
          </note>
          <note>
            Herr talman! Jag tror inte att vi skall placera våra problem
            så pass långt utanför landets gränser som
          </note>
          <note>
            Birgitta Hambraeus gör. Hon påpekar visserligen att det nyliberala
            i politiken är förödande för sysselsättningen. Det håller jag
            med om. Det fanns också nyliberala inslag i den socialdemokratiska
            politiken på 80-talet, men de var inte överordnade målet om full
            sysselsättning. Där är den stora skillnaden.
          </note>
          <note>
            Vår arbetslöshet är hemlagad till allra största delen.
          </note>
          <note>
            Här har regeringen gjort åtstramningar av konsumtionen i första
            hand. Man har på detta sätt bekämpat inflationen, anser man, en
            inflation som det knappast finns någon risk för. Man har också
            som mål att minska den offentliga sektorn. Man vill öka, som man
            säger, incitamenten i ekonomin, alltså den ekonomiska ojämlikheten,
            orättvisan.
          </note>
          <note>
            Man vill förändra maktstrukturerna i samhället, och man har kommit
            långt på den vägen. Men priset är en stor arbetslöshet.
          </note>
          <note>
            Det är bra att Birgitta Hambraeus efterlyste en ny svensk modell
            för ett samhälle med full sysselsättning. Jag tror att det är
            väldigt viktigt att ha ganska mycket av gamla beprövade metoder
            men med ny tillämpning som skall ligga till grund för den nya
            svenska modellen, om vi skall klara sysselsättningen framgent.
            Med den inriktning som politiken nu har är detta omöjligt.
          </note>
          <note type="speaker">
            Anf. 106 BIRGITTA HAMBRAEUS (c)
          </note>
          <note>
            replik:
          </note>
          <note>
            Herr talman! Jag tror att vi är överens om ganska mycket. Får
            jag då fråga: Anser Bengt-Ola Ryttar att det är möjligt för Sverige
            att föra en självständig ekonomisk politik när EU faktiskt förbjuder
            det och när EU bedriver en nyliberal politik? Skulle vi som medlemmar
            kunna rätta till de misstag som vi båda anser att våra regeringar
            har begått?
          </note>
          <note>
            Anf. 107 BENGT-OLA RYTTAR (s)
          </note>
          <note>
            replik:
          </note>
          <note>
            Herr talman! Det finns utan tvivel ett starkt internationellt
            tryck på den svenska ekonomin som gör vårt handlingsutrymme mindre
            än vad det en gång var. Men det hindrar inte att man kan hävda
            den fulla sysselsättningen om man verkligen vill.
          </note>
          <note>
            Om vi ansluter oss till Maastrichtavtalet anser jag personligen
            att en framforcerad valutaunion och en mycket stark och självständig
            centralbank är inslag som icke får förekomma om vi på sikt skall
            klara sysselsättningen.
          </note>
          <note type="speaker">
            Anf. 108 BIRGITTA HAMBRAEUS (c)
          </note>
          <note>
            replik:
          </note>
          <note>
            Herr talman! Sverige för nu förhandlingar om att bli medlem i
            en union där socialdemokrater, socialister och kristdemokrater
            har givit upp kampen för en politik som inte har nyliberala förtecken.
            Hur skulle vi självständigt kunna klara oss från denna nyliberala
            ekonomiska teori när vi inte har rätt till egen ekonomisk politik?
          </note>
          <note type="speaker">
            Anf. 109 ROLAND SUNDGREN (s):
          </note>
          <note>
            Herr talman! För fyra år sedan lämnade jag in en motion om att
            vi i Sverige behöver ytterligare en teknisk högskola. Det är med
            stor tillfredsställelse jag kan konstatera att jag i dag har hela
            den socialdemokratiska riksdagsgruppen med mig i detta förslag.
          </note>
          <note>
            Motiveringarna för en ny teknisk högskola är i allra högsta grad
            näringspolitiska. Sverige måste som nation producera högteknologiska
            produkter. För dessa växer den internationella efterfrågan, och
            här är inte heller priset det främsta konkurrensmedlet.
          </note>
          <note>
            Det ekonomiska utgångsläget blir därför mycket gynnsammare för
            tillverkare av exempelvis mobiltelefonutrustningar, avancerade
            energi- och miljötekniska produkter m.m. Då slipper vi den devalveringsekonomi
            som vi haft under de senaste
          </note>
          <note>
            15 åren.
          </note>
          <note>
            En förutsättning för den svenska välfärden ligger i den fulla
            sysselsättningen, inte i en övergång till lågproduktiva arbeten
            i rika människors hushåll och trädgårdar eller fler skoputsare,
            varmkorvförsäljare osv., något som så mycket diskuterats i dessa
            dagar. Vad vi måste göra är att mer målmedvetet satsa på arbetskraftens
            kompetens och kvalitet. För Sveriges välfärd är det viktigt att
            andelen mer avancerade produkter ökar i vår export. Vi får bättre
            betalt. För högteknologiska produkter växer de internationella
            marknaderna.
          </note>
          <note>
            Mot denna bakgrund är det bekymmersamt att den svenska industrin
            relativt sett har en så stor andel lågteknologiska produkter jämfört
            med de ledande industrinationerna. Enligt en utredning som dåvarande
            Statens industriverk, nuvarande
          </note>
          <note>
            NUTEK, avlämnade 1990 utgjordes endast 15 %
          </note>
          <note>
            av den svenska exporten av högteknologiska varor jämfört med
            35 % för Japan och 31 % för USA.
          </note>
          <note>
            Tyskland hade en andel något mer än Sverige,
          </note>
          <note>
            17 %, men Tysklands lågteknologiandel i exporten var väsentligt
            mindre än den svenska.
          </note>
          <note>
            Vi måste, som det framhålls i den socialdemokratiska partimotionen,
            öka vår andel högskolestuderande. För att klara detta måste en
            ny teknisk högskola etableras. Egentligen behöver antalet civilingenjörs-
            och forskarexamina fördubblas fram till år 2000 med bibehållen
            och höjd kvalitet.
          </note>
          <note>
            Den svenska industrin har byggts upp med skogen och malmen som
            bas, och detta präglar fortfarande svensk industri. Det är Mellansverige
            och
          </note>
          <note>
            Bergslagen som har varit Sveriges industriella hjärta. Där finns
            en industriell tradition med många medelstora företag, som måste
            öka kompetensen och få tillgång till mer utbildad arbetskraft
            för att få till stånd den nödvändiga utvecklingen.
          </note>
          <note>
            Industrins motstånd mot att anställa högre utbildad arbetskraft
            är ett allvarligt hot mot vår framtida svenska industriutveckling.
            Det står i kontrast till utvecklingen utomlands och kan på sikt
            medföra en snabbare utflyttning av svensk forskning och utveckling
            till utlandet. Så sent som i slutet av 80-
          </note>
          <note>
            talet var en av orsakerna till vissa företags utflyttning från
            Sverige bristen på civilingenjörer för forsknings- och utvecklingsverksamhet.
          </note>
          <note>
            Där det finns en teknisk högskola är andelen tekniker, naturvetare
            och forskare ca 4--5 % av arbetskraften. Så är det i Stockholm,
            Göteborg och
          </note>
          <note>
            Östergötlands län. Men det län som har den i särklass högsta
            andelen tekniker utan att ha en stor högskola är Västmanlands
            län, som har 3,2 %
          </note>
          <note>
            tekniker och forskare i arbetskraften, dvs. mer än
          </note>
          <note>
            Malmöhus län som har 2,6 %.
          </note>
          <note>
            Den främsta orsaken till detta är att ABB hittills trots det
            låga utbildningsutbudet lokalt lyckats relativt väl med att rekrytera
            tekniker. Detta kan komma att bli svårare i framtiden. Dessutom
            har den väldiga ABB-koncernen på ett helt annat sätt än dåvarande
            ASEA alternativa lokaliseringar för såväl produktion som utvecklingsenheter
            över hela världen.
          </note>
          <note>
            Regionalpolitiskt är Mellansverige en underförsörjd region när
            det gäller utbildning, speciellt när man tar hänsyn till de större
            företagens tyngd i regionen. Här finns också många medelstora
            och mindre företag som har ett stort behov av en kunskapsmässig
            injektion.
          </note>
          <note>
            I Västerås finns en hög beredskap för en etablering.
          </note>
          <note>
            Det finns förstklassiga lokaler för en teknisk högskola, som
            enligt aktuell planering kan färdigställas med sex månaders framförhållning
            efter beslutsdatum. Dessa kan förhyras, och därmed behövs inga
            statliga medel för anläggningsinvesteringar.
          </note>
          <note>
            För ABB:s utveckling och för den industriella utvecklingen i
            Mellansverige är det därför av stor betydelse att vi får en högre
            nivå på den tekniska utbildningen i en stad som Västerås. Därför
            måste den nya tekniska högskolan förläggas till Västerås, vilket
            är av stor vikt för näringslivets utveckling också nationellt.
          </note>
          <note type="speaker">
            Anf. 110 KARIN FALKMER (m):
          </note>
          <note>
            Herr talman! Den situation på arbetsmarknaden som vi nu befinner
            oss i är just den som så många varnat för under årens lopp. Klarsynta
            samhällsdebattörer såg tidigt vartåt det lutade, men de som hade
            ansvaret ville inte lyssna.
          </note>
          <note>
            När Carl Bildt varnade för följderna av 70- och 80-
          </note>
          <note>
            talspolitiken kallades han för svartmålare. När
          </note>
          <note>
            Kjell-Olof Feldt så småningom insåg vartåt det barkade fick han
            inget gehör hos sina egna partikamrater. Han tvingades att lämna
            sin ministerpost.
          </note>
          <note>
            Det är arvet efter den socialdemokratiska politiken under 70-
            och 80-talet som är den yttersta orsaken till att så många människor
            i vårt land i dag saknar arbete.
          </note>
          <note>
            Problemen kan omöjligt avhjälpas med en återgång till den politik
            som har skapat problemen.
          </note>
          <note>
            Denna debatt borde handla om vad det är för faktorer som kan
            lyfta oss ur arbetslöshetens stålbad.
          </note>
          <note>
            Det är beklämmande att behöva konstatera att inte en enda socialdemokrat
            har visat något intresse för att debattera det som är själva grunden
            för trygga arbeten, nämligen företags- och näringspolitiken.
          </note>
          <note>
            Företagsklimatet och hur vi skall få investeringar som ger arbeten
            i vårt land borde vara temat för debatten i dag när arbetslösheten
            skall diskuteras.
          </note>
          <note>
            Det hade varit betydligt rimligare om rubriken för denna debatt
            hade varit Näringspolitik för tillväxt och riktiga arbeten.
          </note>
          <note>
            Arbetslösheten kan bara minskas genom att vi får fler riktiga
            arbeten. För detta krävs att lönsamma företag ges goda förutsättningar
            att verka i vårt land.
          </note>
          <note>
            Vi behöver flera företagare. Skall vi klara jobben, måste det
            skapas en tillit inför framtiden hos dem som överväger att bedriva
            företagsverksamhet.
          </note>
          <note>
            Tillförlitliga konkurrenskraftiga spelregler och tydliga signaler
            om att det är viktigt och hedervärt att starta och driva företag
            och att tjäna pengar är några av grundvillkoren för att nya företag
            och nya arbeten skall kunna komma till stånd.
          </note>
          <note>
            Det är ett långsiktigt arbete att återskapa förtroendet för Sverige
            som ett bra land för svenska och utländska företag att verka i
            efter det socialdemokratiska förstörelsearbetet.
          </note>
          <note>
            Helt avgörande för en förbättrad arbetsmarknadssituation är att
            Sverige blir medlem i den europeiska unionen. Osäkerhet om EU-
          </note>
          <note>
            medlemskapet fungerar som en broms på företagens investeringsvilja
            samtidigt som beslut om nyanställningar skjuts upp.
          </note>
          <note>
            Ingen svensk näringsgren, vare sig hemma hos mig i Västmanland
            eller någon annanstans, mår bra av att stå utanför det europeiska
            samarbetet.
          </note>
          <note>
            EES-avtalet är i och för sig bra, men det ger inte den långsiktiga
            nödvändiga säkerhet som endast ett medlemskap kan ge.
          </note>
          <note>
            EG-medlemskap var alltför lång tid en fråga där socialdemokraterna
            betedde sig som strutsen.
          </note>
          <note>
            Europa var inte intressant. Den inställningen påverkade det svenska
            näringslivets agerande på ett sätt som drabbade arbetsmarknaden
            negativt.
          </note>
          <note>
            I slutet av 80-talet blev det allt tydligare att investeringarna
            försvann ur vårt land. Svenska företag valde att förlägga sin
            verksamhet till EG-
          </note>
          <note>
            området för att därmed säkra tillgången till den europeiska marknaden.
            Utländska investeringar uteblev och arbetslöshetssiffrorna började
            stiga.
          </note>
          <note>
            Under våren 1991 ägnade näringsutskottet en hel dags hearing
            åt denna bekymmersamma utveckling. EG-frågans betydelse för arbete
            och välfärd var uppenbar, och på sommaren 1991
          </note>
          <note>
            lämnade den socialdemokratiska regeringen in den svenska ansökan
            om medlemskap i EG.
          </note>
          <note>
            Osäkerhet om medlemsfrågan är en av de viktigaste faktorerna
            som påverkar investeringsvilja och möjligheter för människor att
            få arbete.
          </note>
          <note>
            Medlemskap är avgörande för utländska företags inställning till
            Sverige. För dem är vårt land ointressant så länge som vi inte
            är med i EU. Vill vi få amerikanska, japanska, tyska eller andra
            utländska företags investeringar till Sverige och därmed nya arbeten
            är det ett grundvillkor att
          </note>
          <note>
            Sverige blir medlem i den europeiska unionen.
          </note>
          <note>
            De tolv medlemsstaterna har satt som mål att
          </note>
          <note>
            Sverige skall bli medlem i början av år 1995.
          </note>
          <note>
            Varje parti som vill minska arbetslösheten borde ta sitt ansvar
            i Europadebatten. Socialdemokraterna har varit alltför tysta sedan
            medlemsansökan lämnades in.
          </note>
          <note>
            Med dagens arbetslöshetssituation i Sverige är det viktigt att
            medlemskapsfrågan förs i hamn så snabbt som möjligt. Inte minst
            för få riktiga arbeten borde alla politiska partier göra allt
            vad man förmår för att påverka förhandlingsprocessen positivt.
          </note>
          <note>
            Politiska utspel som medverkar till förseningar och som sprider
            tveksamhet om tidtabellen är ytterst olyckliga i ett läge där
            vi mer än någonsin behöver tillit hos företagen, svenska som utländska,
            en tillit som krävs för att de skall vilja och våga investera
            och anställa folk i vårt land.
          </note>
          <note>
            Ett nej till svenskt medlemskap skulle innebära stora nackdelar
            och risker för möjligheterna till arbete i Sverige.
          </note>
          <note>
            I en debatt i riksdagen om arbetslöshet och sysselsättning är
            medlemskapsfrågans betydelse central. Ingen sakfråga är viktigare
            för att få fler riktiga arbeten till Sverige än att vi blir medlemmar
            i det europeiska samarbetet.
          </note>
          <note type="speaker">
            Anf. 111 ROLAND SUNDGREN (s)
          </note>
          <note>
            replik:
          </note>
          <note>
            Herr talman! Är det så att Karin Falkmers åsikter är representativa
            för hur de borgerliga tänker när det gäller att lösa arbetslöshets-
            och sysselsättningsproblemen, då förstår jag att det har gått
            så illa när vi har haft borgerliga regeringar.
          </note>
          <note>
            Under 1976--1982 hade vi en borgerlig regering som skapade jättestora
            underskott i statens budget.
          </note>
          <note>
            Investeringarna inför framtiden minskade med
          </note>
          <note>
            40 %. Så fort det blev en borgerlig regering 1991
          </note>
          <note>
            fick vi den kraftigaste ökning av arbetslösheten som vi någonsin
            har haft i det här landet.
          </note>
          <note>
            Investeringarna sjunker.
          </note>
          <note>
            Sedan säger Karin Falkmer att vi socialdemokrater inte har några
            konkreta förslag om hur sysselsättningsproblemen skall lösas.
            I mitt anförande pekade jag på att svensk industri måste satsa
            på mer högteknologiskt innehåll i produktionen. Det är en förutsättning
            för att vi skall kunna konkurrera med Japan, Tyskland och övriga
            framstående industriländer.
          </note>
          <note>
            Det är nödvändigt att tjäna pengar. Därför göder man nu företagen.
            Man ger skattelättnader på 25
          </note>
          <note>
            miljarder. Detta leder varken till jobb eller investeringar,
            utan det leder till spekulation. Det är på sitt sätt en återupprepning
            av 80-talets spekulationsekonomi. Sådant ger inga jobb, vare sig
            i Västmanland eller i andra delar av Sverige.
          </note>
          <note type="speaker">
            Anf. 112 KARIN FALKMER (m) replik:
          </note>
          <note>
            Herr talman! Låt mig inleda med det som jag är överens med Roland
            Sundgren om, nämligen värdet av utbildning, forskning och teknologisk
            utveckling. Men att det råder brist på civilingenjörer beror bl.a.
            på den flummiga utbildningspolitik som fördes i Sverige under
            den socialdemokratiska regeringen, då man satte frågetecken inför
            vad kunskaper egentligen innebär.
          </note>
          <note>
            Sedan över till sakfrågan. Alla vet, även Roland
          </note>
          <note>
            Sundgren, att det är bristerna i 70- och 80-talets politik som
            har lett fram till dagens situation. Låt mig citera Kjell-Olof
            Feldts ord på SACO-
          </note>
          <note>
            kongressen 1989 -- då var det inte borgerlig regering. Han sade
            att Sverige skulle tvingas genomgå arbetslöshetens stålbad och
            att den tredje vägens politik skulle leda ut över stupet. Detta
            är i dag bevingade ord. Dess värre är detta i dag en del av vår
            verklighet.
          </note>
          <note>
            Kurvan över industrisysselsättningen vände brant neråt i slutet
            av 1989. Från den tidpunkten och fram till valet 1991 försvann
            ungefär 10 % av alla industrijobb. Det säger sig självt att det
            kommer att ta lång tid att komma till rätta med problem som har
            skapats under 20 års tid. Vi har gjort åtskilligt konstruktivt
            under de drygt två år som vi har haft ansvaret. Vi kan lova att
            vi, om vi får ansvaret efter nästa val, kommer att vända utvecklingen.
            Redan i dag ser vi de positiva effekter som ett ändrat näringsklimat
            faktiskt har bidragit till.
          </note>
          <note type="speaker">
            Anf. 113 ROLAND SUNDGREN (s)
          </note>
          <note>
            replik:
          </note>
          <note>
            Herr talman! Jag hoppas att detta land skall bevaras från en
            fortsatt högerregering också efter valet i höst. Annars kommer
            det att leda till en fullständig katastrof för landet. Budgetunderskottet
            ligger nu på 200 miljarder och fortsätter att öka med 172
          </note>
          <note>
            miljarder nästa budgetår. Det är fruktansvärda scenarior som
            vi ser framför oss.
          </note>
          <note>
            När Kjell-Olof Feldt talade om ett arbetslöshetens stålbad var
            det en varning för de kostnadsökningar som följde i avregleringens
            spår.
          </note>
          <note>
            Jag debatterade i denna kammare med Lars
          </note>
          <note>
            Tobisson och Anne Wibble under våren 1985. Jag var emot avreglering.
            Det blev sedan på hösten en avreglering av kreditmarknaden. Det
            var ett starkt tryck bl.a. från Karin Falkmers partivänner. Vi
            skulle naturligtvis ha gjort avregleringen försiktigare och tagit
            litet mer tid på oss. Det var avregleringen som drev upp kostnaderna
            och som orsakade problemen.
          </note>
          <note>
            Det skulle vara intressant att få diskutera skolan.
          </note>
          <note>
            Jag läser i det senaste numret av Teknisk tidskrift, där man
            frågar: Skall Sverige skrota verkstadsindustrin? Man talar om
            den nuvarande regeringens bristande samordning mellan
          </note>
          <note>
            Utbildningsdepartementet och
          </note>
          <note>
            Näringsdepartementet. Den kommer att på sikt slå ut svensk verkstadsindustri
            och dess behov av kunniga människor i industrin. Detta skrevs
            så sent som för en vecka sedan i Teknisk tidskrift.
          </note>
          <note type="speaker">
            Anf. 114 KARIN FALKMER (m) replik:
          </note>
          <note>
            Herr talman! Jag skall börja med att påminna
          </note>
          <note>
            Roland Sundgren om den offensiva satsning på forskning, utbildning
            och en ny högskolepolitik som har skett sedan den borgerliga regeringen
            tog vid samt på den satsning på kompetenscentrum för att binda
            utbildningssidan närmare näringslivet, som vi använder bl.a. löntagarfondspengarna
            till.
          </note>
          <note>
            Det är intressant att lyssna till Roland Sundgren.
          </note>
          <note>
            Den socialdemokratiska inställningen till företagare i Sverige
            står i klar dager när han säger att det som vi har gjort bara
            gynnar kapitalet. Då förstår inte Roland Sundgren vad det handlar
            om.
          </note>
          <note>
            Att ta bort dubbelbeskattning på riskkapital är ju en viktig
            sak för att företagen skall få en investeringsmöjlighet och därmed
            kunna göra nyanställningar.
          </note>
          <note>
            Att ta bort skatten på det arbetande kapitalet i företagen, som
            är verksamt för att göra företagsklimatet mer positivt, var något
            som
          </note>
          <note>
            Socialdemokraterna starkt motsatte sig. Vi ser att det i företagsvärlden
            råder en optimism i dag. Men faktum kvarstår att näringslivsklimatet
            var illa skadat efter Socialdemokraternas framfart under årens
            lopp. När villkoren i Sverige upplevdes som mindre förmånliga
            röstade arbetskraft, kapital, företagare och företag med fötterna
            och sökte sig till regioner där förhållandena upplevdes som mer
            rimliga.
          </note>
          <note>
            Den finanshysteri som vi har upplevt, vilken skapades på 80-talet,
            är en följd av de villkor som den socialdemokratiska regeringen
            satte upp på den ekonomiska spelmarknaden.
          </note>
          <note type="speaker">
            Anf. 115 HANS KARLSSON (s):
          </note>
          <note>
            Herr talman! I slutet på 1980-talet och i början av
          </note>
          <note>
            1990-talet kunde man läsa och lyssna till en nationalekonom vid
            namn Lars Calmfors. Han gav då uttryck för en samhällsåskådning
            och ett ekonomiskt synsätt som gjorde gällande att Sverige genom
            att skapa en arbetslöshet på ca 5--6 % bättre skulle kunna behärska
            den ekonomiska utvecklingen. Då skulle vi kunna hålla inflationen
            i schack och landet skulle blomstra.
          </note>
          <note>
            Calmfors fick många supportrar. De hade glömt arbetslöshetens
            elände. De hade också glömt att det efter högkonjunktur kommer
            lågkonjunktur och att det inte går att inteckna framtiden.
          </note>
          <note>
            Calmfors och hans meningsfränder vann sympati under den här tiden.
            Många aningslösa anslöt sig till tron på marknadens välsignelse.
            Inflationen och arbetskraftsbristen skulle lösas genom planerad
            arbetslöshet. Utan att förhäva mig var vi ganska många som var
            mycket kritiska till detta synsätt.
          </note>
          <note>
            Signaturen Turpo i LO-tidningen, nr 50--52 i december 1990, fångade
            vad många av oss kände:
          </note>
          <note>
            ''Att rekommendera en omfattande arbetslöshet, utslagning och
            många människors undergång som lösning på våra ekonomiska svårigheter
            är inte bara grymt och hänsynslöst, det är också ekonomiskt dåraktigt.
            Det gjorde man i industrialismens barndom när man inte visste
            bättre. Men när ett sådant förslag läggs fram av nationalekonomer
            i dag, några hundra år senare, kan man bara konstatera att man
            inte har med forskare att göra utan med charlataner och skojare!''
          </note>
          <note>
            Det kan tyckas vara ganska hårda ord, men inte desto mindre sanna!
            I slutet av 1980-talet och i början av 1990-talet förespråkade
            SAF, borgerliga politiker och många ekonomer en politik där man
            med berått mod skulle skicka hundratusentals människor ut i arbetslöshet.
            En del har ändrat sig sedan dess. Men vad hjälper det?
          </note>
          <note>
            Nu skriver vi 1994. Arbetslösheten har inte bara nått de där
            5--6 %. Nej, nu handlar det om mer än det dubbla. Regeringens
            ekonomiska politik har skapat en arbetslöshetssituation som blir
            utomordentligt svår att ta sig ur. Ca 700 000
          </note>
          <note>
            människor är utanför den ordinarie arbetsmarknaden. Calmfors
            ekonomiska politik, modell 90, har nu praktiserats i drygt två
            år. Den inhemska efterfrågan och ekonomin är i botten.
          </note>
          <note>
            Människor kastas ut från sina hem.
          </note>
          <note>
            Senhösten 1991 valde den tillträdande borgerliga regeringen bort
            den fulla sysselsättningen. Nu ser vi resultatet. Arbetslösheten
            skenar utan kontroll för samhället. Lärdomen vi har fått är att
            det inte går att planera en arbetslöshet. Antingen är vårt mål
            full sysselsättning eller så blir det som den situation vi nu
            har.
          </note>
          <note>
            I Örebro län är drygt 20 000 utanför den ordinarie arbetsmarknaden.
            13 000 är öppet arbetslösa, varav 3 000 ungdomar. Det är resultatet
            av en politik där arbetslösheten är ett medel i den ekonomiska
            politiken. På annat sätt går det inte att förklara bristen på
            insatser för att vända utvecklingen.
          </note>
          <note>
            Det är också den känsla som de arbetslösa har. Jag träffade några
            av dem i förra veckan. Det finns intiativförmåga och kamplust.
            Det finns idéer för att skapa jobb. Men regeringen använder pengarna
            till att sänka skatterna. De pengar som finns för arbetsmarknadspolitik
            låser man in. De får inte användas för att ge dessa ungdomar möjlighet
            att förverkliga sina idéer. Det är skamligt. Det är cyniskt. Det
            vittnar om den brist på medmänsklighet som präglar regeringens
            hela politik.
          </note>
          <note>
            Vi socialdemokrater i Örebro län har i en av våra motioner föreslagit
            att länsarbetsnämnden och arbetsförmedlingarna skall få använda
            pengarna där de gör bäst nytta. Man skall utifrån de lokala förutsättningarna
            få disponera medlen så att man kan uppnå bäst effekt. Får vi stöd
            för dessa förslag kan såväl de unga arbetslösa som de litet äldre
            känna framtidstro och hysa förhoppningar om att komma ur arbetslöshetseländet.
            Men är det en politik som den borgerliga riksdagsmajoriteten är
            intresserad av? Hittills har vi inte sett några sådana tendenser,
            varken i budgetförslaget eller under dagens debatt.
          </note>
          <note>
            En offensiv för fler jobb lär vi tyvärr inte få se förrän svenska
            folket har röstat fram en socialdemokratisk regering.
          </note>
          <note type="speaker">
            Anf. 116 ELVY SÖDERSTRÖM (s):
          </note>
          <note>
            Herr talman! Ett av Sveriges absolut största problem är just
            den höga arbetslösheten, vilket vi har debatterat här i dag. Det
            är en uppfattning som delas av hela svenska folket, men Sveriges
            regering tycks inte inse detta. Att så är fallet visar regeringen
            med sin brist på politik för att komma till rätta med den höga
            arbetslösheten. Det allvarligaste av allt är den höga ungdomsarbetslösheten.
            Arbetslöshet är ingen bra start på vuxenlivet.
          </note>
          <note>
            Herr talman! Mitt anförande i dag är en hälsning till regering
            och riksdag från två unga människor från
          </note>
          <note>
            Örnsköldsvik: Per och Anna, båda 20 år. De sitter här på läktaren
            och lyssnar, lyssnar för att få besked om vad vi vill göra för
            att de och deras kompisar skall få arbete. Låt mig läsa deras
            hälsning. Så här säger Per och Anna:
          </note>
          <note>
            ''Vi är många ungdomar som just nu står inför en oviss framtid,
            en framtid som för många saknar morgondag. Att inte ha ett arbete
            att gå till, att inte fylla någon funktion, att inte vara delaktig
            i sin egen framtid skapar otrygghet, passivitet och utslagning
            såväl ekonomiskt som socialt. Det är för oss helt obegripligt
            hur man kan föra en politik som sätter oss unga på undantag, hur
            man vill få undan arbetslösa genom tillfälliga arbetsmarknadsåtgärder,
            medan man i själva verket struntar i att göra något åt arbetslösheten.
          </note>
          <note>
            Ungdomspraktiken har blivit regeringens främsta instrument, när
            det borde vara en nödlösning.
          </note>
          <note>
            Regeringen saknar vilja att komma till rätta med arbetslösheten.
            Det är synd, för den kommer att finnas kvar, om ingen slår näven
            i bordet och gör något. Vi tror att politiken kan lösa detta,
            om den rätta viljan finns. Vårt råd är därför: Bekämpa arbetslösheten
            -- inte de arbetslösa.
          </note>
          <note>
            Vi unga, vi vet att arbetslösheten finns där.
          </note>
          <note>
            Dagligen flåsar den oss i nacken genom media, tomma platsjournaler,
            föräldrar och slutligen vi själva så fort vi lämnat studierna.
            Allt detta vet vi, men vi accepterar det inte. Vi vill se ansträngning,
            se ungdomar i det ordinära arbetslivet. Vi vet att vi behövs.
          </note>
          <note>
            Sedan företag gjort sig av med folk, kan vi på många håll konstatera
            att det i allt större utsträckning arbetas övertid, en övertid
            som skulle kunna vara en återanställning eller rent av en nyanställning.
            Därför vill vi se att rekryteringsstöd tillämpas så att vi ungdomar
            ges möjlighet på arbetsmarknaden.
          </note>
          <note>
            Sedan vill vi att arbetslösa skall ges möjlighet till fortbildning
            och omskolning med en ersättning som motsvarar A-kassan. Varför
            bestraffar de borgerliga partierna dem som vill studera i stället
            för att gå arbetslösa. En ersättning som motsvarar
          </note>
          <note>
            A-kassan är en absolut förutsättning. I dag förlorar man på att
            ta en anvisad utbildning. Det är ju inte bara individen som förlorar,
            utan även samhället förlorar.
          </note>
          <note>
            Många tycker att dagens ungdom har fått livet serverat för sig.
            Men tänk efter. Ställer ni upp på en sådan beskrivning? Arbetslöshet,
            höga hyror, oro och otrygghet.
          </note>
          <note>
            Slutligen vill vi ungdomar att ni, Sveriges riksdag, skall förstå
            att det inte är bidrag som vi vill ha. Vi vill känna delaktighet
            och vara en viktig komponent i arbetslivet och samhällsutvecklingen.
          </note>
          <note>
            Visserligen är vi arbetslösa men absolut inte värdelösa.''
          </note>
          <note>
            Herr talman! Detta var hälsningen från Anna
          </note>
          <note>
            Burland och Per Nylén. Vi här i riksdagen måste ta vårt ansvar
            och se till att arbetslösheten bekämpas.
          </note>
          <note>
            Vägen dit är utstakad. Den finns i de socialdemokratiska motionerna.
          </note>
          <note>
            Anf. 117 LISBETH STAAF-IGELSTRÖM
          </note>
          <note>
            (s):
          </note>
          <note>
            Herr talman! Aldrig i modern tid har så många värmlänningar som
            nu varit arbetslösa, och särskilt hårt slår arbetslösheten bland
            ungdomar. Också långtidsarbetslösheten har ökat, och många arbetslösa
            riskerar att för lång tid, kanske för alltid, ställas utanför
            samhället.
          </note>
          <note>
            Arbetslösheten är ett problem för dem som blir arbetslösa, för
            deras familjer och även för samhället. Samstämmig forskning visar
            att arbetslöshet framkallar ohälsa, försämrad självbild, stress,
            oro och försämrad tro på framtiden. Detta gäller både ungdomar
            och vuxna.
          </note>
          <note>
            Den ekonomiska stressen, dvs. att inkomsterna i familjen minskar,
            har stor betydelse för hur pass allvarliga konsekvenserna blir
            av arbetslösheten
          </note>
          <note>
            Undersökningar i bl.a. Hagfors, utförda av
          </note>
          <note>
            Centrum för folkhälsoforskning i Karlstad, visar att en rad skador
            uppstår redan under uppsägningstiden. Drygt var fjärde järnvägsarbetare
            i Hagfors uppgav försämrad stämning i familjen under själva uppsägningstiden.
          </note>
          <note>
            Forskningen visar också att ett nytt jobb, fast eller tillfälligt,
            snabbt har motsatt effekt.
          </note>
          <note>
            För de samhällen som drabbas av hög arbetslöshet finns en rad
            negativa effekter dokumenterade.
          </note>
          <note>
            Yngre personer, främst de unga kvinnorna, flyttar från orterna.
            De sociala banden skadas, och underlagen för service försämras.
            Konflikterna mellan olika grupper ökar, t.ex. mellan invandrare
            och svenskar.
          </note>
          <note>
            Kraven på arbetsmiljön minskar under tider av hög arbetslöshet.
            Flera studier visar att övertiden är som störst när arbetslösheten
            är högst. Bara för
          </note>
          <note>
            Värmlands del beräknas övertiden i januari i år motsvara 1 500
            årsarbetstillfällen.
          </note>
          <note>
            Konsekvenserna av arbetslösheten finns på många plan. Det är
            i syfte att försöka hindra de nämnda effekterna som vi socialdemokrater
            på
          </note>
          <note>
            Värmlandsbänken föreslår en rad åtgärder för
          </note>
          <note>
            Värmland. Vi efterlyser en bred och offensiv näringspolitik,
            där alla politikområden måste samverka för att pressa ner arbetslösheten.
            Vi anser bl.a. att en förstärkning av
          </note>
          <note>
            Utvecklingsfondens resurser bör ske.
          </note>
          <note>
            Det är naturligt att satsa på infrastrukturen när det är lågkonjunktur.
            Det är nödvändiga och viktiga åtgärder för att skapa arbete och
            tillväxt i
          </note>
          <note>
            Värmland. Det handlar om upprustning av riksvägar och länsvägnät.
          </note>
          <note>
            Det handlar också om att rusta upp järnvägsnätet till Stockholm,
            Oslo och Göteborg. Det handlar om en ny länsflygplats i Värmland.
            Det handlar om att sjöfarten på Vänern skall garanteras långsiktigt.
          </note>
          <note>
            Det handlar om att bygga ut telekommunikationerna.
          </note>
          <note>
            Det krävs också ett sammanhållet, långsiktigt och genomarbetat
            program för att vända utvecklingen inom byggbranschen i länet.
            Ett sådant program bör innehålla åtgärder som gör det möjligt
            att bygga bort brister i boendet, renovera lokaler och bostäder
            samt byta ut vatten- och avloppssystem.
          </note>
          <note>
            På kulturområdet är det aktuellt att bygga ett nytt länsmuseum
            i vårt län. I dag är 46 % av alla
          </note>
          <note>
            Värmlands byggjobbare arbetslösa. Om inte något görs, kommer
            en hel bransch att slås ut, och kunskaper kommer att gå förlorade.
          </note>
          <note>
            Planerna på att etablera ett internationellt inriktat centrum
            för forskning och utbildning i risk, sårbarhet och säkerhet, ett
            riskcentrum, har under det senaste året tagit form i Karlstad.
            Arbetet sker i samarbete med Lunds tekniska högskola och innebär
            att ett nätverk skapas mellan olika forskargrupper, som arbetar
            i landet och utomlands. Navet i nätverket skall centret i
          </note>
          <note>
            Karlstad bli med uppdragsverksamhet, utbildning och forskning.
          </note>
          <note>
            Vidare hoppas vi att ett centrum för brottsförebyggande arbete
            kan skapas. I Karlstads kommun och i Karlstads polisdistrikt har
            en väl fungerande brottsofferorganisation byggts upp under de
            senaste åren. Med anledning av den stora erfarenheten kring brottsofferstöd
            och ett väl utbyggt samarbetsnät i dessa frågor, bl.a. med
          </note>
          <note>
            Centrum för folkhälsoforskning i Karlstad, vore det mycket bra
            och viktigt att ett centrum fick utvecklas.
          </note>
          <note>
            Vi vet att arbetslösheten slår hårt mot ungdomar, och därför
            vill vi socialdemokrater göra ett försök att avskaffa ungdomsarbetslösheten
            i Värmland. Vi vill ge ungdomar upp till 25 år en arbets- eller
            utbildningsgaranti. Det handlar om att inrätta flera olika saker:
            fler utbildningsplatser, fler utbildningsvikariat, fler platser
            inom komvux m.m.
          </note>
          <note>
            Det handlar om kulturarbete för ungdomar och ett företagsträningsprogram
            för ungdomar. Det handlar om särskilda insatser för miljöarbeten
            inom ramen för Miljöaktion Värmland. Det handlar om datautbildning
            av mer avancerad sort och mycket annat.
          </note>
          <note>
            Herr talman! Aldrig i modern tid har så många värmlänningar varit
            arbetslösa. Därför behövs en rad åtgärder på olika områden för
            att bekämpa arbetslösheten och skapa arbete.
          </note>
          <note type="speaker">
            Anf. 118 BENGT KINDBOM (c):
          </note>
          <note>
            Herr talman! Jag tackar talmannen för att jag fick byta plats
            i debatten. Därigenom hann jag också delta vid några viktiga sammanträden,
            bl.a. om riksdagens framtida lokaler.
          </note>
          <note>
            Fru talman! Kampen mot arbetslösheten är den viktigaste uppgiften
            nu och under de kommande åren. Ingen kraft får sparas när det
            gäller att hitta vägar till nya varaktiga och produktiva jobb.
          </note>
          <note>
            Det betyder att arbetsmarknadspolitiken, i vid mening, inte bara
            handlar om olika arbetsmarknadsåtgärder. Det handlar också om
            en offensiv näringspolitik och en regionalpolitik som syftar till
            att utveckla hela Sverige liksom om att bedriva en ekonomisk politik
            som inte tänder nya inflationsbrasor eller försämrar vårt lands
            position i ekonomiskt hänseende.
          </note>
          <note>
            Från Centerns sida tar vi detta på allvar. Vi tar också aktivt
            vårt ansvar för dagens svårigheter i regering och riksdag. Valet
            1994 kommer i mycket att handla om en trovärdig politik för investeringar
            och arbete.
          </note>
          <note>
            Det gäller att kräva politiskt ansvar inte bara för dagsläget,
            som oppositionen så gärna vill göra, utan även för de försummelser
            som den socialdemokratiska regeringen under 80-talet gjorde sig
            skyldig till och som bidragit till det svåra arbetsmarknadsläge
            som vi nu har i Sverige. Jag vill nämna några punter i detta sammanhang.
            Det gäller för det första eftervården efter devalveringen
          </note>
          <note>
            1982, för det andra 80-talets spekulationsekonomi och för det
            tredje fortsatta felaktiga åtgärder trots att det fanns klara
            och tydliga signaler om en nedgång i ekonomin.
          </note>
          <note>
            Av detta har vi i Centern dragit den lärdomen att det nu krävs
            en fast finans- och penningpolitik som inte på kort tid förbrukar
            den återhämtning som redan har skett i svensk ekonomi och som
            har goda förutsättningar att drivas vidare.
          </note>
          <note>
            Investeringarna i näringslivet måste öka, och samtidigt måste
            de offentliga utgifterna minskas.
          </note>
          <note>
            Detta kan och måste ge underlag för skapandet av nya jobb, även
            inom den offentliga sektorn. Vi kommer inom denna att möta ett
            stort vårdbehov.
          </note>
          <note>
            Till följd av befolkningstalens utveckling kommer vi längre fram
            också att få tillgodose ännu större behov av vård.
          </note>
          <note>
            Aldrig tidigare har det satsats så stora resurser mot arbetslösheten
            som just nu. Diskussionen tidigare i dag har till stor del handlat
            om de arbetsmarknadspolitiska insatserna och deras fördelning.
          </note>
          <note>
            Självfallet kommer Centern att arbeta för att den offensiva arbetsmarknadspolitik
            som regeringen inlett också fullföljs. Det är intressant, fru
            talman, att notera att när vi riksdagsmän från Skaraborgs län
            träffade vår länsstyrelse och bl.a.
          </note>
          <note>
            länsarbetsdirektören, chockade denne oss -- som han själv sade
            -- med att för första gången säga att man på arbetsmarknadssidan
            såg mer positivt på utvecklingen än vad regeringen gjort i sin
            finansplan. Det gällde investeringarna, antalet nyanmälda jobb
            och nedgången i antalet varsel.
          </note>
          <note>
            Det var små förändringar, men ändå med en en positiv inriktning.
          </note>
          <note>
            Länsarbetsdirektören tog också upp en annan fråga, som har diskuterats
            i dag, nämligen byggnadssektorn. Enligt uppgifterna i budgeten
            förväntas en stor nedgång, som på sina håll närmar sig vad som
            motsvarar det antal lediga lägenheter som behövs för en normal
            årsomsättning. Men det krävs också reparationer samt om- och tillbyggnader,
            åtgärder som har diskuterats tidigare här i dag.
          </note>
          <note>
            Vi har också från Centerns sida observerat detta och har i flera
            motioner väckt förslag som vi kommer att diskutera under riksmötets
            fortsättning.
          </note>
          <note>
            Eftersom det i detta avsnitt av debatten, fru talman, hämtas
            många exempel från de egna länen, vill också jag göra det i detta
            sammanhang. En nedgång i antalet arbetstillfällen i Skaraborgs
            län beror på ett ganska samfällt riksdagsbeslut, nämligen om nedläggning
            av flygflottiljen F 6 i Karlsborg.
          </note>
          <note>
            Regeringen har under fjolåret placerat Karlsborgs kommun i tillfälligt
            stödområde, vilket har givit positiva effekter. Det behövs emellertid
            ytterligare medel. En ytterligare förutsättning är att turismföretag
            får ingå bland de företag till vilka särskilt stöd kan lämnas.
            Vi har tagit upp detta i riksdagen, och jag hoppas att riksdagen
            skall ta sitt ansvar för nedläggningsbeslutet, i linje med vad
            som uttalades i samband med att det fattades.
          </note>
          <note>
            En annan fråga som starkt berör Skaraborgs län är jordbrukets
            utveckling. Det har i början på denna vecka lagts fram en rapport
            som visar att en mycket stor andel av skaraborgarna är beroende
            av jordbruket. Det krävs en jordbrukspolitik och resultat av EG-förhandlingarna
            som inte slår undan grunden för en stor sysselsättningssektor.
          </note>
          <note>
            Med detta, fru talman, vill jag konstatera att den aktiva näringspolitik
            som inletts måste fullföljas.
          </note>
          <note>
            De kommande jobben finns till stor del i de små och medelstora
            företagen.
          </note>
          <note type="speaker">
            Anf. 119 RUNE EVENSSON (s):
          </note>
          <note>
            Fru talman! Jag skall i mitt inlägg ta upp bostadspolitiken och
            byggandet. Det låga byggande som är ett resultat av regeringens
            politik har nu lett till att hela byggbranschen befinner sig i
            en kris.
          </note>
          <note>
            Arbetslösheten bland byggnadsarbetarna är nu uppe i 31 %, och
            lägger man till dem som är i någon form av arbetsmarknadspolitiska
            åtgärder, stiger andelen till 40 %.
          </note>
          <note>
            Den låga nivå som byggandet nu har nått är skadlig för landet.
            I nästa led drabbas byggmaterialindustrin, i nästa möbelindustrin
            osv.
          </note>
          <note>
            Mycket kunnande och kompetens försvinner nu i takt med avskedanden
            och konkurser. Det låga byggandet har fört oss till en klar bottennotering
            inom OECD-området även i detta sammanhang, något som kommer att
            leda till framtida överhettningar när byggbehoven ökar.
          </note>
          <note>
            Många försök görs från olika områden att försöka få regeringen
            att förstå det allvarliga i situationen.
          </note>
          <note>
            Byggnadsarbetarna och Byggentreprenörerna har skrivit till och
            uppvaktat regeringen i frågan, men ingen reagerar. Ingen i regeringen
            visar något ansvar. Ingen visar någon vilja att ta sig an problemen.
          </note>
          <note>
            Nu ser vi vådan av att vi inte har något bostadsdepartement,
            att ingen i regeringen har det direkta ansvaret. Den samlade uppfattningen
            från dem som i dessa frågor söker komma till tals med regeringen
            är: Det finns ingen att tala med. Ingen förstår dem. Ingen är
            intresserad. Bo Lundgren, som ansvarar för bostadsfinansieringen,
            har i alla fråge och interpellationsdebatter sedan 1991 bara skyllt
            på den förra regeringen. Detta blockerar all saklig diskussion.
          </note>
          <note>
            Generaldirektörerna för AMS och Boverket har tillskrivit regeringen
            om att få använda 2 1/2 miljard av AMS anslag som ej utnyttjats
            förra året, att användas till ROT-åtgärder. De har inte fått något
            svar på sin begäran. Ett positivt svar här skulle ge både jobb
            och bättre bostäder. Bådadera är angeläget.
          </note>
          <note>
            Jag hörde tidigare arbetsmarknadsministern säga att han är beredd
            att diskutera detta, men det har nu gått tre månader utan att
            någonting har hänt, och arbetslösheten ökar ytterligare. Frågan
            är hur lång tid som skall förflyta innan det blir något resultat
            av Börje Hörnlunds funderande.
          </note>
          <note>
            Byggandet väntas falla ytterligare under 1994 och
          </note>
          <note>
            1995. Detta får enligt min uppfattning inte ske.
          </note>
          <note>
            Byggandet är en viktig motor i samhällsekonomin.
          </note>
          <note>
            Vad som nu behövs är en radikal omläggning av politiken på detta
            område. Bostadsbyggandet är för lågt. Vi bygger i dag motsvarande
            en tredjedel av behovet. Detta leder till bostadsbrist senare.
            Vi vill stimulera en ökning av bostadsbyggandet.
          </note>
          <note>
            Också ombyggnadsverksamheten förväntas minska, trots att stora
            dokumenterade behov finns.
          </note>
          <note>
            Miljonprogramsområdena behöver byggas om.
          </note>
          <note>
            Boverket har nyligen presenterat en inventering av ombyggnadsbehovet.
            Den visar att det finns
          </note>
          <note>
            275 000 lägenheter byggda före 1951 som ej blivit ombyggda sedan
            dess. Det skulle motsvara ett ombyggnadsbehov på omkring 40 000
            lägenheter per år. Vi vill satsa på detta.
          </note>
          <note>
            Den svenska befolkningen blir allt äldre. Det innebär ökat behov
            av äldrebostäder. Det behövs en kraftig utbyggnad av för äldre
            särskilt anpassat boende. Många befintliga äldrebostäder behöver
            byggas om för att motsvara tidens krav. Detta vill vi satsa på.
          </note>
          <note>
            Vi vill också satsa på renovering av dåliga bostadsoch skolmiljöer,
            renovera kommunala byggnader i övrigt, byta ut utslitna VA-ledningar,
            satsa på samlingslokaler m.m.
          </note>
          <note>
            Under den allmänna motionstiden har det från oppositionspartierna
            väckts motioner om ökad satsning på byggandet. Det bör nu finnas
            en majoritet här i riksdagen för en radikal ändring av den hittills
            förda politiken på detta område, en ändring som bryter regeringens
            handlingsförlamning.
          </note>
          <note>
            Även i regeringen ingående partier har nu signalerat att de tröttnat
            på regeringens politik på bostadsområdet och att ett brett ROT-program
            måste tas fram. Detta inger visst hopp om att vi här i riksdagen
            skall kunna få majoritet för ett sådant program. Det är önskvärt
            att denna fråga behandlas skyndsamt, med tanke på den akuta situation
            som råder inom byggandet.
          </note>
          <note type="speaker">
            Anf. 120 INGVAR JOHNSSON (s):
          </note>
          <note>
            Fru talman! Vi i norra Älvsborg har drabbats hårdare än de flesta
            av kraftiga personalminskningar i industrin. För att återskapa
            dessa jobb krävs därför en rad riktade insatser både för att utveckla
            befintligt näringsliv och för att skapa en ny struktur.
          </note>
          <note>
            Regeringen har varit passiv, och många regeringsförslag har direkt
            motverkat en positiv utveckling i vår del av landet. Det behövs
            därför en ny politik för fler jobb till norra Älvsborg.
          </note>
          <note>
            Vi socialdemokrater från valkretsen har därför i en motion krävt
            satsningar på utbildning, forskning, kommunikationer, ökat byggande,
            stärkt kommunal ekonomi och en satsning på att stärka kvinnornas
            ställning på arbetsmarknaden.
          </note>
          <note>
            I Fyrstad uppvisar arbetslösheten bland de högsta talen i landet,
            med nästan 17 % utan jobb. Jag tycker att regeringen trots detta
            inte har tagit situationen på allvar. Jag menar att regeringen
            därmed sviker Fyrstad, som på några år har förlorat hela 14 000
            arbetstillfällen.
          </note>
          <note>
            Som exempel på hur lätt regeringen tar på regionens problem vill
            jag nämna följande.
          </note>
          <note>
            När över 4 000 jobb på mycket kort tid försvann vid regionens
            största företag möttes de arbetslösa av hurtfriska uppmaningar
            om att starta eget. Så verklighetsfrämmande såg regeringen på
            de drabbades situation.
          </note>
          <note>
            När Fyrstad nu kräver att de pengar som Volvo skall betala tillbaka
            för Uddevallafabriken skall tillfalla regionen, säger Börje Hörnlunds
            närmste medarbetare att ''Fyrstad inte är värre drabbad än andra
            regioner''. Så litet vet arbetsmarknadsministern tydligen om situationen
            i vår region.
          </note>
          <note>
            När bilindustrin och dess underleverantörers behov av utvecklingsstöd
            blev allt större lade Per
          </note>
          <note>
            Westerberg ner Verkstadstekniska delegationen.
          </note>
          <note>
            Så liten känsla och förståelse hade han för industrins behov.
          </note>
          <note>
            Vi socialdemokrater från regionen har i motioner föreslagit stöd
            för att tidigarelägga trafikinvesteringar i Fyrstad, öka byggandet,
            satsa på strategigruppen för industriell utveckling och ett
          </note>
          <note>
            Business and Innovation Centre, ge ökade resurser till vuxenutbildning,
            högskolan, forskningsprojekt samt att inrätta ett resurscenter
            för kvinnlig företagsamhet.
          </note>
          <note>
            Jag skulle vilja uppmana de borgerliga ledamöterna från regionen
            att stödja dessa offensiva förslag. Jag tycker att de är mycket
            avgörande för Fyrstads och
          </note>
          <note>
            Dalslands utveckling.
          </note>
          <note>
            Dalsland har ju särskilt stora behov av insatser som utvecklar
            deras näringsliv. Regeringens passivitet har drabbat landskapet.
            Ett exempel på detta är nedläggningen av den verkstadstekniska
            delegationen, som jag nämnde tidigare. I Dalsland är hela 40 %
            av de industrisysselsatta anställda hos underleverantörer. Därför
            hade den verkstadstekniska delegationens arbete varit viktigt.
            Därför är också projektet Bilkomponent i
          </note>
          <note>
            Västsverige särskilt viktigt.
          </note>
          <note>
            För att återskapa ett allsidigare näringsliv i
          </note>
          <note>
            Dalsland bör tjänsteföretag lokaliseras dit. Det behövs upprustning
            av grusvägar och broar, riksvägsstandard på hela 45:an genom Dalsland
            liksom förbättrad standard på Bergslagsbanan. Det behövs ökade
            möjligheter till högskoleutbildning på distans, bl.a. yrkesteknisk
            högskoleutbildning.
          </note>
          <note>
            Jag är också övertygad om att det finns stora möjligheter att
            utveckla turismen som en allt viktigare näringsgren. Dalsland
            har stora tillgångar genom sitt unika sjösystem och sin orörda
            natur.
          </note>
          <note>
            Dalslands kanal, som är en hörnpelare i den dalsländska turismen,
            bör förklaras som riksintresse.
          </note>
          <note>
            Mittenälvsborg med sin omfattande byggmaterielindustri har drabbats
            särskilt hårt av att regeringen i praktiken har strypt byggandet
            i landet. För Alingsåsområdet är det därför nu dubbelt viktigt
            att satsa på ROT-projekt och ökat byggande i allmänhet.
          </note>
          <note>
            För att utveckla Mittenälvsborg krävs även satsningar på goda
            kommunikationer. Vi har i motionen nämnt satsningar som upprustning
            av
          </note>
          <note>
            Herrljungabanan, E 20, härskogevägen i Lerum samt färdigställandet
            av väg 181 till Vårgårda.
          </note>
          <note>
            Det är också viktigt att öka såväl ungdomars som vuxnas möjligheter
            till utbildning. En särskilt viktig satsning är den s.k. Teknikstugan
            i Alingsås. Den skall medverka till att intressera fler flickor
            för teknikutbildning.
          </note>
          <note>
            Fru talman! Till sist skulle jag vilja säga att norra
          </note>
          <note>
            Älvsborg har drabbats hårt av arbetslösheten. Men valkretsen
            har också mycket stora tillgångar i form av en framgångsrik industritradition.
            Den bärs upp av människor med mycket goda yrkeskunskaper.
          </note>
          <note>
            Men jag menar också att det behövs en ny politik för att ta tillvara
            de tillgångar som finns i vår hembygd.
          </note>
          <note type="speaker">
            Anf. 121 STEN ÖSTLUND (s):
          </note>
          <note>
            Fru talman! I våra gemensamma socialdemokratiska motioner från
            Västsverige har vi påvisat det allvarliga läge som råder i regionen
            när det gäller arbetsmarknaden, näringslivets utveckling och arbetslösheten.
            Vi har också redovisat en rad förslag till en bättre utveckling
            av arbetsmarknaden.
          </note>
          <note>
            Läget är lika svårt i praktiskt taget varje del av regionen.
            Den största arbetsmarknaden,
          </note>
          <note>
            Göteborgsregionen, utgör inget undantag. Liksom i andra delar
            av landet svänger nu konjukturen för den exportberoende industrin.
            Men det sker från en låg nivå, den lägsta som någon i dag kan
            minnas.
          </note>
          <note>
            För att sysselsätta dem i regionens metallavdelningar som i dag
            går arbetslösa krävs det en exeptionell uppgång i sysselsättningen.
          </note>
          <note>
            Arbetslösheten i avdelningarna varierar från 16 %
          </note>
          <note>
            till 39 %. Var fjärde metallarbetare går arbetslös i dagens Sverige.
            Verkstadsindustrin utgör en särskilt tung del av industristrukturen
            i Västsverige.
          </note>
          <note>
            För att ge en bild av strukturomvandlingen påspädd med den djupa
            konjunkturnedgången 1991 kan med fördel Metalls Göteborgsavdelning
            anföras.
          </note>
          <note>
            År 1974 hade avdelningen 35 000 aktiva medlemmar i jobb. Sedan
            dess har antalet mer än halverats till 17 000. Varvsindustrins
            bortgång har naturligtvis betytt mycket, men långt ifrån allt.
            Då fanns det fyra företag med mer än 3 000 anställda i
          </note>
          <note>
            Göteborg. I dag finns ett, Volvo. Det var då, som nu, det största,
            men även där har närmare 2 000
          </note>
          <note>
            jobb försvunnit. Då fanns det ca 3 000 anställda i mindre företag.
            I dag har det minskat till under
          </note>
          <note>
            1 000 anställda i de små företagen på metallavdelningens område,
            trots att antalet företag i stort sett är detsamma. Det gäller
            så små företag att de inte har någon facklig klubb.
          </note>
          <note>
            De statliga indragningarna från kommunsektorn har därtill varit
            förödande för Göteborg. Det beräknas att staden, utöver vad som
            gäller för en normalkommun, drabbats av indragningar och minskade
            inkomster på cirka två miljarder kronor, vilket motsvarar närmare
            fem skattekronor.
          </note>
          <note>
            Den borgerliga majoriteten har satt upp sparmål i en närmast
            osannolik omfattning. De genomförs nu i en arbetsmarknadssituation
            som är den värsta under detta sekel. Det beräknas att kommunen
            kommer att ha 2 000--3 000 övertaliga i sin organisation efter
            att ha minskat antalet anställda från 72 000 till 63 000.
          </note>
          <note>
            Detta är anställda som väl skulle behövas i kommunens skötsel,
            i dess skolor och i vård av barn, gamla och sjuka. Men de kommer
            inte att få några jobb i kommunens organisation. Det är göteborgare
            som nu hänvisas till alternativet arbetslöshet. De får leva på
            de andra samhälleliga medel som kan stå till buds. I byggbranschen
            är läget än värre. Där är vi på väg mot en arbetslöshet på över
            50 %.
          </note>
          <note>
            Regeringens företrädare talar i dag länge och gärna om den svängning
            som nu sker i industrin. Många av riksdagens borgerliga ledamöter
            har också fallit in i samma trall. De vill att vi skall dela deras
            glädje över de ljus de säger sig uppleva så starkt. Men samtidigt
            redovisar regeringen att arbetslösheten kommer att ligga kvar
            på 14 % t.o.m. 1996.
          </note>
          <note>
            Fru talman! Den bild vi kan se kan inte kallas ljus.
          </note>
          <note>
            Jag tror inte att den kommer att bli det heller med den nu förda
            politiken. Det skapas inga jobb genom försämringar i arbetsrätt
            och genom att man skär i ersättningssystemen. Det skapas inte
            heller några jobb genom sänkta skatter för kapitalägarna. Det
            skapas bara ännu större skillnader och otrygghet för dem som drabbas
            av arbetslösheten.
          </note>
          <note>
            Småföretag och nyföretagande används nu närmast i besvärjande
            form som det som skall klara oss ur krisen. Tillåt mig tvivla!
            Om det skulle gå att komma tillbaka till samma sysselsättning
            i de små företagen i verkstadsindustrin i Göteborg som 1974
          </note>
          <note>
            behöver det skapas drygt 2 000 jobb där. Det är inte fler än
            de som i dag går arbetslösa i avdelningen.
          </note>
          <note>
            Den vägen kommer det inte att bli en så god arbetsmarknad i det
            privata näringslivet inom överskådlig tid att det kan balansera
            upp de nedskärningar som den borgerliga politiken initierar i
            kommuner och landsting.
          </note>
          <note>
            Det går inte heller att den vägen bereda jobb till alla arbetslösa
            inom byggsektorn. Vi måste få en annan politik som åtminstone
            bromsar nedrustningen i den offentliga sektorn. Vi måste få en
            annan politik som tar de arbetslösa i byggsektorn i anspråk. Bara
            i Göteborg beräknas arbetslösheten under 1993 ha kostat 4,3 miljarder
            kronor. Vi måste få en politik där samhällets medel satsas på
            arbete och skapande av värden i stället för på passivt kontantstöd.
          </note>
          <note>
            Fru talman! Vi socialdemokrater i Västsverige har lagt fram förslag
            som verksamt skulle bidra till att förbättra läget. Vi har också
            redovisat förslag i partimotioner och på annat sätt. Det är dessa
            förslag som nu bör genomföras om vi skall få en vändning som innebär
            sysselsättning och arbete även i vår region.
          </note>
          <note type="speaker">
            Anf. 122 GUNNAR THOLLANDER (s):
          </note>
          <note>
            Fru talman! Jag skall belysa situationen i Uppsala län samt de
            möjligheter som finns och de krav vi socialdemokrater har när
            det gäller att ta vara på dessa möjligheter.
          </note>
          <note>
            I slutet av förra året var 13 954 personer utan jobb i Uppsala
            län. Det är nästintill en fördubbling jämfört med situationen
            året innan. Av dessa var
          </note>
          <note>
            24 % utan ersättning. De belastar därmed kommunernas socialbidragskonton.
            Närmare hälften har varit arbetslösa i mer än ett år och en tredjedel
            är långtidsarbetslösa ungdomar.
          </note>
          <note>
            Mot den bakgrunden kan vi självfallet inte acceptera att regeringen
            har gett upp i stället för att satsa på aktiva åtgärder för de
            arbetslösa.
          </note>
          <note>
            Byggnads avdelning i Uppsala län betalar i genomsnitt ut en miljon
            kronor om dagen i arbetslöshetskassa utan att ett enda byggjobb
            blir utfört. Det är ett enormt slöseri med samhällets resurser.
          </note>
          <note>
            Under högkonjunkturåret 1989/90 hade
          </note>
          <note>
            Länsarbetsnämnden i Uppsala län i genomsnitt
          </note>
          <note>
            107 000 kr per arbetslös för aktiva åtgärder. Under lågkonjunkturåret
            1992/93 var motsvarande siffra
          </note>
          <note>
            80 000 kr per arbetslös. Det betyder att det i ett läge då arbetslinjen
            behöver förstärkas finns 27 000 kr mindre per individ. Det är
            inte mindre utan mer resurser som behövs.
          </note>
          <note>
            Under första hälften av budgetåret 1992/93 hade
          </note>
          <note>
            Länsarbetsnämnden i Uppsala län möjlighet att hålla arbetsmarknadsutbildningen
            på nivån 3 000
          </note>
          <note>
            personer. Denna nivå fick sedermera kraftigt minskas då de medel
            som behövde satsas inte sköts till. Innevarande budgetår ligger
            arbetsmarknadsutbildningen på en nivå av ca 2 000
          </note>
          <note>
            personer.
          </note>
          <note>
            Länsarbetsnämnden i Uppsala län har redan visat att man med den
            befintliga organisationen kan hålla utbildningar för betydligt
            fler personer än i dag. Vi anser därför att ytterligare medel
            skall satsas på arbetsmarknadsutbildning i länet så att åtminstone
            nivån 3 000 utbildningsplatser återigen kan ernås.
          </note>
          <note>
            Sedan 1989 finns det i Uppsala län en länsgrupp under namnet
            ''Kvinnor på landsbygden''. Ett av målen för gruppen är att starta
            ett permanent resurscentrum för kvinnor i länet med särskilda
            resurser för att lyfta fram kvinnors traditioner och arbete.
          </note>
          <note>
            I dagens kärva arbetsmarknadsläge, inte minst inom den offentliga
            sektorn där många kvinnor slås ut från arbetsmarknaden och går
            ut i arbetslöshet, krävs riktade insatser. Vi anser därför att
            verksamheten borde permanentas och breddas i sitt innehåll med
            inriktningen att nå även andra grupper av kvinnor.
          </note>
          <note>
            Uppsala län är ur befolkningsstatistisk synvinkel ett tillväxtlän.
            Med detta följer ett särskilt ansvar för att bostadsbyggandet
            hålls på en hög nivå. Det är dock inte fallet.
          </note>
          <note>
            Andelen outhyrda lägenheter hos allmännyttan är mindre i Uppsala
            län än i riket i övrigt. Nästan ingen produktion av nya lägenheter
            i kombination med en liten andel tomma lägenheter kan i en högkonjunktur
            komma att skapa stor bostadsbrist.
          </note>
          <note>
            Byggmarknaden har alltså rasat ihop till ett minimum. Nästintill
            halva byggarbetarkåren i
          </note>
          <note>
            Uppsala län är utan jobb. För att minska arbetslösheten bland
            byggnadsarbetarna och för att behålla kompetens och kunnande inom
            branschen tills bostadsproduktionen åter kommer i gång vill vi
            föreslå att det görs ytterligare satsningar på ROT-
          </note>
          <note>
            projekt inom byggsektorn. Det finns ett mycket stort antal objekt
            i de bostadsområden som följde av miljonprogrammet.
          </note>
          <note>
            En inventering av kulturmiljövårdsområdet i
          </note>
          <note>
            Uppsala län som länsstyrelsen låtit göra visar att det finns
            akut behov av upprustning och åtgärder för kulturhistoriskt värdefulla
            byggnader och bebyggelsemiljöer motsvarande ca 40 miljoner kronor.
            Det skulle ge ca 10 000 dagsverken. Inköp av nödvändigt material
            skapar också indirekt viktiga arbetstillfällen inom bl.a.
          </note>
          <note>
            byggmaterielindustrin. Det finns viktiga projekt i bruksorterna
            i Norduppland -- t.ex. i Karlholm,
          </note>
          <note>
            Lövsta, Harnäs, Österbybruk, Söderfors.
          </note>
          <note>
            Byggnadsarbetarna i Enköping har också kartlagt behovet av reparationer
            och ombyggnader inom sitt område.
          </note>
          <note>
            Fru talman! Med det redovisade har jag tagit fram de problem
            med arbetslöshet som vi har i Uppsala län. Jag har också visat
            vilka angelägna behov som vi socialdemokrater kräver att samhället
            satsar sina resurser på, så att fler arbeten skapas i Uppsala
            län.
          </note>
          <note>
            I detta anförande instämde Björn Kaaling (s).
          </note>
          <note type="speaker">
            Anf. 123 OSKAR LINDKVIST (s):
          </note>
          <note>
            Fru talman! Stockholms stad och Stockholms län har i dag den
            högsta arbetslösheten någonsin. I vårt område finns över 85 000
            personer utanför den reguljära arbetsmarknaden. Över 30 000 av
            de arbetslösa är ungdomar under 25 år.
          </note>
          <note>
            Vi har tidigare vant oss vid att
          </note>
          <note>
            Stocksholmsregionen har en arbetsmarknad som ständigt efterfrågar
            arbetskraft. Många tycks tro att detta förhållande alltjämt är
            rådande, men det är numera en ren myt. Jag har nyss nämnt de höga
            siffror för arbetslösheten som visar att
          </note>
          <note>
            Stockholmsområdet ligger alldeles i närheten av riksgenomsnittet.
            Det är en ny upplevelse i dessa områden. Befolkningen här kräver
            åtgärder för att få i gång arbetsmarknaden igen.
          </note>
          <note>
            I slutet av 60-talet och under första delen av 70-talet utlokaliserades
            ett stort antal tjänsteföretag från
          </note>
          <note>
            Stockholm till olika delar av övriga landet. Det betydde att
            städer som Jönköping, Norrköping och
          </note>
          <note>
            Umeå m.fl. fick ett rejält tillskott av nya jobb.
          </note>
          <note>
            Samtidigt åderläts förstås Stockholm i motsvarande grad. Det
            kunde till nöds accepteras, eftersom arbetsmarknaden här hade
            stor växtkraft.
          </note>
          <note>
            Även vid de återkommande nedgångarna i ekonomin klarade sig Stockholmsområdet
            ganska hyggligt. Skattebetalarna i Stocksholms stad och i länet
            bidrog genom skatten till utflyttningarna av de statliga företagen,
            trots att åtgärderna inte var okontroversiella i alla sammanhang.
            De flesta länder ser normalt ett växande huvudstadsområde som
            en värdefull tillgång som också påverkar tillväxten i landet i
            övrigt.
          </note>
          <note>
            I dag är alltså Stockholmsområdet i fråga om arbetslöshet jämställt
            med andra regioner. Så till vida har regeringens politik medfört
            en negativ utveckling. Arbetslösheten fortsätter att öka.
          </note>
          <note>
            Vi har försökt att på olika sätt få regeringen att medverka till
            en arbetsmarknadspolitik där
          </note>
          <note>
            Stockholmsproblemen beaktas på samma sätt som problem i andra
            regioner. Men i regeringen finns ingen som lyssnar. Det är framför
            allt på två betydande områden som kritiken mot regeringen står
            särskilt stark.
          </note>
          <note>
            Samtidigt som arbetsmarknadsläget i storstaden är svårt delar
            staten ut pengar för att flytta arbetstillfällen från Stockholm
            till andra delar av landet. Ett företag i Bromma som ansåg att
            vinstmarginalerna började bli väl knappa har t.ex.
          </note>
          <note>
            fått stöd för att flytta en del av verksamheten till en annan
            del av landet. Skattebetalarna tvingas betala
          </note>
          <note>
            5,5 miljoner i form av statliga medel för den utflyttningen.
            26 personer i Stockholm miste sina jobb.
          </note>
          <note>
            Företagen har självfallet rätt att flytta både till och från
            Stockholmsområdet. Men det avgörande skall inte vara att staten
            bidrar med ett antal miljoner.
          </note>
          <note>
            Det skall vara en ut- respektive inflyttning som inte förändrar
            konkurrenskapaciteten mellan de olika företagen.
          </note>
          <note>
            Ett annat område är bostadsmarknaden. Alla prognoser med inriktning
            på sekelskiftet som finns visar att det föreligger en stark efterfrågan
            på nya lägenheter.
          </note>
          <note>
            Trots vetskapen om detta närmar sig bostadsbyggandet i vår region
            nollpunkten alltmer.
          </note>
          <note>
            Ungefär 40 % av byggjobbarna är utan jobb.
          </note>
          <note>
            Andra återigen är föremål för arbetsmarknadspolitiska åtgärder.
          </note>
          <note>
            Med den upphöjdhet som regeringen intar i denna fråga finns det
            små möjligheter att vinna gehör för ökade insatser. Regeringen
            borde först ställa sig frågan varför bostadsbyggandet är så lågt,
            det lägsta sedan 1941. Vi hör allt som oftast regeringens företrädare
            berätta om den låga inflationen, den låga räntan och de lägsta
            produktionskostnaderna på långliga tider. Ändå är det ingen som
            vågar bygga. Vad är orsaken?
          </note>
          <note>
            Det är ingen svårighet att sätta fingret på den ömma punkten.
            Det är den nya bostadsfinansieringen som infördes efter regeringsskiftet
            1991 som är den helt primära orsaken. Byggfolk av alla kategorier,
            från företagare till byggjobbare och kreditinstitut, vågar inte
            längre lita på regeringen. Det är inte bara det att vi är på väg
            mot ständigt höjda boendekostnader, vilket gör att många utestängs
            från sin bostad därför att de inte kan betala de ständigt ökande
            kostnaderna, utan det saknas också en plan för det framtida bostadsbyggandet.
          </note>
          <note>
            Man litar inte på regeringen, man vet att de ekonomiska förutsättningarna
            efter hand kommer att ändras, och på de premisserna kommer aldrig
            bostadsbyggandet att sättas i gång.
          </note>
          <note>
            Slutligen, fru talman: Det har i den här riksdagen väckts massor
            av motioner om ett förstärkt ROT-
          </note>
          <note>
            program. Det är nu omöjligt för regeringen att låta bli att för
            riksdagen lägga fram ett förslag om ett förstärkt ROT-program.
            Här finns nämligen en klar majoritet som ånyo tvingar regeringen
            att ta ett initiativ, precis som riksdagen tvingade regeringen
          </note>
          <note>
            1992.
          </note>
          <note>
            I detta anförande instämde Sylvia Lindgren (s).
          </note>
          <note type="speaker">
            Anf. 124 KRISTINA PERSSON (s):
          </note>
          <note>
            Fru talman! Det sägs att man inte kan gå ur en kris med samma
            tänkande som när man gick in i den.
          </note>
          <note>
            Det gäller i vart fall människor. Krisen måste förändra. Jag
            tror att detsamma gäller samhällen och ekonomier. Jag tror inte
            att dagens rekordhöga exportöverskott eller andra lösningar som
            regeringen har anvisat är lösningen på krisen med hög arbetslöshet
            i Sverige, lika litet som devalveringarna på 70- och 80-talen
            var det. De är mer att betrakta som smärtstillande medel som ger
            en frist, tid att söka nya, varaktiga lösningar.
          </note>
          <note>
            Jag ser emellertid inga tecken på att regeringen är inbegripen
            i ett sådant seriöst arbete med att tänka nytt, att finna nya
            vägar för att få sociala behov och resurser att mötas.
          </note>
          <note>
            När vi för drygt 20 år sedan i Sverige talade om kris, var det
            framför allt tillväxtens fysiska gränser som fokuserades. I dag
            rör krisen i lika hög grad den nya fattigdom som brer ut sig i
            arbetslöshetens spår, i
          </note>
          <note>
            Sverige och i Europa. Lågkonjunkturen har satt sökarljuset på
            tillväxtens sociala gränser, svårigheten att skapa ett samhälle
            där alla har plats, där alla är behövda, ett samhälle som är såväl
            dynamiskt och konkurrenskraftigt och gott för människorna att
            leva i.
          </note>
          <note>
            I måndags den här veckan samlades ett antal ledande forskare
            och chefer inom miljö-, ekonomioch biståndsområdet för att diskutera
            konkurrensens gränser, ''limits to competition'', och den rapport
            med samma namn som den s.k.
          </note>
          <note>
            Lissabongruppen hade skrivit. Det var en politiskt inte särskilt
            homogen församling, men slutsatserna var ändå ganska entydiga.
            Marknadskrafter och konkurrens är inte lösningen på de stora och
            avgörande utmaningar som världssamfundet står inför -- miljö,
            fattigdom, arbetslöshet och växande sociala klyftor. Slutsatsen
            blev att det behövs mer av reglering och lagstiftning för att
            problemen skall kunna lösas.
          </note>
          <note>
            Marknaden är inte heller lösningen på Sveriges problem. De recept
            som den här refererade
          </note>
          <note>
            OECD-rapporten förespråkar har bidragit till att leda Europa
            in i massarbetslöshet och fattigdom.
          </note>
          <note>
            Jag tror att man kan säga att den svenska krisen framför allt
            är social och politisk. Allt färre personer kan producera alltmer,
            och en stor del av det som vi konsumerar kommer att kunna produceras
            billigare och bättre någon annanstans.
          </note>
          <note>
            Andra tar över den produktionen, och de skall ta över om de,
            t.ex. Östeuropa, skall ha en chans till goda levnadsvillkor i
            framtiden.
          </note>
          <note>
            Sveriges enda möjlighet är att vi blir bra på att producera och
            sälja det som vi har eller kan skaffa oss särskild kompetens för.
            Det är kompetens, kunskap, som skapar konkurrenskraft i morgondagens
            ekonomi. Det gäller också individerna, inte bara samhällen.
          </note>
          <note>
            Vi behöver inte oroa oss för de välutbildade, de rörliga. De
            kommer att behövas. Men var skall de lågutbildade få jobb?
          </note>
          <note>
            När man frågar sig var de nya jobben finns måste man fråga sig
            vilka behov människor har. Som jag ser det finns behoven i dag
            framför allt inom vård, utbildning, omsorg, kultur, fritid och
            miljö --
          </note>
          <note>
            tjänster som riktar sig till individer och hushåll.
          </note>
          <note>
            Det finns två helt olika sätt att tillgodose dessa behov. Det
            ena är ökade löneskillnader, som gör det möjligt för dem som tjänar
            bra att köpa de tjänster som de lågt avlönade utför. Det betyder
            ett samhälle som alstrar fattigdom och utslagning. Det är det
            slags samhälle som Clintonadministrationen i USA i dag kämpar
            för att komma ur. Den andra vägen är att finansiera angelägna
            tjänster skattevägen, det som hittills har varit den svenska modellen.
          </note>
          <note>
            Frågan är hur vi skall ha det i framtiden. Behoven växer. Samtidigt
            är statsskulden över 1 000
          </note>
          <note>
            miljarder och de årliga budgetunderskotten runt
          </note>
          <note>
            200 miljarder. Det går inte att skapa ett gott och socialt välfungerande
            samhälle utan kompromisser mellan hög produktivitet och sociala
            behov. För att få en rimlig fördelning måste åtminstone en del
            av denna kompromiss uppnås genom skatterna. Men det behövs också
            nytänkande, en annan social organisation och en mobilisering av
            det s.k. civila samhället genom kooperativ, folkrörelser, m.m.
          </note>
          <note>
            Industrin, byggandet och de industrinära tjänsterna kommer nämligen
            inte att klara av att suga upp mer än en del av de 600 000 arbetslösa.
          </note>
          <note>
            Min pessimism när det gäller varaktiga lösningar av arbetslöshetskrisen
            är så stor, att jag inte ens vill avfärda diverse s.k. pigförslag
            utan vidare. Jag tror inte att det är avdragsrätt för hushållstjänster
            som kommer att ge oss klassamhället åter, utan det är snarare
            arbetslöshet och inlåsning av människor i lågavlönade yrken utan
            möjlighet att ta sig ur, t.ex.
          </note>
          <note>
            genom utbildning.
          </note>
          <note>
            I stark sammanfattning tror jag att de viktigaste bidragen till
            krisens lösning finns att söka enligt ungefär följande linjer.
          </note>
          <note>
            Det politiska samarbetet över nationsgränserna måste fördjupas.
            Det handlar om en ekonomisk politik som skapar jobb men också
            om fördelningspolitikens förutsättningar i form av skatter och
            social minimilagstiftning.
          </note>
          <note>
            Det behövs också kraftfulla insatser för kompetensutveckling.
            Bristen på initiativ och förslag från regeringen förvånar. I de
            socialdemokratiska motionerna till riksdagen finns många konkreta
            förslag. Jag tror att det skulle behövas en ny historisk kompromiss
            på svensk arbetsmarknad, en återhållsamhet när det gäller lönerna
            i utbyte mot kompetenshöjning på bredden. Det räcker inte med
            att satsa på eliten när det gäller kompetens.
          </note>
          <note>
            Det behövs en samverkan mellan fack, arbetsgivare, regering och
            riksdag för att åstadkomma både volym och kvalitet i utbildningen.
            Dessutom: Många personer i utbildning skapar luckor för arbetslösa.
          </note>
          <note>
            Behovet av kompetenshöjning gäller inte bara löntagarna utan
            även företagen och företagarna.
          </note>
          <note>
            En del av Sveriges ekonomiska problem ligger i att företagen
            inte efterfrågar kompetens. Det är därför som Sverige snabbt har
            rutschat ner till tionde plats på Europas löneliga. Vi har fel
            struktur på vårt näringsliv.
          </note>
          <note>
            Jag tror också att vi måste...
          </note>
          <note type="speaker">
            Anf. 125 TALMANNEN:
          </note>
          <note>
            Den medgivna tiden är tyvärr sedan länge passerad.
          </note>
          <note type="speaker">
            Anf. 126 KRISTINA PERSSON (s):
          </note>
          <note>
            Fru talman! Jag ber om ursäkt. Det är första gången jag står
            i den här talarstolen. Det kanske förklarar varför jag felbedömde
            tiden.
          </note>
          <note type="speaker">
            Anf. 127 ANITA JOHANSSON (s):
          </note>
          <note>
            Fru talman! Jag kan konstatera att intresset för hur
          </note>
          <note>
            Stockholms läns 1,9 miljoner invånare har det inte finns hos
            de borgerliga på länsbänken. Det var ändå trevligt att arbetsmarknadsministern
            kom tillbaka till kammaren. Välkommen!
          </note>
          <note>
            Stockholmsregionen har många ansikten. I vår region finns de
            resursrika och starkaste människorna men även de fattiga och sköraste.
            I
          </note>
          <note>
            dag ökar den fattiga gruppen lavinartat. I slutet på året stod
            över 85 000 personer utanför den reguljära arbetsmarknaden. Det
            är nästan lika många människor som det bor i Sundsvalls kommun.
            Av dessa är 30 000 ungdomar.
          </note>
          <note>
            I min hemkommun Nacka söker 2 756 personer arbete, och det finns
            188 lediga jobb.
          </note>
          <note>
            Ingen annanstans i Sverige är skillnaden mellan människornas
            levnadsstandard större än i vår region. Här finns de HIV-smittade,
            här finns missbrukarna, och här finns de hemlösa -- men även de
            mest välmående och resursstarka i landet. Här finns också de mest
            slitna bostadsområdena -- men även de bästa boendemiljöerna för
            de lyckligt lottade med arbete och goda inkomster. För de senare
            finns det många möjligheter till personlig utveckling genom olika
            utbildningar och näringslivets olika personliga satsningar. Listan
            skulle kunna göras mycket längre.
          </note>
          <note>
            Ingen annanstans i landet är ojämlikheten och segregationen så
            påtaglig som här i
          </note>
          <note>
            Stockholmsregionen. Därför håller inte regeringens regionalpolitik,
            som tycks utgå ifrån att storstäderna har stora fickor som bara
            går att ösa resurser ur.
          </note>
          <note>
            Regeringens storstadsfientliga politik tar inte hänsyn till storstäderna
            och den verklighet som 1,9
          </note>
          <note>
            miljoner stockholmare lever i. I vår region finns
          </note>
          <note>
            19,4 % av Sveriges befolkning, och vi får ungefär
          </note>
          <note>
            10 % av statsbidragen.
          </note>
          <note>
            Jag skall här visa på två områden där regeringens politik har
            fått förödande konsekvenser för vår region.
          </note>
          <note>
            Det statliga utlokaliseringsbidraget har fört med sig att flera
            företag har flyttat till glesbygden, vilket
          </note>
          <note>
            Oskar Lindkvist nämnde, trots att t.ex. Stockholms skärgård i
            flera avseenden kan likställas med den norrländska glesbygden.
            Det är inte rimligt, fru talman, att i en lågkonjunktur tömma
            storstadsområdena på industrier och företag. Det för bara med
            sig att man flyttar runt problemen.
          </note>
          <note>
            Regeringens skattepolitik ökar också klyftorna, som redan finns
            i Stockholmsregionen. Skatterna för hushållen, särskilt de sämst
            lottade, har höjts, medan regeringen sänker skatterna för höginkomsttagare
            och kapitalägare. Segregationen ökar ytterligare.
          </note>
          <note>
            Jag kan bara med sorg i hjärtat konstatera att 24 %
          </note>
          <note>
            av de barnfamiljer som anlitar barnomsorg i min kommun Nacka
            i dag är beroende av socialbidrag.
          </note>
          <note>
            Detta beror på att taxor och avgifter har höjts sedan
          </note>
          <note>
            Carl Bildt började styra detta land.
          </note>
          <note>
            Det finns stora möjligheter att motverka den öppna arbetslösheten.
            Det finns alternativ till regeringspolitiken. Våra förslag bygger
            på att man redan nu börjar planera och skapa förutsättningar för
            en uppgång i konjunkturen. Det är nu vi skall investera i infrastruktur
            och byggsektor. Jag vill nämna några exempel på åtgärder som skulle
            kunna sättas i gång omedelbart.
          </note>
          <note>
            I dag har vi 0,2 % lediga lägenheter i länet. När konjunkturen
            förhoppningsvis svänger kommer t.ex. alla ungdomar, som i dag
            tvingas bo kvar hemma eller har tvingats flytta hem igen, att
            vilja ha en bostad. Vi har också lägenheter som behöver rustas.
            Ett annat exempel är lägenheter som behöver rustas och anpassas
            för äldre. Det är heller ingen hemlighet att många av våra kommunala
            lokaler behöver en ordentlig upprustning.
          </note>
          <note>
            Ett av de stora problemen som försvårar dessa åtgärder är kreditgivningen.
            Regeringen måste sätta press på bankerna och på AMS. I denna region
            har vi enats om att vi borde få låna en miljard för att få fart
            på ROT-sektorn. Det är ett krav som för övrigt alla partier har
            ställt sig bakom.
          </note>
          <note>
            Vi har inte blivit förskonade från arbetslöshet i
          </note>
          <note>
            Stockholm. Det är snarare tvärtom. Vi missunnar inte de län som
            får regional- och arbetsmarknadspolitiskt stöd det stödet. Meningen
            är inte att regioner skall ställas mot varandra; det har vi inte
            råd med. Men vår region måste också få de resurser som behövs
            för att den skall kunna möta framtidens krav.
          </note>
          <note>
            Kommunikationer
          </note>
          <note type="speaker">
            Anf. 128 HANS STENBERG (s):
          </note>
          <note>
            Fru talman! Väl fungerande kommunikationer är av grundläggande
            betydelse för att människor skall kunna leva och arbeta i hela
            landet. En bra infrastruktur är också en förutsättning för en
            god näringslivsutveckling. Tillgång till snabba och säkra gods-
            och persontransporter, såväl inom landet som till marknaderna
            i Europa, är en del av ett sådant system.
          </note>
          <note>
            För att vi skall kunna uppnå detta föreslår vi socialdemokrater
            att en nationell plan för kommunikationerna skall utarbetas, liksom
            en strategi för ett miljöanpassat trafiksystem. Vi har också i
            våra motioner föreslagit ett antal åtgärder inom de olika trafikslagen
            för att minska trafikens miljöpåverkan.
          </note>
          <note>
            Anslagen till drift och vidmakthållande av statliga vägar och
            järnvägar behöver ökas med sammanlagt
          </note>
          <note>
            4,6 miljarder kronor. Detta skulle också skapa nödvändiga och
            värdefulla arbetstillfällen. Vi vill dessutom ge Luftfartsverket
            och SJ möjligheter att öka sina investeringar.
          </note>
          <note>
            En allt viktigare kommunikationsform är den moderna informationstekniken.
            Både av regionalpolitiska och miljöpolitiska skäl är den fortsatta
            utvecklingen av denna kommunikationsform av mycket stor betydelse.
          </note>
          <note>
            För att vi i framtiden skall ha ett väl fungerande, modernt kommunikationssystem
            krävs investeringar i kommunikationssystemet i storleksordningen
            2 % av BNP. Det gäller vägar och järnvägar men också sjö- och
            luftfart samt telekommunikationer, inklusive satsningar på den
            moderna informationsteknologin, som jag nyss nämnde.
          </note>
          <note>
            Investeringar i den storleksordningen måste naturligtvis ske
            så att de ger maximal samhällsnytta. Av den anledningen bör en
            kommission tillsättas för att utarbeta en nationell plan för kommunikationerna
            i Sverige. Till grund för arbetet bör ligga en samlad bedömning
            av 1988
          </note>
          <note>
            års trafikpolitiska beslut; detta för att man skall uppnå en
            helhetssyn på gods- och persontransporter, inklusive hamnar och
            sjöfart.
          </note>
          <note>
            De investeringar som vi nu gör skall vara inriktade på ett miljöanpassat
            trafiksystem som samtidigt bidrar till en ökad välfärd och tillväxt.
            I planen skall också ingå förslag till långsiktig finansiering
            av kommunikationerna.
          </note>
          <note>
            Tillgången till fungerande kommunikationer är i hög grad en fråga
            om välfärd och rättvis fördelning.
          </note>
          <note>
            I arbetet med att bygga upp det framtida kommunikationssystemet
            måste många avvägningar göras utifrån politiska utgångspunkter.
          </note>
          <note>
            Det finns därför all anledning att överväga en ny organisation
            för trafikverken och se över möjligheterna till politisk styrning.
          </note>
          <note>
            Fru talman! Jag vill avsluta med några ord om vägarnas betydelse
            för skogsindustrin.
          </note>
          <note>
            Skogsindustrin har en oerhört stor betydelse för
          </note>
          <note>
            Sverige som industrination och står för en avgörande del av landets
            exportinkomster. Därför är det oerhört viktigt att den svenska
            skogsindustrin kan vara med i främsta ledet vid utvecklandet av
            ny teknik och nya produkter. Om den svenska industrin inte kan
            vara det kommer vi snart att konkurreras ut av massafabriker och
            pappersbruk i tätbefolkade områden som har en helt annan tillgång
            till returfiber än vad den svenska massaoch pappersindustrin har.
          </note>
          <note>
            En satsning på ny och konkurrenskraftig miljövänlig teknik i
            skogsindustrin kräver färskt virke som råvara. Med den nya tekniken
            får det inte ta mer än högst två tre veckor från avverkningen
            till dess att det blir massa av virket.
          </note>
          <note>
            För att skogsindustrin skall våga satsa på den nya tekniken är
            det nödvändigt att det finns ett fungerande vägnät -- året om.
            Därför är det helt oacceptabelt att en stor del av vägnätet i
            skogslänen måste stängas under flera veckor varje år.
          </note>
          <note>
            Med hänsyn till skogsindustrins stora betydelse för landet är
            det av nationellt intresse att vägstandarden i skogslänen höjs,
            så att vägarna åtminstone blir farbara hela året.
          </note>
          <note type="speaker">
            Anf. 129 KENNETH ATTEFORS (nyd):
          </note>
          <note>
            Fru talman! Infrastruktursområdet är mycket brett, så man får
            välja en liten del av det hela. Jag hade tänkt tala litet grand
            om den långsiktiga sjöfartspolitiken. Det var med glädje jag såg
            kommunikationsministern komma in i kammaren, eftersom jag hade
            tänkt ställa en fråga på slutet.
          </note>
          <note>
            Internationellt råder helt nya strukturella förutsättningar för
            sjöfartsnäringen som generellt sett är gynnsamma för den svenska
            sjöfartsnäringen.
          </note>
          <note>
            Medlemskap i EU i kombination med ett förändrat svenskt synsätt
            på infrastrukturinvesteringar inom sjöfarten är också en viktig
            förutsättning för att den svenska ''hemmarelaterade'' Europasjöfarten
            skall kunna utvecklas positivt i framtiden. Om den gör det kommer
            det också att innebära att övriga verksamheter inom näringen får
            en betydelsefull hemmabas för sin rekrytering, produkt- och marknadsutveckling.
          </note>
          <note>
            Den nuvarande osäkerheten kring den framtida sjöfartspolitiken
            inom EU, i kombination med de gynnsamma internationella ramförutsättningarna,
            understryker snarare behovet av att vi från svensk sida formar
            en egen politik med ett europeiskt perspektiv -- detta i syfte
            att kunna påverka den framtida sjöfartspolitiken inom EU och den
            internationella utvecklingen. Denna sjöfartspolitik skall självfallet
            också gynna en svensk handelsflotta under svensk flagg.
          </note>
          <note>
            Det är i dessa perspektiv som utformningen av en svensk näringspolitik
            för sjöfarten och behovet av infrastrukturella satsningar inom
            sjöfartsområdet bör ses. Det betyder att det finns skäl att se
            på de svenska sjövägarna och hemmasjöfarten i ett framtida, europeiskt
            perspektiv.
          </note>
          <note>
            Det finns också skäl att se på integrationen mellan land- och
            sjötransporter, på forskningen om sjöfartens infrastruktur och
            anslag till denna, herr minister, samt på utbildning som exempel
            på områden för ökade svenska investeringar i sjöfartens infrastruktur.
            Man bör studera hamnoch stuveriverksamheten i ett totalsvenskt
            perspektiv, fru talman.
          </note>
          <note>
            Med det menar jag att det ju finns vissa stuverimonopol som kan
            vara besvärande. Jag vet att herr kommunikationsministern har
            svarat på frågor om detta här i kammaren vid ett tidigare tillfälle
            för några månader sedan.
          </note>
          <note>
            I en öppen värld och i ett öppet Europa måste
          </note>
          <note>
            Sverige se till sina egna intressen först och främst.
          </note>
          <note>
            Det måste till en nationell samling kring sjöfartsnäringens problematik.
            Svensk sjöfart är inte bara en fråga för de ombordanställda; det
            är en bransch som består av 60 000 personer.
          </note>
          <note>
            Fru talman! Låt oss inte tappa dessa arbetstillfällen till andra
            länder! Vi måste se om vårt eget hus i ett öppet Europa.
          </note>
          <note>
            Vi har märkt en krismedvetenhet hos inblandade parter och en
            ökad vilja att ge problemen i svensk sjöfartspolitik en långsiktig
            lösning till nationens bästa. Vi tycker att regeringen snarast
            borde tillsätta en brett sammansatt parlamentarisk kommitté med
            inkallade experter från t.ex.
          </note>
          <note>
            rederier, hamnar, stuverier, mäklare, varv, utrustningsleverantörer,
            sjöfartsjurister, cateringverksamhet, sjöfartskonsulter, sjöfartsutbildare
            och berörda fackföreningar.
          </note>
          <note>
            Kommittén skall lägga fram förslag på hur den svenska sjöfartsnäringen
            bör se ut på lång sikt för att den verkligen skall hålla. Vi vet
            ju hur det kan bli med majoritetsskiftningar i denna kammare.
            Vi kan aldrig få en redare att investera i fartyg och sätta dem
            under svensk flagg om han inte vet hur det blir med hans ägodelar.
          </note>
          <note>
            Eftersom herr ministern är här kan jag kanske få ställa en fråga.
            Visserligen har jag redan varit uppe på Kommunikationsdepartementet
            och föredragit detta litet grand. Halvpositiva signaler har då
            kommit. Men eftersom ministern alltså är här frågar jag ännu en
            gång om ministern kan se positivt på gjorda vädjan från en ringa
            parlamentariker. Det handlar alltså om huruvida vi kan få till
            stånd en parlamentarisk kommitté som kan komma med en långsiktig
            lösning beträffande den svenska sjöfartspolitiken, så att denna
            verkligen blir hållbar.
          </note>
          <note type="speaker">
            Anf. 130 KARL-ERIK PERSSON (v):
          </note>
          <note>
            Fru talman! De största satsningarna inom
          </note>
          <note>
            Kommunikationsdepartementets område under de kommande åren gäller
            två områden: vägar och järnvägar.
          </note>
          <note>
            De trafikpolitiska ståndpunkter som Vänsterpartiet bygger sina
            krav och motionsförslag på kan sammanfattas på följande sätt.
          </note>
          <note>
            Kommunikationsstrukturen måste förändras i grunden för att miljön
            skall kunna räddas, samtidigt som kommunikationsbehoven tillgodoses.
            Därför måste en långsiktig samhällsplanering bidra till ett minskat
            behov av gods- och persontransporter. Varje trafikslag bör bära
            sina egna samhällsekonomiska kostnader.
          </note>
          <note>
            Frågan om en fungerande kollektivtrafik är en viktig jämställdhetsfråga.
            Det är inte alla vuxna individer som har tillgång till bil. Kvinnor,
            äldre, barn och ungdomar har större behov av en fungerande kollektivtrafik.
            Spårbundna trafiksystem och miljövänliga sjötransporter skall
            prioriteras. Vägtrafiken, framför allt tunga landsvägstransporter,
            och flygtrafiken måste minskas. Järnvägsnätet måste byggas ut
            och rustas upp så att de behov som Banverket har redovisat blir
            tillgodosedda.
          </note>
          <note>
            Regeringen och riksdagen måste aktivt verka för en svensk medverkan
            i en samordnad alleuropeisk järnvägspolitik. Som ett led i detta
            arbete behövs det ett nordiskt nät för snabb- och höghastighetstågen.
            Regeringens kommunikationspolitik är tvetydig och brister i ett
            längre tidsperspektiv. Kännetecknande för regeringens kommunikationspolitik
            är att man å ena sidan vill höja bensinskatter och å andra sidan
            planerar att bygga nya motorvägar. Å ena sidan vill man minska
            kväveoxidutsläppen. Å andra sidan vill man bygga Öresundsbron,
            vars trafik kommer att generera ökade koloxidutsläpp.
          </note>
          <note>
            På punkt efter punkt är det tydligt att det är starka särintressen,
            såsom bil- och oljeindustrier samt byggföretag, som styr regeringens
            kommunikationspolitik.
          </note>
          <note>
            Vad som saknas är en samordning av olika trafikslag -- järnvägar,
            vägtrafik och, inte minst, sjöfart. Investeringar i hamnar, samordning
            av terminaler och utveckling av kust- och insjöfartstrafik finns
            inte heller med någonstans.
          </note>
          <note>
            När det sedan gäller järnvägssatsningar har man från regeringens
            sida skrutit med den stora
          </note>
          <note>
            Mälarbanesatsningen. Frågan är egentligen:
          </note>
          <note>
            Kommer tidtabellen att kunna hållas när det gäller
          </note>
          <note>
            Mälardalen? Troligtvis inte.
          </note>
          <note>
            Denna osäkerhet sprider sig nu när man går ut och säger att SJ
            skall bolagiseras. Vem skall då investera i tågmateriel? Det går
            ju inte att å ena sida bygga ut järnvägstrafiken när man å andra
            sidan inte vet vem som skall trafikera järnvägen. Därför blir
            det troligtvis en brist i investeringarna när det gäller tågmateriel.
          </note>
          <note>
            Beträffande vägar och broar befinner vi oss i exakt samma situation
            som när det gällde Öresundsbron.
          </note>
          <note>
            Först kommer man att fatta beslut om vägar och broar. Sedan skall
            man göra en miljökonsekvensutredning. Vi har typfallet i regeringens
            proposition när det gäller
          </note>
          <note>
            Dennispaketet. Det riktas förödande kritik från flera remissinstanser
            som ställer sig tvivlande till miljöinsatserna. Men pengar har
            anslagits. Troligen kommer projekten att genomföras.
          </note>
          <note>
            Likaså riktas det kritik från flera andra håll. Det finns inte
            något samband mellan folklig förankring och de investeringar i
            vägar och broar som skall göras. Åtminstone de ledamöter som sitter
            med i trafikutskottet har fått en propå. Det gäller
          </note>
          <note>
            Byfjordens intresseförening. Man har ett citat från
          </note>
          <note>
            Svenska Dagbladet som jag tycker är ganska bra:
          </note>
          <note>
            ''Om det gällde att till varje pris hålla cementproduktionen
            och caterpillarna i gång skulle vi lika gärna kunna bygga pyramider,
            effekten på näringslivet och tillväxten skulle bli ungefär densamma.''
          </note>
          <note>
            Det är en ganska förödande kritik som riktas mot de här gigantiska
            vägsatsningarna. Nu tycks det också gå en sorts bolagiseringsvåg
            genom
          </note>
          <note>
            Kommunikationsdepartementet utan någon som helst analys och konsekvens.
            Om man vore ärlig --
          </note>
          <note>
            och det skall man kanske vara när man talar om moral och etik
            -- skulle man tala om att det här först och främst är en ideologisk
            fråga.
          </note>
          <note>
            Sedan vänder jag mig direkt till kommunikationsministern. När
            det gäller
          </note>
          <note>
            Vedabron har det framkommit att det kommer att bli stora problem
            med avisningen av brovajrarna.
          </note>
          <note>
            Troligtvis kommer man att bli tvungen att ha eluppvärmda vajrar.
            Vilka kommer kostnaderna att bli?
          </note>
          <note>
            Det verkar som om
          </note>
          <note>
            Kommunikationsdepartementet så att säga har gjort något illa.
            Det enda man skall arbeta med är ju en nollösning. Det skulle
            vara roligt om det kom en pluslösning från
          </note>
          <note>
            Kommunikationsdepartementet.
          </note>
          <note>
            Nu talas det också om datamotorvägar. Det måste vara litet pinsamt
            om statsministern, som det verkar, måste ta hand om detta för
            att man skall komma till rätta med datamotorvägarna. Detta borde
            ha kommit från
          </note>
          <note>
            Kommunikationsdepartementet. Men man får väl vara tacksam för
            att det kommer från något håll.
          </note>
          <note>
            Dessutom är det ett gammalt vänsterpartistiskt förslag på kommunikationsområdet.
          </note>
          <note>
            Anf. 131 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Jag har med stort intresse tagit del av oppositionens
            motioner på kommunikationsområdet. Jag har också med stort intresse
            lyssnat på Karl-Erik Persson, som sade några saker här som jag
            måste kommentera. Han sade att det inte finns någon folklig förankring
            beträffande de investeringar som nu skall göras i järnvägar och
            vägar.
          </note>
          <note>
            Fru talman! Detta är ett mycket anmärkningsvärt uttalande med
            tanke på det beslut som denna kammare fattade den 8 juni och som
            var det första i sitt slag. Det var visserligen något tumultartat
            i kammaren just den natten. Jag vet inte hur Karl-
          </note>
          <note>
            Erik Persson hade det. Vid nämnda tillfälle lade
          </note>
          <note>
            Sveriges riksdag fast vilka vägar och järnvägar som skall utgöra
            de nationella stråken i vårt land. Sedan dess har Vägverket och
            Banverket bearbetat det inriktningsbeslut som riksdagen fastställde.
            För några dagar sedan inkom förslag till departementet om hur
            detta konkret skall genomföras i form av en tioårig investeringsplanering.
          </note>
          <note>
            Jag tror faktiskt att Karl-Erik Persson där har tagit grundligt
            fel, liksom han gjort på många andra punkter. Jag skall återkomma
            till några av dem litet senare.
          </note>
          <note>
            När jag läser oppositionens motioner konstaterar jag att mina
            vänner inom socialdemokratin återigen slår in öppna dörrar. Allt
            det som man vill ha är faktiskt redan på gång. Investeringarna
            -- inklusive de avgiftsfinansierade projekten när det gäller vägar,
            järnvägar, flyg, sjöfart och telekommunikationer -- kommer faktiskt
            att överstiga de planeringsramar som ni talar och motionerar om.
          </note>
          <note>
            Enbart Telia, som numera bara är en av ett flertal teleoperatörer
            i vårt land, kommer att investera i storleksordningen 70 miljarder
            kronor under tioårsperioden. Det kan bli mera när användningen
            av de nya teletjänsterna på allvar kommer i gång.
          </note>
          <note>
            Alla Telias investeringar betalas av dem som ringer, inte över
            statens budget.
          </note>
          <note>
            Det vore naturligtvis befängt att ge Telia en tioårig planeringsram.
            Innan bläcket ens torkat när det gäller en sådan plan skulle förutsättningarna
            ha förändrats så mycket att planen i praktiken var värdelös. Planekonomin
            har spelat ut sin roll även inom telekommunikationerna. Teknikutvecklingen
            på detta område går så svindlande snabbt att det inte finns möjlighet
            att planera i detalj. Det finns, som jag sade, en mycket stor
            investeringsbudget och det som ingår i den genomförs med konsekvens.
          </note>
          <note>
            Som bekant offentliggjorde statsministern i måndags en bred nationell
            satsning för att öka användningen av informationsteknologi, framför
            allt sådan som utnyttjar telekommunikationer. När det gäller själva
            telenätet har vi i Sverige faktiskt de allra främsta möjligheterna
            i världen att ta till oss den här tekniken. Det gäller det legala
            ramverket genom telelagen, som faktiskt gör Sverige till den mest
            öppna telemarknaden i Europa. Det gäller tillgången på den viktigaste
            utrustningen för att kunna utnyttja tjänsterna, nämligen persondatorn.
          </note>
          <note>
            Sverige har en mycket hög tillgång och användning per capita.
          </note>
          <note>
            Men det finns några områden där vi ligger rejält på efterkälken.
            Det gäller framför allt inom utbildningsväsendet. Dataanvändningen
            inom grundskolan, gymnasiet och med vissa få undantag högskolan
            är direkt bristfällig. Detta trots att skolan när den i många
            kommuner drabbas av stora besparingskrav skulle kunna spara väldigt
            stora summor samtidigt som undervisningen förbättrades om man
            rätt kunde utnyttja den nya informationsteknikens möjligheter.
          </note>
          <note>
            r1 &gt; Bristerna i informationsteknologianvändningen inom utbildningsväsendetr0
            &gt; är särskilt allvarliga eftersom det är de som i dag utbildas
            som skall svara för den ekonomiska tillväxt som är nödvändig för
            att i framtiden klara statens finanser. Utöver att få samhället
            att fungera gäller det pensionerna, omvårdnaden av de äldre och
            miljöskulden.
          </note>
          <note>
            Även när det gäller den offentliga förvaltningen, sjukvården
            och nätverk av småföretag finns det stora möjligheter att effektivt
            utnyttja informationsteknologin och telekommunikationer.
          </note>
          <note>
            Det fordras faktiskt krafttag inom respektive departement för
            att vi skall komma till rätta med de uppenbara svagheter som finns.
            Här har varje ansvarigt statsråd en viktig uppgift när det gäller
            att gripa sig an de enorma utmaningar som man möter inom respektive
            område.
          </note>
          <note>
            Inom vårt departement, kommunikationsdepartementet, arbetar vi
            nu på att ytterligare snabba på spridningen av de s.k. påoch avfarterna
            på de elektroniska motorvägarna.
          </note>
          <note>
            Inom den närmaste tiden är det framför allt inom två områden
            som tekniken utvecklas mycket snabbt. Det ena är möjligheten att
            via det vanliga telenätet knyta ihop datorer med avancerad kommunikation.
          </note>
          <note>
            Den persondator som nu står på mitt bord på departementet har
            fått ett kretskort och en kamera.
          </note>
          <note>
            Den kan knytas ihop med en liknande dator var som helst i hela
            världen. Då kan jag se den jag talar med och överföra bilder,
            kartor och diagram samtidigt som jag interaktivt arbetar med materialet
            tillsammans med den person som jag talar med i andra änden av
            tråden.
          </note>
          <note>
            Detta är inte bara möjligt för mig. Alla de som har
          </note>
          <note>
            AXE-anslutning -- och det är i dag ungefär två tredjedelar av
            alla abonnenter -- kan få tillgång till den här tekniken via det
            vanliga telenätet. Det är heller inte så svindlande dyrt, särskilt
            inte om man jämför med vad det kostar att resa långa sträckor.
          </note>
          <note>
            Jag tror att den här tekniken faktiskt kommer att förändra arbetslivet
            i grunden. Jag tror att vi kommer att fortsätta att resa, visst
            kommer vi att göra det, men på ett annat sätt. Det blir mer för
            att träffa människor och lära känna nya människor och kanske mindre
            för ett rutinarbete med dem som vi redan känner.
          </note>
          <note>
            Det andra området är publik elektronisk post. Vi hörde häromdagen
            att statsministern nu kan utväxla elektronisk post med president
            Bill
          </note>
          <note>
            Clinton. Det är naturligtvis en mycket viktig symbolisk sak,
            men kanske inte det allra viktigaste.
          </note>
          <note>
            170 000 människor i Sverige har tillgång till den publika elektroniska
            posten. Men användningen är ännu alltför liten och blygsam. Jag
            kan ta ett exempel. Banverket, som för övrigt har landets näst
            största telenät -- fiberoptiknätet som ligger i våra järnvägar
            -- har nu också skaffat sig elektronisk post. Varje tjänsteman
            vid verket kan nu nås på sammma sätt som exempelvis president
          </note>
          <note>
            Clinton nås av användare över hela världen.
          </note>
          <note>
            Praktiskt innebär detta att den demokratiska förankringen av
            Banverkets planer kan snabbas upp. När länsstyrelser och kommuner
            ansluts kommer man att kunna utväxla ritningar och beräkningar
            betydligt snabbare än i dag. Inom mitt departement planeras också
            ett antal ytterligare åtgärder för att öka tillgängligheten till
            publik elektronisk post.
          </note>
          <note>
            Avregleringen i kombination med små företag är dock inte alltid
            utan problem. Två branscher där finansiering med hjälp av statliga
            lönegarantier och obetalda skatter på ett väldigt allvarligt sätt
            påverkat konkurrensen är inom taxi och åkerinäringen. På många
            orter har en ärlig företagare som betalar alla de skatter och
            avgifter som lagen föreskriver väldigt svårt att klara sig.
          </note>
          <note>
            Regeringen kommer därför inom kort med en proposition om den
            yrkesmässiga trafiken för att ytterligare ta itu med de här problemen.
            Vi gör det inte, som vissa branschföreträdare har gett uttryck
            för, för att försvåra för branschen att verka. Vi gör det för
            att en ärlig företagare skall få en sportslig chans att konkurrera
            på lika villkor med dem som skor sig på samhällets skyddsnät.
            Det är de som fuskar som tvingar fram åtgärder. När känslan för
            etik och moral luckras upp inom delar av en bransch måste staten
            reagera, även om det kan medföra olägenheter och merkostnader
            också för de ärliga.
          </note>
          <note>
            Anf. 132 KARL-ERIK PERSSON (v)
          </note>
          <note>
            replik:
          </note>
          <note>
            Fru talman! Kommunikationsministern är orolig och bekymrad över
            hur jag har det. Jag brukar försöka ordna så att jag har det ganska
            bra.
          </note>
          <note>
            Jag vet att kommunikationsministern har stora svårigheter att
            lyssna. Det får jag väl leva med. Jag sade inte att jag var emot
            alla investeringar. Om kommunikationsministern har läst oppositionens
            motioner, som han skröt med, borde han ha sett att
          </note>
          <note>
            Vänsterpartiet inte är emot alla investeringar.
          </note>
          <note>
            Det är riktigt spännande att vara med och ställa frågor till
            kommunikationsministern. Man kan få svar på helt andra frågor.
            Det är faktiskt roligt. Det här har jag bevis på. Jag ställde
            en fråga i kammaren om Öresundsbron och fick reda på hur fort
            man kunde färdas från Göteborg till
          </note>
          <note>
            Köpenhamn och hur fort man kom till Hamburg.
          </note>
          <note>
            Den frågan ställde jag aldrig.
          </note>
          <note>
            Vårt förslag när det gäller tele- och datakommunikationerna har
            vi fört fram i flera motioner. Det måste faktiskt vara litet pinsamt.
          </note>
          <note>
            Det ligger under Kommunikationsdepartementets område. Nu har
            det gått så långt att statsministern tycks sätta sig i ledningen
            för detta. Det tycker jag är bekymmersamt. När vi träffas inom
            trafikutskottet borde vi faktiskt försöka ta tag i de här problemen.
            Jag tror också att det här är den framtida satsningen om vi skall
            ha ett levande
          </note>
          <note>
            Sverige där alla orter har möjlighet till kommunikationer. Det
            är en del av den utveckling vi har. Det var kanske lika bra att
            vi satsade mer pengar på det här än på att bygga nya gigantiska
            motorvägar, som den befolkning som bor runt de här platserna egentligen
            inte vill ha. Det var det jag menade.
          </note>
          <note>
            Anf. 133 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Karl-Erik Persson tycker att det är bekymmersamt
            att statsministern ställer sig i spetsen för det här nationella
            initiativet. Jag vet inte om han har hört talas om president Bill
            Clintons och vice president Al Gores initiativ. Detta är ett motsvarande
            sektorsövergripande initiativ som berör en mängd olika sektorer.
            Det rör inte alls enbart kommunikationssektorn. Det berör utbildningssektorn.
            Det berör
          </note>
          <note>
            Näringsdepartementets område. Det berör
          </note>
          <note>
            Finansdepartementets område i dess egenskap av dataansvarigt
            departement. Vi tycker att det är helt naturligt att statsministern
            har tagit detta initiativ och att vi närmast berörda statsråd
            är med i det arbetet.
          </note>
          <note>
            Vi har organiserat arbetet på vårt departement.
          </note>
          <note>
            Tillsammans med de generaldirektörer som är berörda har jag bildat
            ett råd för att hantera frågorna inom vårt område. Det gäller
            Telia och
          </note>
          <note>
            Posten. Posten är en oerhört viktig kontaktyta mot svenska folket
            och kan bli en ny möjlighet att skapa ökad trafik i de elektroniska
            motorvägarna. De existerar faktiskt, Karl-Erik Persson. Det är
            mest trafiken som saknas. Den skall skapas genom bl.a.
          </note>
          <note>
            detta nationella initiativ.
          </note>
          <note>
            Jag har läst Vänsterpartiets motion. Jag blir litet förvånad.
            Ni vill minska byggandet av vägar med 2
          </note>
          <note>
            miljarder. När man hör Karl-Erik Persson kan man tro att ni vill
            stryka bort allt som har att göra med de stora vägsatsningarna,
            men det är alltså marginellt.
          </note>
          <note>
            Det är 2--3 % i marginalen som ni vill ändra på. Ni vill öka
            underhåll av vägar och järnvägar, också marginellt. Det är små
            förändringar, men orden är ganska stora.
          </note>
          <note>
            Anf. 134 KARL-ERIK PERSSON (v)
          </note>
          <note>
            replik:
          </note>
          <note>
            Fru talman! Det var ytterligare en konstig replik av kommunikationsministern.
            Statsministern var ju tvungen att ta itu med dessa problem. Det
            verkar som att Kommunikationsdepartementet inte orkar med denna
            satsning.
          </note>
          <note>
            Det här är ingen ny teknik. Vi använde den i
          </note>
          <note>
            Ljusnansberg redan i början av 80-talet. Tyvärr fick vi ingen
            hjälp, och dataskolan där med den teknik som kommunikationsministern
            beskriver gick omkull.
          </note>
          <note>
            Jag känner faktiskt inte Bill Clinton men har sett honom på bild.
            Jag vet inte om vi skall föra in honom i den här debatten. Han
            kanske skulle kunna göra en insats för departementet om han vore
            här, men nu är han tyvärr inte här.
          </note>
          <note>
            Kommunikationsministern ondgör sig över att vi vill dra ner med
            2 miljarder kronor investeringar i nya vägar. Men vi vill faktiskt
            satsa dessa pengar på underhåll av de vägar som vi redan har i
            dag och där
          </note>
          <note>
            Vägverket sätter upp skyltar med varning för spårig vägbana.
            Man har ingen möjlighet att upprätthålla underhållet. Det tycker
            jag faktiskt är ett slöseri med pengarna och en dålig investering.
            Det ökar inte trafiksäkerheten. Det finns faktiskt ställen med
          </note>
          <note>
            6--7 cm spår i vägbanan. Alla som åker bil någon gång vet vilka
            konsekvenser det kan få om vi t.ex.
          </note>
          <note>
            får vatten på dessa vägar. Jag tycker inte ministern skall ondgöra
            sig över att vi vill satsa pengar på sådant.
          </note>
          <note>
            Anf. 135 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Karl-Erik Persson uppehåller sig vid att det är bekymmersamt
            att
          </note>
          <note>
            Kommunikationsdepartementet inte skulle ha orkat med satsningen
            på informationsteknologin.
          </note>
          <note>
            Sanningen är den att det som har med informationsteknologin att
            göra på
          </note>
          <note>
            Kommunikationsdepartementets område ligger främst i världen.
            Vi har byggt ut fiberoptiknätet i
          </note>
          <note>
            Sverige. Vi har avreglerat. Vi har en telelag som gör det möjligt
            för alla operatörer som är intresserade av den verksamheten att
            komma i gång. Nog sagt om detta.
          </note>
          <note>
            Jag är imponerad av att Vänsterpartiet vill omfördela 500 miljoner
            kronor till ökat vägunderhåll. Man skall kanske påminna sig, fru
            talman, om att det sedan sommaren 1991 har satsats på länsvägar
            och länsjärnvägar, utöver ordinarie anslag, över 5 000 miljoner
            kronor, alltså 5
          </note>
          <note>
            miljarder. Det är naturligtvis välkomna pengar, men jag tycker
            att orden inte står i någon rimlig proportion till de förslag
            som ni kommer med.
          </note>
          <note type="speaker">
            Anf. 136 HANS STENBERG (s) replik:
          </note>
          <note>
            Fru talman! Karl-Erik Persson sade att kommunikationsministern
            har svårt att lyssna. Jag kan konstatera att antingen jag eller
            kommunikationsministern har svårt att läsa.
          </note>
          <note>
            Mats Odell säger att han har läst våra motioner och menar att
            vi socialdemokrater slår in öppna dörrar i våra motioner. Han
            säger att det vi föreslår redan har föreslagits av regeringen
            i propositionen. Det är någonting som inte riktigt stämmer. Under
            t.ex.
          </note>
          <note>
            anslaget för drift och underhåll av statliga vägar föreslår vi
            drygt 4,1 miljarder mer än regeringen.
          </note>
          <note>
            Är det så som kommunikationsministern säger, att regeringen också
            föreslår dessa pengar, är det naturligtvis glädjande. Då får man
            utgå från att pengarna kommer i kompletteringspropositionen.
          </note>
          <note>
            Det känns oerhört bra att ha fått ett sådant besked.
          </note>
          <note>
            Anf. 137 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Jag talar alltså om de totala planeringsramarna under
            perioden framöver. Där talar Socialdemokraterna om 200 miljarder,
            inklusive tele, flyg och sjöfart. Med de investeringsplaner som
            finns -- dels de som beslutats av riksdagen med finansiering genom
            antingen direkta anslag eller lånegarantier för avgiftsfinansierade
            projekt som
          </note>
          <note>
            Öresundsförbindelsen och storstadspaketen, dels de som ingår
            i Telias investeringsplan för de kommande tio åren -- är vi uppe
            i dessa 200
          </note>
          <note>
            miljarder. Det är vad jag sade.
          </note>
          <note type="speaker">
            Anf. 138 HANS STENBERG (s) replik:
          </note>
          <note>
            Fru talman! Det förklarar det hela något. Tydligen är det fortfarande
            stora skillnader i de pengar som vi vill satsa på drift och underhåll
            av statliga vägar.
          </note>
          <note>
            Då blir man genast litet dystrare. Om kommunikationsministern
            hade kommit några minuter tidigare till kammaren än vad han gjorde,
            hade han hört mitt inlägg. Där redogjorde jag för situationen
            för skogsindustrin, där man är oerhört bekymrad över att det faktiskt
            inte alltid finns vägar som det går att använda året om. Det vore
            oerhört värdefullt om man kunde få en höjning av anslagen till
            drift och underhåll av vägarna, så att de åtminstone går att använda
            hela året.
          </note>
          <note>
            Anf. 139 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Som jag sade i min replik till Karl-Erik
          </note>
          <note>
            Persson har vi sedan sommaren 1991 haft extra anslag till upprustning
            framför allt av de mycket små länsvägarna och även vissa länsjärnvägar
            på drygt 5 miljarder. Om jag jämför -- det kanske inte behöver
            göras en dag som denna -- detta med de anslag som fanns under
            den tid då Hans Stenbergs parti hade ansvaret för
          </note>
          <note>
            Kommunikationsdepartementet, innebär detta en mycket dramatisk
            ökning av både investeringarna och underhållsanslagen.
          </note>
          <note>
            Jag önskar att Hans Stenberg och jag tillsammans skall kunna
            verka för att också höja underhållsanslagen. Självklart har vi
            den ambitionen. Jag tycker att det som det brister i är inte att
            ta fram förslag på vad som bör ökas utan på hur det skall finansieras
            på ett realistiskt sätt.
          </note>
          <note>
            Det är möjligt att Hans Stenberg och jag skiljer oss åt när det
            gäller synen på huruvida det är rimligt att fortsätta med en så
            pass kraftig upplåning som den totala socialdemokratiska politiken
            innebär, vilka effekter det långsiktigt får på sysselsättningen
            genom att ränteläget påverkas osv. Det är där som skillnaden ligger.
          </note>
          <note>
            Förra året hade Socialdemokraterna ett förslag i en trafikpolitisk
            motion som gick lös på 200 miljarder och som icke ens skuggats
            in i den övergripande budgetmotionen. Jag är glad att det nu har
            skett en förbättring på den punkten.
          </note>
          <note>
            Trots allt handlar det om att föra en långsiktigt trovärdig ekonomisk
            politik. Det går att fortsätta att låna, men då vältrar vi över
            skulden på kommande generationer.
          </note>
          <note type="speaker">
            Anf. 140 KENNETH ATTEFORS (nyd)
          </note>
          <note>
            replik:
          </note>
          <note>
            Fru talman! Det är med glädje jag hör ministern tala om telekommunikationer
            och att departementen sätts på högtryck för att försöka få en
            nationell samling för telepolitiken i Sverige. Det är precis vad
            vi har skrivit i vår motion, och det var förmodligen den motionen
            som ministern hänvisade till. Det är mycket glädjande.
          </note>
          <note>
            Även vi var med på beslutet den 8 juni om investeringar för 98
            miljarder. När man sitter i trafikutskottet kommer man mer och
            mer till insikt om att trafikutskottet är ett fantastiskt stort
            utskott, speciellt om man är ensam för sitt parti att handlägga
            alla ärenden. Men ganska snart kommer man fram till att vi håller
            på att dubbelinvestera och investera totalt fel. En sådan investering
            är t.ex.
          </note>
          <note>
            Bothniabanan. Detta har vi tagit fram i en motion, där vi vill
            skrota hela Bothniabaneprojektet. Den sista satsning som vi är
            med på är att bygga för ungefär 1,1 miljarder för att dra ner
            spår till kusten för att transportera 400 000 ton pappersmassa
            från
          </note>
          <note>
            Modo. Till min förfäran ser jag då att dessa pappersmasseton
            tas från svensk sjöfartsnäring som i dag i princip kör på vägar
            som är gratis. Vi kan inte hålla på att dubbelinvestera på det
            sättet. Våra förslag är att man skall skrota hela 7,9-
          </note>
          <note>
            miljardersprojektet och satsa dessa pengar i regionen.
          </note>
          <note>
            Fru talman! Jag hoppas att ministern inte har ett horn i sidan
            till mig när det gäller sjöfartspolitiken.
          </note>
          <note>
            Den frågan fick jag inte svar på, men det är väldigt viktigt
            att jag får det. Jag har kanske varit litet hård i mina uttalanden
            om att ministern inte förstår sig på sjöfart. Om ministern känner
            sig stött, ber jag så hemskt mycket om ursäkt.
          </note>
          <note>
            Anf. 141 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Jag känner mig inte ett dugg stött över att från
            en yrkesman inom sjöfarten få påtalat att jag kanske inte har
            ''trampat däck'' lika mycket som
          </note>
          <note>
            Kenneth Attefors har gjort och att jag därmed inte har lika stor
            erfarenhet.
          </note>
          <note>
            När det gäller frågan om en parlamentarisk kommitté har vi enligt
            vårt tidigare besked lagt fram en proposition om en ny sjöfartspolitik,
            som är antagen. Vi har fått med oss parterna på sjöfartsmarknaden
            på en långsiktig inriktning. Vi har finansierat detta. Det är
            vad som nu måste få verka. Vi kan inte hålla på att ändra hela
            tiden inom sjöfartsnäringen. Detta måste nu ses som fasta och
            långsiktiga spelregler. Det vore en felaktig signal att nu tillsätta
            en sådan kommitté eller kommission.
          </note>
          <note>
            Om det skulle visa sig att svensk sjöfart trots dessa stora satsningar
            som görs -- över 400 miljoner kronor om året -- ändå skulle minska
            i omfattning, är jag beredd att diskutera Kenneth Attefors förslag.
            Då får vi samlas och se vad som måste göras för att åstadkomma
            en långsiktig utveckling.
          </note>
          <note>
            När det gäller detta med dubbelinvesteringar tycker jag inte
            att Kenneth Attefors skall begränsa sig till den första etappen
            -- det är ju nämligen bara fråga om den första etappen av Botniabanan.
          </note>
          <note>
            Denna järnväg skall sammanknytas med den upprustade Ostkustbanan
            och bilda ett underlag för en stark regional utveckling utefter
          </note>
          <note>
            Norrlandskusten, vilket skall ge underlag för en bättre arbetsmarknad
            och en bättre näringsutveckling i hela denna mycket viktiga region
            i vårt land.
          </note>
          <note type="speaker">
            Anf. 142 KENNETH ATTEFORS (nyd)
          </note>
          <note>
            replik:
          </note>
          <note>
            Fru talman! Jag vet att vi här i kammaren har antagit förslaget
            om de 400 miljoner kronorna.
          </note>
          <note>
            Men jag har varit ute och talat med de inblandade parterna. De
            -- och det gäller särskilt redarna --
          </note>
          <note>
            tycker inte att detta är långsiktigt. Som grund för mina påståenden
            är just att jag har varit i kontakt med Sjöfartsförbundet, redare
            och annat folk. Jag vet att dessa inte anser att det hela är riktigt
            så långsiktigt som ministern anser.
          </note>
          <note>
            Sedan vill jag bara framföra en varning.
          </note>
          <note>
            Socialdemokraternas partimotion är skriven på det sättet att
            det kan tänkas att det skulle kunna bildas en majoritet i denna
            kammare som för fram de tankar som jag har i vår motion. Jag hoppas
            att jag skulle slippa det, men så ligger det till i alla fall.
          </note>
          <note>
            Anf. 143 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Jag har stor respekt för de kontakter som Kenneth
            Attefors har med sjöfartsnäringen.
          </note>
          <note>
            Jag har det här avtalet på departementet. Det är undertecknat
            av såväl Redareföreningen,
          </note>
          <note>
            Sjöfolksförbundet och de båda befälsförbunden.
          </note>
          <note>
            Det är detta som jag har att utgå ifrån.
          </note>
          <note>
            Riksdagen har fattat ett beslut. Jag tycker nog ändå att politik
            måste bedrivas med större långsiktighet än att man då skall tillsätta
            en kommission som skall arbeta fram nya lösningar i stället för
            dem som man just har antagit efter en ganska omfattande utredning.
          </note>
          <note>
            Det är naturligtvis intressant att Kenneth Attefors värjer sig
            för att hans egen motion skall gå igenom här i kammaren. Men det
            kanske mera är ett uttryck för de problem som för närvarande råder
            inom hans parti.
          </note>
          <note type="speaker">
            Anf. 144 BERTIL PERSSON (m):
          </note>
          <note>
            Fru talman! Man skall bygga broar mellan folk, och alldeles särskilt
            bör man bygga en väg mellan
          </note>
          <note>
            Malmö och Köpenhamn. Det är det mest angelägna projektet i Skandinavien
            för närvarande.
          </note>
          <note>
            Tyvärr har Öresundsbron blivit en symbolfråga för motståndet
            mot EU, för motståndet mot bilar, för motståndet mot tillväxt
            och dessutom ligger
          </note>
          <note>
            Öresund lagom långt från Stockholm för att man skall kunna mobilisera
            full indignation mot projektet.
          </note>
          <note>
            Man har tidigare huvudsakligen skyllt på miljöaspekter. Det har
            nu visat sig att dessa till största delen är lösta. Visserligen
            behöver Centern ett par månader till av utredningar -- och det
            tycker jag att man skall få -- men man har i stället fått gå över
            till att diskutera projektets ekonomi för att försöka hitta möjligheter
            att uppamma indignation mot EU, bilar och tillväxt.
          </note>
          <note>
            Denna förbindelse har utretts sedan 1877. Det torde vara det
            vägprojekt som har utretts mest, inte bara i Skandinavien utan
            i hela Europa. Det är i själva verket ett fall för Guinness rekordbok.
          </note>
          <note>
            Det är en nyckelfråga för Öresundsregionen att få vettiga förbindelser.
            Enligt alla utredningar baseras tillväxt på tillgången till universitet
            och flyg. I
          </note>
          <note>
            Öresundsregionen finns det 3,2 miljoner människor, tre universitet
            och en internationell storflygplats, som vi hittills inte har
            kunnat få en vettig fast förbindelse till. Dessa måste knytas
            samman.
          </note>
          <note>
            Detta kan bli Europas femte K-region och den sjätte regionen
            i storstadsproduktion. Det kan bli ett kraftcentrum i förening
            med Hamburg och
          </note>
          <note>
            Berlin, dit det bara är 30 mil, alltså halva sträckan jämfört
            med Stockholm.
          </note>
          <note>
            Det är bra med starka regioner. För närvarande har vi bara en
            stark region i Sverige, och det är
          </note>
          <note>
            Stockholm--Arlanda--Uppsala. Denna region mjölkar vi alla och
            drar nytta av när det gäller stöd till fattigare regioner i landet.
            Det vore bra att ha fler starka regioner att mjölka. Det vore
            bra för hela landet, eftersom det ger resurser både för tillväxt,
            för jobb och för miljön.
          </note>
          <note>
            De nuvarande färjorna smutsar ner och har mycket sämre regularitet
            och turtäthet än vad som vore fallet med en bro. De fastnar i
            isen när det är isvintrar. Då blir det stopp i trafiken. På kvällarna
            vet man inte om man skall bli nerspydd eller nerslagen.
          </note>
          <note>
            Det andra alternativet som har diskuterats har varit en biltågtunnel,
            vilket ger föga vinster jämfört med färjorna. En tunnel skitar
            inte ner så mycket som färjorna, men det är precis samma problem
            vid ioch urlastning. Det tar lång tid och tågen går bara enligt
            tidtabellen samtidigt som det kräver stora rangerområden.
          </note>
          <note>
            Det är 17 km mellan Malmö och Köpenhamn och
          </note>
          <note>
            17 km mellan Malmö och Lund. Det hade varit bra med en biltågtunnel.
            Då hade vi naturligtvis rivit upp autostradan och borrat en tunnel
            och kört bilarna på tåget till Lund.
          </note>
          <note>
            Det är alltså fråga om en väg- och tågtunnel. Tågen är angelägna
            och subventioneras av vägarna. Det är en förbindelse som bär sig
            vilken prisnivå man än har, därför att trafiken anpassas till
            prisnivån och man får bärkraft om man väljer trafikmängden genom
            priserna.
          </note>
          <note>
            Fru talman! Om det hade varit öken, fjäll eller berg mellan Malmö
            och Köpenhamn, hade den här vägen byggts för längesedan. Nu är
            det grunt vatten. Dessutom kan stockholmarna hindra skåningarna
            att bygga den väg som vi har velat ha i över 100 år. Det måste
            bli ett slut på detta. Den här regionen behöver knytas ihop.
          </note>
          <note type="speaker">
            Anf. 145 KENTH SKÅRVIK (fp):
          </note>
          <note>
            Fru talman! Som liberal vill jag vara med och skapa ett samhälle
            där människor, idéer och varor kan förmedlas och transporteras
            snabbt och effektivt.
          </note>
          <note>
            Väl utbyggda kommunikationer inom Sverige är nödvändigt för näringsliv
            och sysselsättning i alla delar av landet. Resor till och från
            arbetet, serviceställen och fritidsaktiviteter är viktiga för
            ett fungerande vardagsliv. Goda kommunikationer med utlandet är
            en förutsättning för
          </note>
          <note>
            Europasamarbetet. Vid ett EU-medlemskap är det viktigt för både
            oss i Sverige och medborgarna i övriga EU att vi kan erbjuda ett
            kommunikationsnät av högsta standard och kvalitet.
          </note>
          <note>
            Det är alltid samhället som har det övergripande ansvaret för
            att kommunikationerna fungerar. Men detta faktum hindrar inte
            att trafikföretagen drivs i annan regi, tvärtom. Trafiknäringen
            kännetecknas fortfarande av alltför många regleringar och monopolbildningar.
          </note>
          <note>
            Folkpartiet liberalerna vill främja konkurrensen mellan trafikföretag
            för att konsumenternas behov skall tillgodoses till rimliga priser.
            Som det ser ut i dag är priserna inom många transportgrenar alltför
            höga, eftersom konkurrensen är eftersatt.
          </note>
          <note>
            Privatiseringarna måste dock genomföras på ett rimligt sätt,
            så att konkurrensen främjas och statsverkets kostnader hålls nere.
          </note>
          <note>
            Även om bilarna påverkar miljön i negativ riktning är de oumbärliga
            i dagens samhälle. Bilen kommer så långt vi kan skåda framöver
            att vara det bästa transportmedlet för en stor del av resorna
            samt också för godstransporterna framöver. Åtta av tio persontransporter
            företas av privatbilister. Det är därför viktigt biltekniken utvecklas,
            så att bilarna blir mindre skadliga för miljön i framtiden. Mycket
            har gjorts, men tillverkarna behöver framöver göra ytterligare
            för att främja utvecklingen på området.
          </note>
          <note>
            Bilismen kräver dock ett väl fungerande vägnät.
          </note>
          <note>
            Under den borgerliga regeringens tid har stora summor satsats
            på att förbättra vägnätet. På många håll höjs nu vägarnas standard
            och kapacitet rejält.
          </note>
          <note>
            Detta är välkommet, då underhållet av våra vägar eftersattes
            under de socialdemokratiska regeringarna under 1980-talet. Vägarna
            måste i hela landet hålla en sådan standard att säkerhet kan garanteras
            och transporter med t.ex. råvaror kan nå fram till industrin.
            En god vägstandard är en förutsättning för att hela Sverige skall
            leva och utvecklas.
          </note>
          <note>
            Fru talman! Det ligger stora värden i ett väl fungerande och
            väl utbyggt järnvägsnät. I det beslut om stora satsningar på infrastruktur
            som riksdagen antog våren 1993 görs stora satsningar på nyinvesteringar
            i järnvägar. Det gäller bl.a.
          </note>
          <note>
            Mälarbanan, Svealandsbanan, Nordlänken och
          </note>
          <note>
            Ostkustbanan -- banavsnitt som jag som folkpartist med glädje
            nu ser byggas och rustas upp.
          </note>
          <note>
            Under 1980-talets högkonjunktur byggdes flygplatser på många
            håll runt om i Sverige.
          </note>
          <note>
            Speciellt i glesbygden är flygplatserna viktiga för bygdens överlevnad.
            Problemet är att många av de små flygplatserna i bl.a. Norrland
            brottas med stora ekonomiska problem. I många fall är det kommunerna
            som äger och driver flygplatserna. En olönsam flygplats som är
            en nödvändighet för bygden kan bli en hård belastning för den
            kommunala ekonomin. För att dessa flygplatser, främst i Norrlands
            inland, skall kunna överleva är det av största vikt att de kan
            få del av någon form av regionalpolitiskt stöd.
          </note>
          <note>
            Fru talman! Jag skulle också vilja ta upp någonting om kommunikationsnätet
            i den region som jag representerar, nämligen Västsverige. Den
            västsvenska regionens naturgeografiska förhållanden och omfattande
            industriella verksamhet tydliggör att kommunikationerna som en
            sammanlänkande faktor är av avgörande betydelse. De bidrar till
            hela regionens växtkraft och vidareutveckling.
          </note>
          <note>
            Med några undantag när händer inte särskilt mycket på vägsidan
            i Västsverige. Det finns planer framtagna på satsningar i miljardklassen,
            men inga pengar är beviljade. Det gäller t.ex. E 6 genom
          </note>
          <note>
            Bohuslän, men också andra tunga projekt som riksvägarna 45 och
            40 samt E 20. Detta sker i ett läge när anläggningsindustrin och
            dess underleverantörer ser sig nödsakade att friställa åtskillig
            kompetent arbetskraft. Det finns en risk att genomförandet av
            beslutade projekt dröjer in på nästa högkonjunktur, med de konsekvenser
            som detta kan få. Aldrig någonsin har priset på anläggningsarbeten
            varit så lågt som nu.
          </note>
          <note>
            Konkurrensen mellan företagen är hård.
          </note>
          <note>
            Kostnaderna ligger i dag 30--35 % under 1991 års prisnivå.
          </note>
          <note>
            Norge/Vänerlänken utgör den norra delen av järnvägen mellan kontinenten
            och Norge via
          </note>
          <note>
            Sverige. Banverket och de norska järnvägsmyndigheterna har gemensamt
            konstaterat att konkurrenskraften i denna järnvägsförbindelse
            mellan Göteborg och Oslo har stora fördelar ur såväl regionalpolitisk
            som transportteknisk synpunkt. Detta innebär att denna järnvägssträckning
            bör prioriteras av Banverket.
          </note>
          <note>
            Länken kommer också att medge ett attraktivt alternativ till
            flyg och bil på sträckan Göteborg--
          </note>
          <note>
            Oslo och för mellanliggande stationer, framför allt i Tvåstadsområdet.
            Projektet innebär att den nuvarande linjen från Göteborg till
            Trollhättan, vilken har god standard men som i dag är enkelspårig,
            byggs ut till dubbelspår på i första hand sträckan upp till Dalsland.
            Därefter sker en kraftig standardhöjning och ombyggnad som medger
            snabbtågskoncept och tunga expressgodståg genom Dalsland. Investeringen
            kan merutnyttjas för Vänerlänken med fortsättning upp mot Karlstad
            som samtidigt är en alternativ sträckning mot Stockholm. Dessutom
            ingår SJ:s planerade godstågsflöde från norra Sverige till
          </note>
          <note>
            Göteborg och eventuellt Uddevalla.
          </note>
          <note>
            Fru talman! Att vi har ett bra infrastrukturnät är en förutsättning
            för att Sverige även i fortsättningen skall vara ett land med
            både en väl utvecklad välfärd och livskraftiga företag. Därför
            är det angeläget att Sverige också efter den 18 september i år
            får en regering med ett stort liberalt inslag som kan vara en
            garant för detta.
          </note>
          <note type="speaker">
            Anf. 146 HANS STENBERG (s) replik:
          </note>
          <note>
            Fru talman! Jag kan konstatera att Kenth Skårvik klagar över
            att vi socialdemokrater inte underhöll vägarna tillräckligt bra
            under 80-talet. Det ges ett lysande tillfälle att nu, när vår
            motion om driftanslaget på vägområdet skall behandlas, stödja
            den socialdemokratiska motionen som föreslår ytterligare 4,1 miljarder
            till drift och underhåll av statliga vägar.
          </note>
          <note type="speaker">
            Anf. 147 KENTH SKÅRVIK (fp) replik:
          </note>
          <note>
            Fru talman! Nuvarande regering har i sin proposition satsat mycket
            mer pengar än vad den socialdemokratiska regeringen gjorde under
            80-
          </note>
          <note>
            talet. Vid många tillfällen hade vi motioner som föreslog högre
            anslag än vad socialdemokraterna gjorde. Vi förde också förhandlingar
            med socialdemokraterna vid flera tillfällen. Jag ser att
          </note>
          <note>
            Georg Andersson nu börjar att närma sig Stenberg och vill ge
            honom replikrätt på mitt inlägg. Men
          </note>
          <note>
            Georg Andersson vet också att vi vid flera tillfällen förde förhandlingar
            i dessa frågor.
          </note>
          <note type="speaker">
            Anf. 148 HANS STENBERG (s) replik:
          </note>
          <note>
            Fru talman! När man pratar om vägar och investeringar i infrastrukturen
            föredrar nästan alltid regeringspartierna att tala om 80-talet
            i stället för vad som skall göras i framtiden. Jag kan också påminna
            om att socialdemokraterna så sent som i förmiddags, när ekonomin
            diskuterades, anklagades för att ha överhettat ekonomin under
            slutet av 80-talet. När man sedan kommer fram till kvällen anklagar
            de borgerliga oss socialdemokrater för att vi under den period
            då vi påstods ha överhettat ekonomin inte investerade ytterligare
            i vägar och järnvägar. Det måste finnas något samband med vad
            man diskuterar, även om ämnesrubrikerna är olika.
          </note>
          <note>
            Nu talar vi om 90-talets investeringar. Vi kan konstatera att
            vägunderhållet är eftersatt. Det finns en möjlighet att stödja
            ett finansierat förslag som satsar 4,1 miljarder mer på vägarna.
            Det förslaget tycker jag att Kenth Skårvik skall stödja.
          </note>
          <note type="speaker">
            Anf.149 KENTH SKÅRVIK (fp) replik:
          </note>
          <note>
            Fru talman! Jag skulle gärna stödja förslaget om jag visste att
            det fanns pengar till det just nu. Jag utgår från att Socialdemokraterna
            inte satsade pengar på vägar under 80-talet beroende på att de
            såg att pengarna inte räckte till. Det finns väl utan tvekan ingen
            av oss som inte skulle vilja ha bättre vägar, men vi får bygga
            vägar efter den ekonomi vi har. På grund av att det inte fanns
            pengar för detta under den socialdemokratiska regeringstiden på
            80-talet kunde inte vägarna byggas ut på det sätt som vi kanske
            alla egentligen skulle ha önskat. Men det var trots allt socialdemokraterna
            som regerade just då.
          </note>
          <note type="speaker">
            Anf. 150 KENNETH ATTEFORS (nyd)
          </note>
          <note>
            replik:
          </note>
          <note>
            Fru talman! Kenth Skårvik nämnde prioritering av investeringar
            av Nordlänken, dvs. järnvägen från
          </note>
          <note>
            Göteborg till Oslo. Vi i trafikutskottet har prioriterat om ungefär
            1 miljard kronor från
          </note>
          <note>
            Nordlänken till Bothniabanan, en järnväg som jag inte vill skall
            byggas. Texten i propositionen och betänkandet som vi antog var
            så finstilt att vi knappt visste om det. Jag blev själv förvånad
            när generaldirektören berättade detta för mig. Jag frågade Rune
            Thorén om han verkligen hade varit med om att omprioritera 1 miljard
            kronor från västkusten till Norrland där ingen bor.
          </note>
          <note>
            Jag vill rikta mig till Kenth Skårvik. För de 7,9
          </note>
          <note>
            miljarder kronor som det kostar att bygga
          </note>
          <note>
            Bothniabanan skulle vi i stället kunna låta folk få flyga gratis
            i hundra år.
          </note>
          <note>
            Götalandsbanan som är droppen som urholkar stenen så att säga
            skall förr eller senare byggas.
          </note>
          <note>
            Detta är Rune Thoréns symbolik över det hela. Kan vi verkligen
            bygga en jättemotorväg mellan
          </note>
          <note>
            Göteborg och Jönköping för flera miljarder kronor? Kan vi dessutom
            bygga en snabbspårsjärnväg mellan Jönköping och Göteborg för 13
            miljarder kronor, när vi nu har ett snabbspår mellan Stockholm
            och Göteborg via Skövde? Vad tycker Folkpartiet liberalerna om
            detta? Kan man verkligen dubbelsatsa på detta sätt? Finns det
            så mycket pengar i Sverige för detta? Är herr Skårvik medveten
            om miljarden från västkusten till
          </note>
          <note>
            Norrland?
          </note>
          <note type="speaker">
            Anf. 151 KENTH SKÅRVIK (fp) replik:
          </note>
          <note>
            Fru talman! Riksväg 40 är från trafiksäkerhetssynpunkt inte någon
            bra väg. Den behöver byggas ut till motorvägsstandard på flera
            ställen från Göteborg till Jönköping.
          </note>
          <note>
            Till Götalandsbanan har vi inte beviljat några pengar. Det vet
            Kenneth Attefors. Vi har i stället lagt ett stort ansvar på de
            berörda kommunerna, som får vara med och satsa. Jag hoppas att
            vi under våren skall kunna diskutera vad som skall hända med Götalandsbanan.
            Det viktigaste just nu är att se till trafiksäkerheten på existerande
            vägar. Då är det angeläget att bygga ut de vägar som i dag inte
            är helt och hållet trafiksäkra.
          </note>
          <note>
            Förmedlingen av pengar mellan Bothniabanan och
          </note>
          <note>
            Nordlänken var jag kanske inte helt medveten om.
          </note>
          <note>
            Men vi har ju själva i trafikutskottet bestämt att vi skall göra
            denna förbättring av den första etappen av Bothniabanan. Den står
            vi bakom.
          </note>
          <note type="speaker">
            Anf. 152 KENNETH ATTEFORS (nyd)
          </note>
          <note>
            replik:
          </note>
          <note>
            Fru talman! Vi är totalt överens med Folkpartiet liberalerna
            om att det skall vara motorvägar mellan de stora städerna, främst
            av säkerhetskäl. Vi vill inte att vi själva eller våra vänner
            skall avlida på vägarna.
          </note>
          <note>
            Det var glädjande att höra att Folkpartiet liberalerna ställer
            upp på att det inte är staten som skall finansiera järnvägen mellan
            Jönköping och
          </note>
          <note>
            Göteborg utan kommunerna, som till stora delar tar sitt ekonomiska
            ansvar. Med tanke på kommunernas ekonomi lär det väl inte bli
            så mycket av de planerna.
          </note>
          <note>
            Ja, det blir en miljard till Norrland. Banan byggs nu för 1,1
            miljarder ner till kusten, så att man kan hämta pappersmassa från
            sjöfarten, som redan har en gratis infrastruktur. Man blir nästan
            förvånad.
          </note>
          <note>
            Ministern sade här att man skall bygga en länk från
          </note>
          <note>
            Umeå norröver. Men där finns ju redan en järnväg som man skulle
            kunna förbättra. Jag föreslår inte att man skall ta bort de 7,9
            miljarderna till regionen utan att man anslår dem till redan befintlig
            infrastruktur, t.ex. skogbilvägarna så att massaindustrin får
            vägar att köra på. Det behövs inte en järnväg till där uppe.
          </note>
          <note>
            Det var glädjande att höra om Götalandsbanan.
          </note>
          <note>
            Den stoppas tydligen fr.o.m. nu.
          </note>
          <note type="speaker">
            Anf. 153 KENTH SKÅRVIK (fp) replik:
          </note>
          <note>
            Fru talman! Jag vill göra ett tillrättaläggande. Först och främst
            har vi inte råd att bygga en
          </note>
          <note>
            Götalandsbana just ju i den rådande ekonomiska situationen. Då
            har vi sagt i trafikutskottet att man får förhandla med kommunerna.
            Över huvud taget är jag emot att kommunerna skall betala sådana
            här stora järnvägssatsningar. Det var likadant i fråga om Västkustbanan
            och andra banor. Vi har reserverat oss mot detta. Jag tycker att
            vi skall förhandla med kommunerna om Götalandsbanan.
          </note>
          <note>
            Om de nu vill ha den snabbare än vi klarar av i den rådande ekonomiska
            situationen, får de vara med på något sätt och hjälpa till.
          </note>
          <note>
            Anf. 154 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Jag vill bara säga några ord om de kommunala flygplatserna.
            Kenth Skårvik menade att de behöver få del av ett regionalt stöd.
            Det är mycket glädjande att vi, trots det mycket bistra statsfinansiella
            läget, har kunnat göra den stora satsning som görs i årets budgetproposition
            på just de kommunala flygplatserna. Det finns kommuner i Norrlands
            inland som satsar mer än en skattekrona för att kunna upprätthålla
            den livsnödvändiga livlina som en flygförbindelse utgör.
          </note>
          <note>
            När vi har lyckats utlokalisera företag, framför allt med hjälp
            av den utomordentligt goda standarden på telenätet, så att vi
            kan producera mycket kvalificerade tjänster så gott som var som
            helst i vårt land, har flyget fått en absolut avgörande betydelse.
            Därför är det glädjande att vi i år har lyckats fördubbla anslaget
            till kommunala flygplatser. 20 av de 30 miljonerna skall stanna
            i skogslänen. Dessutom finns det fem ganska stora kommunala flygplatser,
            nämligen Kristianstad,
          </note>
          <note>
            Växjö, Trollhättan, Borlänge och Kramfors, som i trafiken har
            legat i ett resultatutjämningssystem med Arlanda. Även där genomförs
            nu en rättvisereform, som i inledningsskedet innebär att man ökar
            resultatutjämningen från Luftfartsverket till dessa fem flygplatser
            från ca 7 miljoner till ca 30
          </note>
          <note>
            miljoner. Sedan skall man delta i samma rationaliseringsprogram
            som de statliga flygplatserna. Det har uppskattats oerhört. Jag
            har faktiskt från Kramfors fått ett av de varmaste tackbrev som
            jag någonsin fått såsom minister.
          </note>
          <note>
            Förre kommunalrådet förklarar att tolv års kamp nu är avslutad.
            Här har regeringen, Kenth Skårvik, gjort en ganska stor insats
            för att förbättra den mycket allvarliga situationen.
          </note>
          <note type="speaker">
            Anf. 155 KENTH SKÅRVIK (fp) replik:
          </note>
          <note>
            Fru talman! Jag är tacksam över att regeringen har gjort detta.
            Jag tror att det, precis som kommunikationsministern säger, är
            nödvändigt att man får behålla dessa tvärförbindelser i Norrland
            och att vi bevakar detta. Det är också angeläget att se till att
            även de små flygplatserna får en möjlighet att fortsätta sin verksamhet.
            Sedan är frågan hur vi rent ekonomiskt skall kunna hjälpa dem.
            Det är möjligt att de kan göra på samma sätt som järnvägen gör
            med olönsam trafik. Huvudsaken är att vi följer utvecklingen och
            gör någonting för dessa kommuner. Tvärförbindelserna måste finnas.
          </note>
          <note type="speaker">
            Anf. 156 ELVING ANDERSSON (c):
          </note>
          <note>
            Fru talman! Väl fungerande kommunikationssystem över hela landet
            är avgörande för en positiv utveckling, för tillväxt och för nya
            jobb. Det handlar om vägar, järnvägar, hamnar och flygplatser
            men också om post- och telekommunikationer. Den nya teknik som
            har utvecklats på telekommunikationsområdet och som kommunikationsministern
            här tidigare har talat om skapar väldiga möjligheter. Många arbeten
            kan utföras oavsett var man bor. Via en PC, modem och bra teleledningar
            kan man sköta olika typer av jobb lika bra från Karesuando eller
            Smögen som från Stockholm, Bryssel eller New York.
          </note>
          <note>
            Det är viktigt att denna teleteknik snabbt görs tillgänglig över
            hela landet. Där är den nya telelagen ett stort steg i den riktningen,
            där vi ju omdefinierade den grundläggande teletjänst som skall
            vara tillgänglig för alla till att omfatta även telefax och datakommunikation.
          </note>
          <note>
            Kommunikationsministern talade här om elektroniska motorvägar.
            Skall vi fortsätta med liknelser från det transportnätet, tycker
            också jag det är viktigt med elektroniska motorvägar, men låt
            oss inte heller här glömma länsvägar och småvägar.
          </note>
          <note>
            Också de behövs i detta elektroniska system.
          </note>
          <note>
            Jag nämnde också postområdet, som är viktigt för att hela landet
            skall kunna leva och utvecklas. Den nya postlag som riksdagen
            nyligen tog ställning till ger en bra grund för en god postservice
            över hela landet även framgent.
          </note>
          <note>
            Det är glädjande att det råder en stor politisk enighet kring
            de trafikpolitiska målen. Ett problem är dock att vissa av dessa
            mål är mer eller mindre motstridiga. Jag skulle i detta sammanhang
            vilja lyfta fram två av de trafikpolitiska målen som jag och Centern
            tycker borde få större tyngd. Det gäller dels det regionalpolitiska
            målet och dels miljömålet.
          </note>
          <note>
            Inom några veckor kommer stora delar av länsvägnätet att avstängas
            för tung trafik på grund av tjälskador. Inte minst gäller det
            skogslänen.
          </note>
          <note>
            Detta är oacceptabelt eftersom skogsindustrin är vår viktigaste
            näring med ett nettoexportvärde i dagsläget på ca 50 miljarder
            kronor.
          </note>
          <note>
            Detta berörde också Hans Stenberg i sitt anförande.
          </note>
          <note>
            Det här är ett dystert facit från tidigare regeringar, ytterligare
            ett eftersatt område, något som vi inte kan leva med på sikt.
            Vi måste inte minst för skogsindustrins skull se till att dessa
            vägar är farbara året om. Detta är ett exempel på vad jag menar
            med att det regionalpolitiska målet i trafikpolitiken måste ges
            en större tyngd.
          </note>
          <note>
            Jag vill beträffande miljömålet säga att samtidigt som transporter
            av personer och gods är helt avgörande för samhällets funktion
            och utveckling utgör de också ett mycket stort miljöproblem.
          </note>
          <note>
            Vi har i årets budgetproposition fått redovisat att de nationella
            miljömålen för trafiken inte uppnås.
          </note>
          <note>
            De åtgärder som vidtagits för att minska de negativa miljöeffekterna
            från transportsektorn räcker inte till. Trafikverkens senaste
            redovisning pekar på att vi inte klarar vare sig koldioxid-, kväveoxid-
            eller svaveldioxidmålen.
          </note>
          <note>
            Därför är det helt avgörande att vi nu tar krafttag för att byta
            system och ersätta de miljöskadliga transporterna med ekologiskt
            riktiga system. Det görs nu satsningar på järnvägarna. Det gamla
            centerkravet att 40 miljarder skall satsas under en tioårsperiod
            är nu på väg att förverkligas, och det är en viktig del i detta.
          </note>
          <note>
            Det är också viktigt att man satsar på rätt trafikslag på rätt
            ställe. I vissa områden, framför allt i storstadsregionerna och
            i tätortsområdena, finns det ordentligt underlag för att satsa
            på kollektivtrafik. Vi måste där se till att den blir effektivare,
            så att privatpersoner som skall pendla till jobbet, uträtta serviceärenden
            osv. får ett verkligt alternativ till bilen.
          </note>
          <note>
            Men det krävs för att miljömålen skall nås också helt andra lösningar.
            Jag har varit inne på överföring av transporter till kollektiva
            spårburna system. Det krävs också stöd för utveckling av ny teknik
            för elbilar, nya motorer, nya biobaserade bränslen osv.
          </note>
          <note>
            Det går att förena effektiva transportsystem med en bra miljö,
            men det går inte av sig självt. För detta krävs många politiska
            initiativ.
          </note>
          <note>
            Jag skulle vilja använda den sista halvminuten av min taletid
            till att vända mig till brofundamentalisten Bertil Persson. Han
            konstaterade i sitt anförande att stockholmarna försöker hindra
            skåningarna från att få
          </note>
          <note>
            Örersundsbron byggd. Även jag försöker stoppa denna bro, och
            jag vill inledningsvis påpeka att jag inte är stockholmare.
          </note>
          <note>
            Öresundsbron har, säger Bertil Persson, blivit en symbol för
            motstånd mot EU, bilar och tillväxt. Jag har hört mycket dumt
            i denna kammare, men detta är i varje fall i närheten av ett rekord.
            Det handlar här bl.a. om att få en uthållig tillväxt och om att
            klara miljösystemen och de ekologiska systemen.
          </note>
          <note>
            Det är så, Bertil Persson, att en regering där
          </note>
          <note>
            Centern ingår inte schackrar med miljölagstiftningen. Jag förstår
            att Bertil Persson är mycket besviken över detta.
          </note>
          <note type="speaker">
            Anf. 157 BERTIL PERSSON (m) replik:
          </note>
          <note>
            Herr talman! Man kan för det första konstatera att det som diskuterades
            när Koncessionsnämnden tog upp detta var koldioxidproblem. Det
            är inte något lokalt Skåneproblem utan ett världsproblem, eftersom
            det handlar om växthuseffekten. Det problemet kan angripas precis
            lika lätt i
          </note>
          <note>
            Stockholmsregionen, i synnerhet som trafikvolymerna på kringfartslederna
            i
          </note>
          <note>
            Stockholmsregionen kommer att vara sex till sju gånger större
            än vad man någonsin räknar med i samband med Öresundsbron.
          </note>
          <note>
            För det andra vill jag påpeka att man när det gäller
          </note>
          <note>
            Bältförbindelsen har sett vilka effekterna blir. Vad som hände
            när man byggde i Bälten var att de stora musslorna försvann när
            man rensade rent på bottnen. I stället fick man många mindre musslor
            på samma plats, och mängden musslor ökade.
          </note>
          <note>
            Detta ökade också antalet ejdrar, som lever på musslor. Man har
            alltså fått en ökning antalet ejdrar i Stora Bält. Det är den
            enda väsentliga förändring som har skett. Huruvida detta är en
            förbättring eller en försämring vill jag lämna till andra att
            bedöma.
          </note>
          <note type="speaker">
            Anf. 158 ELVING ANDERSSON (c)
          </note>
          <note>
            replik:
          </note>
          <note>
            Herr talman! Koldioxidproblematiken är ett globalt problem, säger
            Bertil Persson, och så långt är det riktigt. Men det måste innebära
            att vi på varje ställe där vi kan ingripa för att minska koldioxidutsläppen
            måste göra det. Det handlar om Skåneregionen, om Stockholmsregionen
            och om andra regioner.
          </note>
          <note>
            Det är bl.a. därför som vi har haft en del olika uppfattningar
            om Dennispaketet och även om en del andra storskaliga lösningar.
            Vi måste angripa detta på alla de ställen där det är möjligt.
          </note>
          <note>
            Bertil Persson sade i sitt tidigare inlägg att om det hade varit
            öken eller berg i stället för vatten mellan
          </note>
          <note>
            Malmö och Köpenhamn, hade man säkerligen redan byggt en förbindelse.
            Ja, det är ganska självklart. Om det hade varit öken eller berg
            där, hade vägbygget knappast hotat den ekologiska balansen i världens
            största innanhav.
          </note>
          <note>
            Jag tycker att denna liknelse var ovanligt illa vald, även för
            att vara vald av Bertil Persson.
          </note>
          <note type="speaker">
            Anf. 159 BERTIL PERSSON (m) replik:
          </note>
          <note>
            Herr talman! För det första är detta faktiskt utrett mycket noga.
            Men det är också mycket värdefullt att vi får en tredimensionell
            utredning som visar att det går att göra en nollösning. Avsikten
            är ju att åstadkomma en sådan lösning, vilket innebär att genomströmningen
            skall bli oförändrad.
          </note>
          <note>
            Men vi skall samtidigt komma ihåg att vi har en landhöjning,
            som leder till att södra Sverige stiger med en halv meter på 100
            år. Trots nollösningen kommer torsken alltså inte att överleva
            i Östersjön.
          </note>
          <note>
            När landhöjningen så småningom försvårar saltvatteninflödet,
            kommer torsken att dö ut i
          </note>
          <note>
            Östersjön. Jag tycker inte att det är något positivt, men jag
            vill påpeka att det ändå kommer att inträffa, och då kommer det
            att finnas annan fisk i
          </note>
          <note>
            Östersjön.
          </note>
          <note type="speaker">
            Anf. 160 ELVING ANDERSSON (c)
          </note>
          <note>
            replik:
          </note>
          <note>
            Herr talman! Först en kommentar till den jämförelse med Stora
            Bält som Bertil Persson gjorde. Jag vill göra en annan jämförelse
            med Stora
          </note>
          <note>
            Bält. Hittills är notan på Stora Bält-förbindelsen i storleksordningen
            60--70 % större än vad som motsvarar kalkylerna. Också det kan
            vara en nyttig läxa.
          </note>
          <note>
            Bertil Persson tar upp landhöjningen, som naturligtvis kan vara
            intressant i ett mycket långsiktigt perspektiv. Men i så fall
            är det bara att vänta ett tag till, så får vi förr eller senare
            den fasta förbindelsen, Bertil Persson.
          </note>
          <note type="speaker">
            Anf. 161 KENNETH ATTEFORS (nyd)
          </note>
          <note>
            replik:
          </note>
          <note>
            Herr talman! Jag har begärt replik bara för att visa att det
            finns fler partier här i riksdagen vilka värnar om miljön, speciellt
            inom trafikområdet.
          </note>
          <note>
            Vi behöver faktiskt inte satsa för många miljarder på den kollektivtrafik
            i storstadsområden som vi nu talar om. Vi har i denna kammare
            till bilforskning anslagit 120 miljoner kronor, vilket är en ansenlig
            summa pengar i förhållande till populationen. USA
          </note>
          <note>
            har anslagit 1 miljard dollar till forskning om elhybridbilen.
          </note>
          <note>
            Vi kan i någon mån ta åt oss äran av detta, eftersom det var
            vi som förra året motionerade härom.
          </note>
          <note>
            Förslaget i klimatpropositionen var i princip en blåkopia av
            motionens förslag, och det har i årets budget resulterat i 30
            miljoner kronor till denna forskning.
          </note>
          <note>
            Elving Andersson säger att vi skall föra över allting till järnväg.
            Vet herr Andersson om att vi när vi senast träffade Banverkets
            chef fick uppgiften att det inte finns mycket kapacitet kvar?
            För att klara detta skulle man behöva bygga ut fyrspårsdrift eller
            något liknande. För att få råd med sådana investeringar fick vi
            nog sätta in ett tredje skift på
          </note>
          <note>
            Tumba sedelbruk.
          </note>
          <note type="speaker">
            Anf. 162 ELVING ANDERSSON (c)
          </note>
          <note>
            replik:
          </note>
          <note>
            Herr talman! Jag vill rätta Kenneth Attefors, som menade att
            jag hade sagt att allt skall föras över till järnväg. Det har
            jag inte sagt, men jag har framhållit att en stor del kan överföras
            till järnväg.
          </note>
          <note>
            Jag har också sagt att det är viktigt att utveckla systemen där
            de har de bästa förutsättningarna att utvecklas. Där det finns
            stora trafikströmmar och underlag för persontransporter, godstransporter
            osv. skall man i första hand satsa på att utveckla järnvägen.
          </note>
          <note>
            Men jag betonade också att det på många håll i vårt land inte
            finns något alternativ till privatbilen och till lastbilen för
            att klara transporterna. Där måste vi satsa resurser på att upprätthålla
            en bra standard på vägnätet.
          </note>
          <note>
            Kenneth Attefors hänvisar också till den satsning som nu görs
            för att utveckla alternativa framdrivningssätt för fordon -- elfordon,
            hybridfordon osv. Jag måste göra Kenneth Attefors litet besviken
            genom att berätta att det har funnits motioner om detta i Sveriges
            riksdag ganska långt innan Ny demokrati skapades. Med tanke på
            vad som har hänt under de senaste dagarna kommer de kanske att
            finnas kvar också efter det att det partiet har upphört. Men jag
            håller med om att den kraftfulla satsning som nu görs är positiv.
            Vi skall hjälpas åt för att det skall bli så bra som möjligt.
          </note>
          <note type="speaker">
            Anf. 163 KENNETH ATTEFORS (nyd)
          </note>
          <note>
            replik:
          </note>
          <note>
            Herr talman! Då kan vi bara konstatera att jag har gjort en enorm
            nytta i den här kammaren eftersom det är först nu, sedan jag kom
            in här i riksdagen, som pengar blivit anslagna till utvecklingen
            av detta fordon. Jag anser att det kommer att vara 2000-
          </note>
          <note>
            talets bil. Det finns inga andra lösningar som jag ser det.
          </note>
          <note type="speaker">
            Anf. 164 ELVING ANDERSSON (c)
          </note>
          <note>
            replik:
          </note>
          <note>
            Herr talman! Det kan ju finnas ytterligare en anledning till
            att detta nu äntligen förverkligas än att Kenneth Attefors har
            blivit invald i riksdagen.
          </note>
          <note>
            Det kan ju också bero på att vi i samband med förra valet fick
            en ny regering som tar tag i de här frågorna med större allvar.
          </note>
          <note>
            Anf. 165 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Jag vill återvända till telefrågorna.
          </note>
          <note>
            Elving Andersson tar upp frågan om AXE-
          </note>
          <note>
            utbyggnaden. Han talar om de elektroniska motorvägarna och att
            det också behövs elektroniska småvägar och grusvägar.
          </note>
          <note>
            Låt mig säga att det är mycket glädjande att vi vid ingången
            av detta år hade 66 % av de svenska teleabonnenterna anslutna
            till ett digitalt system, det s.k. AXE-systemet. När detta år
            är slut har
          </note>
          <note>
            80 % av de svenska abonnenterna anslutits till det.
          </note>
          <note>
            Den här utvecklingstakten är en uppsnabbning jämfört med de planer
            som fanns. Vi kommer redan 1997 att ha de allra flesta permanenta
            hushållen anslutna till AXE-systemet. Detta är en tidigareläggning
            med minst tre år. Det kommer att finnas några sommarstugor som
            då ännu inte har detta. Där väntar man på en radiobaserad teknik
            som då kommer att finnas kommersiellt tillgänglig.
          </note>
          <note>
            Låt mig också knyta an till den mycket allvarliga frågan om trafiksektorns
            miljöbelastning som
          </note>
          <note>
            Elving Andersson tog upp. Det görs väldigt mycket där. Jag vill
            hänvisa både till miljöbilagan i finansplanen och till det som
            står i
          </note>
          <note>
            Kommunikationsdepartementets bilaga. Där har vi lyft fram att
            vi inte kommer att klara detta utan ytterligare åtgärder. Därför
            är det mycket glädjande att den s.k. Trafik- och klimatkommittén
            nu arbetar för högtryck. Den kommer att lägga fram sitt betänkande
            på vårkanten. Det innebär att oerhört kraftfulla åtgärder måste
            genomföras för att vi skall kunna klara av detta. Jag är övertygad
            om att regeringen och de partier som ingår där är beredda att
            ta dessa krafttag. Det är helt nödvändigt.
          </note>
          <note>
            Miljöpolitik
          </note>
          <note type="speaker">
            Anf. 166 ULLA PETTERSSON (s):
          </note>
          <note>
            Herr talman! Mycket har hänt sedan jag sprang omkring på sandstränderna
            hemma på det gotländska Sudret. Då trodde man ännu att det man
            slängde i Östersjön försvann på något sätt.
          </note>
          <note>
            Nedsmutsningen av vattnet har i en del avseenden blivit betydligt
            värre sedan dess. Men genom ökad kunskap och medvetenhet har man
            också förbättrat en hel del. Den stora skillnaden mellan 50-talet
            och
          </note>
          <note>
            90-talet är, som jag ser det, just kunskap och medvetenhet. Vi
            vet i dag att vattnet inte för bort allt, inte tål allt och inte
            renar allt. Vi vet mer än vi omsätter i praktiken. Och vi vet
            att vi har mycket mer att lära.
          </note>
          <note>
            En annan skillnad, som är högst påtaglig i dessa sammanhang,
            är kontakterna med staterna på andra sidan Östersjön. I dag är
            gemensamt arbete för ett gemensamt vatten en självklarhet, åtminstone
            i teorin. I praktiken går ofta budgetunderskotten, sysselsättningen
            och välfärden förbi miljöhänsynen i kön till knappa statliga resurser.
            Det gäller såväl i vårt land som i andra länder.
          </note>
          <note>
            Behovet av minskade utsläpp, reningsverk och bättre energiförsörjning
            är väl kända av oss. Men det finns också andra miljövärden att
            ta sig an runt
          </note>
          <note>
            Östersjön. I de gamla öststaterna finns biotoper som har gått
            förlorade i väst. Såväl flora som fauna har högst skyddsvärda
            inslag som i dag hotas av ivrig privatisering och en hårdhänt
            exploatering.
          </note>
          <note>
            Stora militärområden kan innehålla såväl farliga kemikalier och
            radioaktiva material som stora naturvärden. Vi behöver ha en beredskap
            också för detta och gemensamt med andra utarbeta strategier för
            att bekämpa dessa faror och bevara dessa värden.
          </note>
          <note>
            Från socialdemokratiskt håll saknar vi den genomtänkta strategin
            för det svenska miljöarbetet i Öst- och Centraleuropa, d.v.s.
            det område som huvudsakligen påverkar vattnet i Östersjön. Jag
            vill citera vad jordbruksutskottets majoritet skrev i betänkandet
            om klimatpropositionen 1993. ''Inte minst med hänsyn till problemens
            storlek och de avsevärda resurser som avsätts bör en samlad redovisning
            av de totala statliga satsningarna inom miljösamarbetet med Östeuropa
            lämnas till riksdagen. Utskottet förutsätter att så kommer att
            ske och förväntar sig att en redovisning framläggs för riksdagen
            under hösten 1993.''
          </note>
          <note>
            Vi socialdemokrater trodde inte riktigt på det där, och det visade
            sig att vi hade rätt i våra farhågor.
          </note>
          <note>
            Det kom ingen redogörelse. Någon genomtänkt och klargörande redogörelse
            och strategi för det svenska miljöarbetet med och för Öst- och
          </note>
          <note>
            Centraleuropa finns inte. Den som vill veta hur
          </note>
          <note>
            1992 års beslut om stöd till energieffektivisering, förnybara
            energikällor och andra miljöåtgärder har verkställts får inte
            mycket annat än myror i huvudet av regeringen.
          </note>
          <note>
            Vem har överblicken över miljö- och energisamarbetet med Öst-
            och Centraleuropa?
          </note>
          <note>
            Var sker samordningen? Vilka är visionerna?
          </note>
          <note>
            Och hur samagerar man inom miljö- och energiområdet med andra
            samarbetsområden?
          </note>
          <note>
            Detta arbete sker i dag på flera departement och avdelningar
            och på minst 15 olika myndigheter. En följd av detta är att de
            särskilda medel som avsatts för miljösamarbete inte har utnyttjats
            fullt ut. Det är skrämmande när vi vet behoven.
          </note>
          <note>
            Herr talman! Jag sade i min inledning att miljömedvetandet har
            ökat kraftigt. Det visar bl.a.
          </note>
          <note>
            de många kommuner som vill arbeta på ett mer aktivt sätt med
            miljöfrågor i Öst- och
          </note>
          <note>
            Centraleuropa, ofta genom vänorter. Min kommun
          </note>
          <note>
            Gotland, som har den estniska ön Saaremaa eller
          </note>
          <note>
            Ösel som vänort på andra sidan vattnet, hör till de kommuner
            som har aktualiserat frågan om miljösatsningar där.
          </note>
          <note>
            Det är inte helt enkelt att fastställa vad som är möjligt, effektivt
            och lämpligt för kommuner i internationellt miljöarbete. Det finns
            bl.a. ett stort intresse för handel med överlåtbara utsläppsrätter.
          </note>
          <note>
            Det är mycket intressant men inte problemfritt.
          </note>
          <note>
            Dessa möjligheter bör utredas så att man kan ta till vara det
            intresse som finns ute i kommunerna. Det bygger ofta på ett stort
            engagemang bland enskilda.
          </note>
          <note>
            Men vi måste också vara vaksamma så att vi inte begår misstag
            i vår iver. Att skicka sitt gamla kylskåp till ett område som
            saknar teknik för omhändertagande av CFC är t.ex. ingen miljövänlig
            biståndsåtgärd.
          </note>
          <note>
            Herr talman! Fartygsolyckan utanför Gotland i höstas, där en
            last av gödsel läckte ut, visar att det inte enbart är de kemikalier
            vi klassar som miljöfarliga som kan skada miljön. Vi måste se
            över beredskapen för olyckor till sjöss och fastställa ansvarsfrågorna
            för såväl innehåll som själva fartyget. Det är precis lika orimligt
            att lämna ett vrak i vattnet som att lämna ett bilvrak på land.
          </note>
          <note>
            Men i det förra fallet finns det ingen tillämplig lagstiftning.
            Detta, herr talman, hör till de många uppgifter som vi måste lösa
            för att rädda Östersjöns miljö framöver.
          </note>
          <note type="speaker">
            Anf. 167 MAX MONTALVO (nyd):
          </note>
          <note>
            Herr talman! Miljömålen är viktiga, men miljön går egentligen
            inte att budgetera. Hittills har miljöfanatiker och politiker
            med stora visioner i sin beskattningsiver skrämt bort de vanliga
            människornas engagemang. Trots detta har ett fint och äkta engagemang
            växt upp hos våra ungdomar.
          </note>
          <note>
            Det är mycket glädjande.
          </note>
          <note>
            Så sent som för ett par dagar sedan hörde jag på radion en intervju
            med en studerande i Lund som var med i en miljögrupp som heter
            Q 2, tror jag.
          </note>
          <note>
            Det sades att man där även tar fram realistiska lösningar på
            miljöproblemen. Man engagerar sig.
          </note>
          <note>
            Det är en ny stil när det gäller miljöengagemang som vi välkomnar.
            Det är känt att det förekommer många demonstrationer och liknande.
            Det tycker vi är negativt på ett sätt.
          </note>
          <note>
            Det är bättre att komma med konstruktiva förslag.
          </note>
          <note>
            Det är vår övertygelse att det måste finnas en folklig förankring
            för att miljöförbättringsåtgärder, t.ex. kretsloppssamhället,
            skall lyckas. Om man inte har denna förankring kommer ett kretsloppssamhälle
            inte att kunna fungera.
          </note>
          <note>
            Människor följer inte reglerna om de inte är intresserade.
          </note>
          <note>
            Vi anser vidare att ett gott innovationsklimat ger god miljö.
            Miljölösningarna ligger hos näringslivet, som måste svara upp
            mot konsumenternas krav.
          </note>
          <note>
            Sverige bör inte ensidigt skärpa miljölagstiftningen och genom
            att åberopa ''förorenaren-betalarprincipen'' införa nya miljöavgifter,
            skatter och pålagor som får till resultat att svenska företag
            kan komma att utsättas för högre kostnader än sina konkurrenter
            inom EU.
          </note>
          <note>
            En skillnad i produktionskostnaderna ger sålunda upphov till
            att företag flyttar sin tillverkning eller väljer att investera
            i länder eller områden där det blir ekonomiskt mest fördelaktigt.
            Följden blir att man exporterar nedsmutsningen till ett annat
            land i Europa, men importerar varorna. I dagens samhälle, där
            de stora miljöproblemen är gränsöverskridande, är detta att lura
            sig själv. Det kan i stället totalt sett bli en försämring på
            grund av sådana regler.
          </note>
          <note>
            Så vill jag nämna åtgärder i Östersjöområdet.
          </note>
          <note>
            Miljösituationen i Baltikum har visat sig vara katastrofal. Föråldrade
            kärnkraftverk och avfallslager utgör en allvarlig säkerhetsrisk
            för vår livsmiljö. Den radioaktiva sjön Sillamäe i Estland är
            ett exempel på sådant riskområde.
          </note>
          <note>
            Vi i Ny demokrati anser därför att huvuduppgifterna på hela miljöområdet
            är att genom internationellt samarbete verka för att återställa
            Östersjöregionens miljö och för att utveckla Östersjöområdet i
            positiv riktning.
          </note>
          <note>
            Arbetet med att genomföra åtgärdsprogrammet samt att finna finansieringslösningar
            kommer att bli viktigt under de närmaste åren. De svenska insatserna
            inriktas på att maximera miljöförbättringen per investerad krona.
            Det innebär att svensk miljö förbättras genom att investeringar
            i reningsverk och anläggningar i
          </note>
          <note>
            Baltikum och Polen görs i ökad omfattning.
          </note>
          <note>
            Vi anser att de miljösatsningar som hittills gjorts har lett
            till reella förändringar och konkreta resultat i alltför liten
            grad. Konsultrapporter och kunskapsöverföring kan förbättras.
            Nu måste klara och höga krav ställas på mottagarländerna samt
            på inblandade biståndsorganisationer och företag.
          </note>
          <note>
            Kraven skall bl.a. innebära konkreta och tydliga mål, delmål
            och tidsplaner. För att uppnå detta menar vi att det är nödvändigt
            att öka kontrollen av de svenska investeringarna. Insatser i reningsverk
            i de baltiska länderna är bra, men vi anser emellertid att insatserna
            i Polen är minst lika viktiga, varför vi i vår biståndsmotion
            föreslår en satsning i Polen.
          </note>
          <note>
            Eftersom floden Wisla i Polen ensam tillför över hälften av alla
            föroreningar i Östersjön anser vi att det är av största vikt att
            göra något konkret för miljön. Vi vill att 75 miljoner av biståndspengarna
            skall användas till att bygga ett reningsverk med svenskt material.
          </note>
          <note>
            Så går jag över till att tala om fordon. En hel del av oss har
            varit på Bilsalongen och fått höra att man från bilhåll anser
            att en hel del av avgasproblemen har lösts på ett tillfredsställande
            sätt. Vi från Ny demokrati har den uppfattningen att vi har nått
            en bra bit på väg med dagens bilar. De problem som återstår är
            till för att lösas. Vi ser dem inte som något hinder. Vi inser
            att man behöver bilen.
          </note>
          <note>
            Därför skall man ta itu med och lösa problemen.
          </note>
          <note>
            Vi fick se lösningar -- t.ex. vätgasmotorn -- på utställningen,
            vilket också var väldigt intressant.
          </note>
          <note type="speaker">
            Anf. 168 JAN JENNEHAG (v):
          </note>
          <note>
            Herr talman! Efter valet 1991 bildade Carl Bildt, enligt vad
            han själv tyckte, Sveriges mest kompetenta regering. Jag utgår
            från att vi kan gå långt tillbaka i historien -- dess motsvarighet
            finns icke.
          </note>
          <note>
            Det var i och för sig glädjande att miljöpolitiken utpekades
            som ett av de områden som rangordnades högt i regeringsförklaringen.
          </note>
          <note>
            Regeringen skulle ange tydliga miljömål. Det sades i regeringsförklaringen
            att man skulle ställa bestämda miljökrav och använda effektiva
            styrmedel.
          </note>
          <note>
            Därmed kan vi ställa höga krav på regeringen. Den är den mest
            kompetenta, och den har en i sak berömvärd regeringsförklaring
            i detta stycke.
          </note>
          <note>
            Under mandatperioden har vi hört dessa löften upprepas vid flera
            tillfällen, men oftast i futurum.
          </note>
          <note>
            Vi har sett bra problembeskrivningar och bakgrundsteckningar
            mot vilka det inte finns mycket att invända. Däremot har vi sett
            få konkreta förslag.
          </note>
          <note>
            Miljöpropositionerna har kritiserats för att vara tandlösa. Såvitt
            jag har förstått har miljöministern nästan instämt i det eller
            åtminstone antytt att det nog skulle ha sett litet annorlunda
            ut om han själv hade fått bestämma.
          </note>
          <note>
            När det gäller den ekonomiska politiken betonas ständigt nödvändigheten
            av tillväxt. Få gånger talas det om att denna tillväxt måste ligga
            inom de ekologiska ramarna. Få förslag som kommer att styra den
            ekonomiska tillväxten enligt ekologiska lagar har redovisats.
            Det handlar ju inte om någonting som är önskvärt i största allmänhet
            och kanske nödvändigt på sikt, utan det är någonting som vi måste
            börja med nu. Det handlar inte om ideologier; det handlar om naturlagar.
          </note>
          <note>
            Om det nu är så att regeringen i sin förklaring har redovisat
            höga miljöambitioner tycker jag att det är dags att miljöministern
            redovisar vilka konkreta ändringar man har uppnått med anledning
            av deklarationen om miljöpolitik i regeringsförklaringen. Jag
            begär inte att miljöministern på stående fot skall prestera det,
            men det är någonting som Sveriges folk faktiskt har rätt att förvänta
            sig.
          </note>
          <note>
            Om vi betraktar människan som art så har hon varit framgångsrik
            -- så framgångsrik att hon blivit ett hot mot sig själv och mot
            jordens överlevnad. Inte bara den egna artens utan också andra
            arters överlevnad står på spel.
          </note>
          <note>
            Det här kan vi naturligtvis inte fortsätta med. Vi är alla ense
            om att vi inte kan ignorera de ekologiska sambanden utan att undergräva
            vår egen existens.
          </note>
          <note>
            Att arten har varit framgångsrik i meningen att ha förökat sig
            betyder ju inte att alla människor lever ett gott liv. Tvärtom
            är möjligheterna att använda jordens resurser fördelade på ett
            fruktansvärt orättvist sätt mellan industrialiserade länder och
            utvecklingsländer och också inom de olika länderna.
          </note>
          <note>
            Det vi kallar produktion är till stor del konsumtion av naturresurser.
            Hela vårt ekonomiska system är uppbyggt kring denna förmenta produktion
            och dess tillväxt. Om vi skall lyckas vrida utvecklingen rätt
            måste vi respektera den ekologiska verkligheten.
          </note>
          <note>
            Vi kan inte göra något annat än att basera vår produktion på
            att utnyttja naturens resurser optimalt -- inte maximalt, vilket
            sker i dag. Vi måste förändra innebörden av begreppen tillväxt
            och ekonomi.
          </note>
          <note>
            Det har tagit mänskligheten ganska kort tid att förvrida utvecklingen,
            och vi måste nu arbeta mycket målmedvetet för att vrida den rätt.
            Om vi skall lyckas med detta måste vi naturligtvis ha långsiktiga
            planer.
          </note>
          <note>
            Låt oss som ett tankeexperiment sätta som ett mål att Sverige
            om 30 år skall vara ett kretsloppssamhälle. Vi måste behandla
            naturen på det viset, så att den uthålligt kan ge vår försörjning
            och en bra livsmiljö. Låt oss bryta ner 30-
          </note>
          <note>
            årsperspektivet i tre faser, skissa på handlingsprogram för de
            faserna och lägga fram mer detaljerade förslag för den närmaste
            10-
          </note>
          <note>
            årsperioden.
          </note>
          <note>
            Det är nödvändigt att upprätta olika branschprogram och att redovisa
            och följa upp dessa kontinuerligt. Branscher som bör komma i fråga
            är naturligtvis bilbranschen, stålindustrin, jordbruket, byggbranschen,
            kemikalieindustrin och skogsindustrin. Det är den typen av målinriktade
            program för de branscher där vi vet att vi har en konsumtion,
            inte produktion, som måste till.
          </note>
          <note>
            Anf. 169 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Jag kommer att ägna mig åt dem som har talat, försöka
            följa deras tankegångar och ta fasta på dem och inte komma med
            några förberedda, långa utsagor.
          </note>
          <note>
            Låt mig till att börja med säga som en recension att jag tycker
            att Ulla Pettersson hade ett intressant, sakligt anförande. Det
            är inte alltid man får höra sådant från det partiet. Max Montalvo
            gav en sökande inledning men visade egentligen en ganska negativ
            inställning till miljöåtgärder utom i närområdet. Jan Jennehag
            hade den krävande attityden.
          </note>
          <note>
            Jag tillhör dem som mycket sällan förklarar mig nöjd på det här
            området. Mot bakgrund av de problem som vi har att hantera finns
            det bara en enda rimlig attityd, och det är otålighet och att
            man aldrig är riktigt färdig eller nöjd. Det måste vara en självklarhet
            för alla som arbetar inom miljöområdet.
          </note>
          <note>
            Varför är det så? Dels beror det, som jag sade, på att problemen
            är stora, dels beror det på att det handlar om hela samhället,
            i varje fall om man har en helhetssyn. Då måste man få samhället
            att fungera som en helhet, och det betyder att det inte bara handlar
            om ett miljödepartement och en miljösektor, utan att alla sektorer
            måste ta sitt ansvar. Detta borde vara en självklarhet. Det är
            ganska elementärt.
          </note>
          <note>
            Det som vi har ägnat oss åt under de senaste två och ett halvt
            åren är ganska tunga, trögrörliga system.
          </note>
          <note>
            För det första handlar det om att knyta samman ekonomi och ekologi
            så att vi får styrning också den vägen, där vi ofta agerar som
            konsumenter. Det handlar om att vi sätter pris på miljön, att
            vi sätter rätt pris på miljön, och att vi på det sättet medverkar
            till att skapa en uthållig utveckling. Då krävs beräkningsmetoder
            som är någorlunda användbara, rättvisande, och det krävs ekonomiska
            styrmedel som tar fasta på just principerna att förorenaren skall
            betala men att det självfallet också skall kombineras med förbud
            och restriktioner.
          </note>
          <note>
            Det är ett avgörande område, och man kan naturligtvis alltid
            säga att det borde ha gjorts mer.
          </note>
          <note>
            Det ansåg vi också i opposition, när vi väntade i tio--tolv år
            på att något skulle hända. En hel del hände också i slutet på
            80-talet och början på 90-
          </note>
          <note>
            talet genom Miljöavgiftsutredningen. Det är riktigt. Men det
            första hände tidigare, under
          </note>
          <note>
            Fälldinregeringarna, när vi började hantera kärnkraftssamhällets
            konsekvenser med avgifter.
          </note>
          <note>
            Samma sak gäller i fråga om kretsloppet. Vi har i vårt moderna
            samhälle brutit sönder så pass mycket att det är nödvändigt att
            återställa kretsloppet. Det handlar inte enbart om att hantera
            ökande mängder av avfall, utan det handlar också om att se den
            resurs, det värde som ligger i detta och att använda det så effektivt
            som möjligt, att få systemen att fungera. Det handlar alltså om
            att förändra samhället, hela samhället, och det är klart att det
            gör man inte under en valperiod. Det är bara löjligt att ens antyda
            något sådant. Det handlar om decennier av arbete.
          </note>
          <note>
            En annan viktig fråga är samhällsplaneringen, att inta ett samhällsplaneringsperspektiv
            med miljöansvar. Detta är viktigt för att försöka undvika det
            som ständigt skakar om i debatten, när man kommer in efteråt,
            för sent för att reparera och försöka ställa till rätta. I stället
            måste vi försöka se och tänka efter före för att förebygga skador.
          </note>
          <note>
            På det området har vi emellertid ärvt en del, och där har det
            också funnits en del konflikter under senare tid. Öresundsförbindelsen
            är en sådan,
          </note>
          <note>
            Dennispaketet är en annan. Det finns många fler att nämna, men
            dessa är de två tydligaste.
          </note>
          <note>
            Det fjärde området är det internationella arbetet, som ju är
            hur stort som helst. Under den här perioden har det dominerats
            av dels en världsmiljökonferens och uppföljningen av den. Ni har
            här i riksdagen kring årsskiftet fått en proposition om hur vi
            försöker att applicera det tänkandet -- arbetet med Agenda 21,
            alltså handlingsprogrammet för det tjugoförsta århundradet --
            på den lokala nivån. Det visar vad det också handlar om, nämligen
            det långa perspektivet.
          </note>
          <note>
            Dessutom har vi färdigförhandlat med EG/EU, och det blev ett
            hyggligt resultat. Men problemen är inte borta i och med detta.
            Det är ju inte så enkelt med sektorintressena heller i övriga
            Västeuropa.
          </note>
          <note>
            Naturligtvis återstår det mesta arbetet.
          </note>
          <note>
            Det gäller just att försöka använda den europeiska unionen som
            en hävstång. På det globala planet handlar det om Europa/EU, USA
            och Japan -- om man får dem att röra sig i rätt riktning är det
            mycket värt, också för oss. Däremot får man aldrig resonera så
            att man skall vänta på dem, för då vet ingen hur länge man får
            vänta. Vi väntar inte heller, och därför får man en del kommentarer
            av den typ som Max Montalvo lade fram i sitt anförande, nämligen:
            Det är farligt! Akta konkurrenskraften!
          </note>
          <note>
            Gör helst ingenting, för då flyttar industrin. Jag tror inte
            att man kan resonera på det sättet.
          </note>
          <note>
            Det gäller att ligga i fronten, så långt det är möjligt för ett
            litet land, och att på det sättet driva på. Det är det enda sättet
            att väcka respekt internationellt.
          </note>
          <note>
            Det är ingen tillfällighet att Sverige är ett av de kanske 15
            länder från vilka miljöministrarna vid de informella mötena sammankallas.
            Sverige är ett av de länder som är inbjudna om två veckor i Indien
            för att diskutera hur vi skall driva det globala samarbetet vidare.
            Vi finns med bland de 15 som ligger främst, som är bestämmande
            i världen på miljöområdet, och det är viktigt att utnyttja den
            positionen.
          </note>
          <note>
            Öst- och Centraleuropa är självfallet viktigt att ta upp. Det
            är därför vi har prioriterat detta i budgeten. Det handlar om
            mycket små pengar i förhållande till behoven, som är omätliga.
            Det är därför som jag på det nordiska planet har försökt åstadkomma
            en samordning av de nordiska resurserna. Det finns, Ulla Pettersson,
            en mycket bra rapport om allt som görs i nordiskt perspektiv i
          </note>
          <note>
            Öst- och Centraleuropa. Så varför bara ägna sig åt
          </note>
          <note>
            Sverige? Jag kan nog fixa den rapporten. Den finns med i Nordiska
            rådet-sammanhanget, eftersom vi har tagit fram den gemensamt.
          </note>
          <note>
            Om man vill gräva djupare i detaljerna finns det självfallet
            därutöver mängder av projektlistor från
          </note>
          <note>
            BITS, ÖSEK och andra organ som hanterar den
          </note>
          <note>
            ''östmiljard'' som vi har att tillgå varje år, utöver alla miljösatsningar.
            Det är självklart att vi i Miljöoch naturresursdepartementet håller
            ett öga på alltsammans som har med miljö att göra.
          </note>
          <note>
            Låt mig också kommentera detta med utsläppsrätter och sådant.
            Visst är det en viktig och intressant tanke. Det gäller naturligtvis
            att maximera utbytet av de knappa pengar som man satsar. Men man
            får akta sig för att byta bort sitt eget ansvar på det sättet.
            Ett eget ansvar har man alltid. Att ingenting göra hemma för att
            kunna göra någonting någon annanstans är sällan en tillräcklig
            utgångspunkt.
          </note>
          <note>
            Jag delar självfallet Ulla Petterssons syn på beredskapen för
            Östersjön. Det har vi ju haft en frågedebatt om, så jag behöver
            inte gå in närmare på det.
          </note>
          <note>
            Låt mig också kommentera det som Max Montalvo sade. Jag skall
            bara nämna att Q 2 var Q 2000.
          </note>
          <note>
            Gruppen föddes i samband med UNCED-
          </note>
          <note>
            processen och förberedelserna i Sverige.
          </note>
          <note>
            Regeringen gav just den här gruppen och dess föregångare ekonomiskt
            stöd och utrymme i förhandlingsarbetet. Det är ett gott exempel
            på hur regeringen har stöttat -- men inte lagt sig i --
          </note>
          <note>
            ungdomarnas miljöarbete och miljöengagemang.
          </note>
          <note>
            Det var bara som en förklaring till vad det var för organisation.
            Det har gjort ett väldigt viktigt och stort arbete.
          </note>
          <note>
            Jag skulle kunna läsa upp långa listor, men allt finns sammanfattat
            på ett utmärkt sätt i det material som
          </note>
          <note>
            Miljö- och naturresursdepartementet gett ut. Det kan jag lämna
            över till Jan Jennehag, så att han får läsa de långa kataloglistorna.
            Då behöver jag inte ta av den knappa tiden till det här.
          </note>
          <note type="speaker">
            Anf. 170 JAN JENNEHAG (v) replik:
          </note>
          <note>
            Herr talman! Miljöministern sade att jag hade haft en krävande
            attityd i mitt anförande. Ja, visst --
          </note>
          <note>
            med en regering som är kompetent och med en förklaring som inger
            förhoppningar blir det naturligtvis följden.
          </note>
          <note>
            Miljöministerns anförande var annars sympatiskt och resonerande.
            Jag tror definitivt -- precis som jag antydde -- att vi hade kunnat
            gå betydligt snabbare fram när det gäller konkreta detaljer om
            miljöministern själv hade fått bestämma.
          </note>
          <note>
            Alldeles riktigt; det handlar om samhällets förändringar och,
            miljöministern, det handlar om decenniers förändringar. Därför
            måste vi planera utifrån att arbetet skall bedrivas under decennier.
          </note>
          <note>
            Det skall finnas en handlingsplan som sträcker sig över många
            år men som börjar med något konkret, varom vi allihop kan vara
            överens.
          </note>
          <note>
            Max Montalvo och jag -- och kanske ytterligare andra i kammaren
            -- var på bilmässan i går. Där fick vi veta av biltillverkarna
            att det man har åstadkommit egentligen inte är frukten av marknadens
            krafter utan av de lagar och tvingande bestämmelser som statsmakter
            runt om i världen har tagit fram. Jag tror att vi inte kommer
            ifrån detta; marknaden förmår inte utan styrning från samhällets
            sida ta hänsyn till miljön. Det är till dessa styrningar vi skall
            ha fram konkreta detaljer.
          </note>
          <note>
            Det är där jag menar att det brister, trots miljöministerns digra
            lista.
          </note>
          <note>
            Detta var bakgrunden till min attityd. När man har en hög svansföring
            får man också finna sig i att bli granskad.
          </note>
          <note>
            Anf. 171 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Jag vill gärna gå in på några konkreta exempel.
            Vi tog t.ex. ett principbeslut våren 1991
          </note>
          <note>
            på bilområdet. Det var den nu sittande regeringen som sedan konkretiserade
            och genomförde de åtgärder som handlar om miljöklasser för personbilar,
            lastbilar och bussar, höjd bilskrotningspremie etc. Det var hösten
            1991, så det var en rivstart för förverkligandet av de principer
            som riksdagen tidigare hade beslutat sig för.
          </note>
          <note>
            Därefter har vi gått vidare på olika sätt. Det har inte alltid
            varit populärt, men det är självklart att vi måste försöka pressa
            fram alternativa drivmedel.
          </note>
          <note>
            Det kan man göra genom att beskatta det som man vill pressa ut
            ur systemet, och det har vi också gjort vid flera tillfällen --
            inte alltid med riksdagens goda minne.
          </note>
          <note>
            Vi har differentierat drivmedelsbeskattningen så att vi har fått
            bort det livsfarliga giftet bly ur bensinen på mycket kort tid.
            Det borde naturligtvis ha varit gjort för mycket länge sedan.
            Det var fullt möjligt att med ekonomiska styrmedel klara en sådan
            sak på kort tid. Men det är inte alla åtgärder som är möjliga
            att hantera på det sättet.
          </note>
          <note>
            Vi hade rad enförslag; jag skall inte repetera dem alla. I samband
            med klimatpropositionen tillsatte vi en rad utredningar för att
            ta tag i de mer långsiktiga frågorna, dvs. hur fordonen skall
            utvecklas och vilken inriktning vi skall ge det arbetet för att
            komma ifrån den typ av omoderna motorer och bränslen som vi har.
            Här är miljöklassningen den väg som vi har valt i Sverige, och
            det är den vägen vi skall fortsätta på.
          </note>
          <note>
            Men det är riktigt att vi kan göra mer på det området, även på
            ganska kort sikt. Jag har åtskilliga förslag i den vägen.
          </note>
          <note type="speaker">
            Anf. 172 JAN JENNEHAG (v) replik:
          </note>
          <note>
            Herr talman! Det är utmärkt att regeringen har kommit med de
            förslag som miljöministern redovisade. Det är inte det jag vänder
            mig emot.
          </note>
          <note>
            Snarare är frågan från vilken ände vi närmar oss problemet.
          </note>
          <note>
            I dag försöker vi bedöma vilka förbättringar som ter sig rimliga
            med ett traditionellt synsätt på tillväxt och produktionsutveckling.
            Vad tål branscherna ekonomiskt i konkurrens med marknaderna i
            den övriga världen? Men jag menar att vi måste bedöma vilka minskningar
            som är nödvändiga och därefter ställa frågan hur de skall uppnås.
            Där kommer det långsiktiga perspektivet in, och precis som miljöministern
            betonade så handlar det om samhällsförändringar.
          </note>
          <note>
            Bilbranschen är ett utmärkt exempel på detta. Vi diskuterar utifrån
            vad bilbranschen tål för närvarande, inte utifrån vilka förändringar
            vi måste uppnå under några decennier för att vi skall få en uthållig
            utveckling. Det är det synsättet som måste karaktärisera vårt
            arbete. Det är från den änden arbetet måste börja bedrivas handlingsinriktat.
          </note>
          <note>
            Anf. 173 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Jag tänker inte polemisera mot den hållningen. Självfallet
            delar vi den. Men det handlar om att välja ett antal strategiska
            attackpunkter i det nära perspektivet. Det har vi gjort.
          </note>
          <note>
            Det är ingen tillfällighet att vi har prioriterat ekonomiska
            styrmedel. Vi har prioriterat att försöka komplettera den katalog
            som har funnits sedan tidigare och att därefter gå vidare och
            beräkna våra utgångspunkter på rätt sätt. Det är självklart, både
            när det gäller de övergripande, nationella räkenskaperna och annat.
          </note>
          <note>
            Vi försöker ta det både politiskt och pedagogiskt viktiga greppet
            att tala om att det finns en miljöskuld likaväl som det finns
            en statsskuld, dvs.
          </note>
          <note>
            att om vi ingenting gör så är det inte gratis. Det kostar. Någon
            skall betala någon gång. Vi försöker också klargöra att det inte
            är självklart att vi skall använda de skattebaser som vi har på
            exakt sammma sätt decennium ut och decennium in.
          </note>
          <note>
            Därav debatten om skatteväxling.
          </note>
          <note>
            Hela denna serie av långsiktiga, ekonomiskt påverkande åtgärder
            ingår ju i en strategi som går ut på att göra samhället mer miljöanpassat.
            Detta kompletteras med en rad åtgärder av teknisk karaktär. Jag
            går inte in på dem; de har för många detaljer. Men där är miljöklassningen
            av fordon och bränslen det viktiga. Vi måste inrikta oss på att
            komma bort både från dagens förbränningsmotorer och från dagens
            fossila bränslen. Detta är en självklar utgångspunkt för varje
            långsiktigt syftande miljöpolitik.
          </note>
          <note type="speaker">
            Anf. 174 MAX MONTALVO (nyd) replik:
          </note>
          <note>
            Miljöministern säger att vi har en negativ inställning till miljön.
            Sedan tillägger han ''utom i närområdet''. Jag är inte riktigt
            säker på vad han syftar på. Att vi skulle ha en negativ inställning
            till miljön är helt fel uppfattat av miljöministern.
          </note>
          <note>
            Det jag försökte få fram är att vi menar att en miljöpolitik
            måste ha folklig förankring.
          </note>
          <note>
            Konsumenterna skall styra miljökraven mer. Vi tror inte på straffavgifter
            och sådant i oändlighet.
          </note>
          <note>
            Vi tror att det försämrar vår situation i förhållande till vår
            omvärld. Det är viktigt att svenska företag kan konkurrera på
            lika villkor, och då går det inte att bara hålla på med sådant.
          </note>
          <note>
            Om jag förstod det som miljöministern sade om
          </note>
          <note>
            ''utom i närområdet'' rätt så syftade miljöministern på att vi
            inte sade någonting om de globala problemen. Resultatet av de
            140 miljökonferenser som har hållits i världen är ganska klent.
            På det området finns det nog mycket att göra.
          </note>
          <note>
            När det gäller inställning till miljön kan vi nog vara litet
            skeptiska, men annars är vi inte negativa. Vi gör för vår del
            en storsatsning på miljön, men på ett mer realistiskt plan. Det
            gäller att få folket att komma med i återvinningssamhället --
            annars blir det ingenting av det heller.
          </note>
          <note>
            Jag tycker att det är roligt att vi är överens om något. Det
            är vi om Q 2000. Det gör inte saken sämre. Det här initiativet
            och det som kommer ut av det är ett ypperligt tillskott till miljödebatten.
          </note>
          <note>
            Det är jättebra.
          </note>
          <note>
            Anf. 175 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Jag skall till att börja med vänligt konstatera
            att vi är överens om en sak till, nämligen att folklig förankring
            är viktig när det gäller miljöpolitiken och politik i allmänhet.
            Däremot ogillar jag när man talar om straffavgifter.
          </note>
          <note>
            Det handlar om att fullfölja en princip som diskuterades här
            i Stockholm 1972. Det var inte första gången i världen, men ändå.
            Jag trodde att det hade trängt in som en allmän, gemensam kunskapsgrund
            för alla som diskuterar sådana här frågor. Principen är att förorenaren
            skall betala, eftersom man ändå inte kommer ifrån kostnaden.
          </note>
          <note>
            Det är mer rättvist att förorenaren betalar än att skattebetalare
            i allmänhet betalar. Man skall inte tro att man kan smita ifrån
            notan. Det finns inga gratisluncher på det här området.
          </note>
          <note>
            Om man har det synsättet så är det klart att det också innebär
            att konsumenten får en riktigare signal om vad konsumenten som
            individ skall köpa, eftersom priset blir mer korrekt. Om man däremot
            struntar i att sätta rätt pris på miljön är det klart att konsumenten
            inte får någon möjlighet till styrning.
          </note>
          <note>
            Då får han kostnaden via skattsedeln i stället.
          </note>
          <note>
            Det jag syftade på var Max Montalvos exempel att man kan tänka
            sig att satsa på avloppsreningsverk runt Östersjön. Det är mycket
            bra. Det är precis det vi gör. Vi har just en utredning på gång
            som skall komma med förslag den 1 mars om ett avloppsreningsverk
            i vartdera Estland, Lettland och Litauen. Detta är ett konkret
            arbete. Det är inte det enda, men det är ett av de större projekt
            som vi ägnar oss åt i österled för närvarande. Vi har naturligtvis
            inte avskrivit Polen, men vi tar i första hand initiativen i de
            tre baltiska republikerna.
          </note>
          <note type="speaker">
            Anf. 176 MAX MONTALVO (nyd) replik:
          </note>
          <note>
            När det gäller miljöavgifterna tycker jag att vi inte skall vara
            värst i världen. Det vill vi påpeka. Vi är medvetna om att det
            måste finnas på några områden.
          </note>
          <note>
            Vi reagerade mot att man nämnde avloppsreningsverken i de tre
            baltiska länderna men inte nämnde Polen. I de baltiska länderna
            finns det gamla reningsverk ungefär sedan kriget ungefär, men
            i Polen finns det inga över huvud taget. Vi reagerade starkt på
            att man hade glömt att nämna det. Det är möjligt att det finns
            med i utredningen som kommer sedan, men vi påpekade bara det.
          </note>
          <note>
            Så här i elfte timmen skulle jag vilja passa på att ställa en
            fråga till miljöministern angående försäljningsskatten på tunga
            fordon. Den skatten har nu skjutits upp kvartal efter kvartal.
            Jag undrar om det nu inte vore på tiden att miljöministern hade
            kurage nog att säga att det är bättre att lägga ned den här idén
            och föreslå en återgång till de gamla idéerna. Det är nästan patetiskt.
            Snart kommer det att bli så att den nya regeringen efter valet
            kommer att få ta bort den här regeln, eftersom ni bara skjuter
            upp beslutet. Den är befängd som helhet, och det måste göras något
            på den här punkten.
          </note>
          <note>
            Anf. 177 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Det är klart att man inte kan vara värst på alla
            områden, men det är en väldig styrka att vi i Sverige ligger långt
            framme i kunnande tekniskt sett när det gäller att införa nya
            instrument. Vi är intressanta för de flesta andra länder på just
            det här området. Det märker vi ständigt. Ibland är det klart att
            man kan lära sig av andras erfarenheter också, och det gör vi.
          </note>
          <note>
            När det gäller frågan om Polen är det viktigt att inte falla
            in i resonemanget om att vi kan göra allting i det sammanhanget.
            Vi har en arbetsfördelning i
          </note>
          <note>
            Europa. De nordiska länderna har en arbetsfördelning i österled,
            och det är den som vi tillämpar. Den innebär att vi prioriterar
            de baltiska republikerna i första hand. Vi vet att problemen är
            enorma i Wislafloden och på andra håll i Polen. Det är inte någon
            nyhet. Vi har som bekant gjort insatser där också, men mer på
            det förberedande stadiet. Vi är beredda att diskutera insatser
            även där.
          </note>
          <note>
            Låt mig bara i förbigående nämna att vi har ett arbete på gång
            i den nordiska miljöministerkretsen om, för det första, en bättre
            samordning av de nordiska insatserna och, för det andra, möjligheterna
            att ta ut avgifter gemensamt på likvärdigt sätt i de nordiska
            länderområdet. Vi har i alla fall inga konkurrensnackdelar i förhållande
            till våra grannar. Ett samarbete skulle medge betydligt större
            och mer målmedvetna och långsiktiga satsningar när det gäller
            bl.a. Östersjön, som ju är vår gemensamma miljö.
          </note>
          <note>
            När det gäller försäljningsskatten på tunga fordon är det naturligtvis
            viktigt att inte förlora pressen på konkurrensen, dvs. att ta
            fram bättre tekniska lösningar. Däremot har jag alltid varit beredd
            att diskutera medlen för detta.
          </note>
          <note type="speaker">
            Anf. 178 ULLA PETTERSSON (s) replik:
          </note>
          <note>
            Herr talman! Miljöministern började med en liten recension av
            våra inlägg. Jag tänkte returnera det genom att säga att jag uppfattar
            miljöministerns uppträdande som välvilligt men litet trött. Jag
            kan gärna säga att jag har förståelse för den tröttheten.
          </note>
          <note>
            Jag tänker fortsätta att uppehålla mig vid det internationella
            miljösamarbetet. Miljöministern sade att det är väldigt viktigt
            att gå vidare med miljöarbetet i Europa. Det är en uppfattning
            som jag i hög grad delar. Jag tycker också att det nu är dags
            att vi kommer fram till en gemensam strategi för hur vi skall
            gå vidare på det området.
          </note>
          <note>
            Även om miljöministern tyckte att resultatet av förhandlingen
            med EU var bra, vilket jag också kan tycka, så kan vi väl, med
            ett språkbruk som Olof
          </note>
          <note>
            Johansson känner till, vara överens om att vi inte nådde riktigt
            ända fram. Vi måste naturligtvis ha strategier för hur frågan
            skall gå vidare.
          </note>
          <note>
            Vi har en hel del förslag i vår miljömotion. Vi tycker bl.a.
            att man skall stödja det arbete som
          </note>
          <note>
            Kemikalieinspektionen har gjort och som uppenbarligen har haft
            effekt.
          </note>
          <note>
            Vi tror också att man behöver satsa på personella resurser i
            Europa. Man kanske skall ha fler miljöråd, kanske skall lägga
            ut större miljöansvar på de beskickningar Sverige har utomlands,
            osv. Vi är gärna med på ett sådant samarbete och hoppas att regeringen
            också har för avsikt att vara det.
          </note>
          <note>
            När det handlar om samarbetet med Central- och
          </note>
          <note>
            Östeuropa är det beklagligt, Olof Johansson, om det berörda materialet
            finns och inte har delgetts riksdagen. Det är faktiskt efterfrågat
            här, inte bara jordbruksutskottet. Utrikesutskottet skrev i betänkandet
            om klimatpåverkan att det är svårt att på ett tillfredsställande
            sätt bilda sig en uppfattning om miljösamarbetets omfattning och
            effektivitet.
          </note>
          <note>
            Vi trodde inte riktigt lika mycket som miljöministerns regeringskolleger
            på utfästelsen att det skulle komma en redogörelse. Kan vi se
            fram emot en sådan snarast?
          </note>
          <note>
            Anf. 179 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Jo, jag har sett att man i socialdemokratiska motioner
            ofta talar om strategier. Strategier skall utvecklas, och strategier
            skall redovisas. I ett skede av förhandlingsarbetet när det gäller
            EU byggde våra litet olika uppfattningar möjligen på en missuppfattning.
            Vi hade ju ingen anledning att i förväg, i samband med
          </note>
          <note>
            EES-avtal och inför förhandlingarna, redovisa varje detalj och
            varje fråga. Vi har försökt att i stället göra det på de interna
            linjerna. Där har jag inte uppfattat någon stark kritik. Däremot
            har vi försökt att undvika att i en pågående förhandling redovisa
            våra målsättningar i öppna dokument.
          </note>
          <note>
            Förhandlingsarbetet, som nu preliminärt är avslutat i den här
            delen -- det gäller alltså hälsa, säkerhet och miljö -- är mycket
            lärorikt när det gäller att just utveckla hur man skall arbeta
            i fortsättningen. Vi har haft en strategi i det här arbetet som
            har inneburit att vi första varvet har gått på våra kolleger,
            dvs. de miljöansvariga. Men vi är medvetna om, och det visar sig
            i synnerhet i slutfasen av förhandlingsarbetet, att sektorsintressena
            i den europeiska unionen är om möjligt starkare än här. Det var
            när de intressena började lägga sig i förhandlingsarbetet på miljöområdet
            som vi på slutet hamnade i betydande problem innan det hela kunde
            lösas någorlunda hyggligt.
          </note>
          <note>
            Den erfarenheten visar också att man måste göra ett betydande
            arbete. Det visar också varför många av våra vänner på miljöområdet
            inom EU så gärna vill att Sverige blir medlem. De inser ju att
            vår kunskap och styrka på det här området är en tillgång för dem
            när det gäller att betvinga de här mycket motsträviga sektorsintressena
            inom EU.
          </note>
          <note type="speaker">
            Anf. 180 ULLA PETTERSSON (s) replik:
          </note>
          <note>
            Herr talman! Jag tycker att miljöministerns inlägg rakt igenom
            bra illustrerar att vi verkligen behöver en strategi för hur vi
            skall gå vidare.
          </note>
          <note>
            Miljösamarbetet i Europa handlar ju inte enbart om EU, som vi
            faktiskt ännu inte är medlemmar av, utan också om EES-samarbetet.
            Om man vill vidga det hela litet, och det tycker jag att man i
            det här sammanhanget bör göra, handlar det också om det samarbete
            som vi inom ramen för GATT-avtalet och de fortsatta GATT-överläggningarna
            kan ha på miljöområdet.
          </note>
          <note>
            Det samordnande ansvaret har vi också efterfrågat just när det
            gäller miljöprogrammen kring
          </note>
          <note>
            Östersjön. Miljöministern sade att Miljö- och naturresursdepartementet
            håller ett öga på utvecklingen. Men jag skulle vilja säga att
            det inte räcker. Det behövs också en samordnande kraft, och en
            sådan har vi hela tiden saknat i fråga om
          </note>
          <note>
            Östersjösamarbetet.
          </note>
          <note>
            För mig var det mycket glädjande att höra miljöministern säga
            att han delar min uppfattning om ansvaret vid miljöolyckor till
            havs. Skall jag tolka detta så -- i så fall skulle jag vara väldigt
            glad och nöjd -- att det äntligen kommer ett förslag till strandningslag?
          </note>
          <note>
            Anf. 181 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Först gäller det Öst- och
          </note>
          <note>
            Centraleuropa. Jag hann inte med det i förra inlägget.
          </note>
          <note>
            När det gäller omfattningen av olika satsningar finns det ett
            ganska bra underlag, men det är differentierat. Det finns alltså
            hos olika myndigheter. Man måste själv arbeta en del för att kunna
            samla ihop de olika delarna.
          </note>
          <note>
            Jag vill gärna medverka till att sådan information, t.ex. i skrivelseform,
            kommer till riksdagen. Vi har dock inte hållit på så länge att
            vi i alla sammanhang har kunnat göra utvärderingar och effektivitetsbedömningar
            av de åtgärder som vi har vidtagit.
          </note>
          <note>
            Över huvud taget är den struktur som man har valt,
          </note>
          <note>
            Ulla Pettersson känner kanske inte till det, ett arv från den
            tidigare regeringen. Till att börja med handlade det här om öststatsanslaget.
            Därefter lyckades jag förhandla fram 0,5 miljarder per år till
          </note>
          <note>
            Miljö- och naturresursdepartementets område. En viktig del går
            till Öst- och Centraleuropa. Men det finns ingen samordning, en
            enda punkt i regeringskansliet, som hanterar de här frågorna.
          </note>
          <note>
            Detta är i stället ett tillägg. Dessutom höjde vi, som bekant,
            ambitionsnivån rätt avsevärt i samband med regeringsskiftet när
            det gäller Öst- och
          </note>
          <note>
            Centraleuropaanslaget. Där finns alltså ett samordningskrav.
          </note>
          <note>
            Det har i det fallet pågått en utredning om hur detta skall hanteras
            i fortsättningen. Någon slutsats har vi ännu inte hunnit dra i
            det avseendet. Däremot har jag utnyttjat den, tycker jag, viktiga
            samordning som ligger i att ha nära kontakter med våra nordiska
            grannar i det här fallet. Vi har ju samma trafik i Öst- och Centraleuropariktningen
            på det här området, och vi har anledning att se till att verksamheten
            blir så effektiv som möjlig.
          </note>
          <note>
            När det gäller lagstiftningen handlar det om internationella
            konventioner och svensk lagstiftning. Vi gör en översyn när det
            gäller de frågor som vi diskuterade under en frågestund här.
          </note>
          <note type="speaker">
            Anf. 182 IVAR VIRGIN (m):
          </note>
          <note>
            Herr talman! Jag kommer att något beröra den debatt som miljöministern
            och Ulla Pettersson förde om Europa.
          </note>
          <note>
            I höstas debatterade vi ett betänkande om inriktningen av det
            svenska miljöarbetet inom EES
          </note>
          <note>
            och EG, numera EU. Vid den tidpunkten pågick ännu förhandlingarna
            med EU på det här området.
          </note>
          <note>
            Socialdemokraterna framförde i den debatten oro över svårigheterna
            att komma framåt i förhandlingarna på just det här området.
          </note>
          <note>
            Sverige hade mycket bestämda utgångspunkter för samarbetet --
            bl.a. att högsta tillämpade nivåer inom miljöskyddet skulle gälla
            och att inga standarder skulle behöva sänkas. En målsättning var
            också att EU:s miljökrav borde skärpas på viktiga områden.
          </note>
          <note>
            Jag tycker att vi kan konstatera att förhandlingarna på miljösidan
            blev en stor framgång.
          </note>
          <note>
            Miljöministern var något blygsam när han talade om ett ''någorlunda
            hyggligt'' förhandlingsresultat.
          </note>
          <note>
            Jag tycker faktiskt att det var en framgång, framför allt i den
            bemärkelsen att vi har fått god acceptans för våra krav. Dessutom
            har vi faktiskt dragit med oss EU uppåt på miljösidan och fått
            dem att avge löften om att de skall höja sina krav. Det tycker
            jag är att betrakta som en förhandlingspolitisk framgång. Det
            är väl många som har bidragit till denna och verkligen sett till
            att de svenska kraven fick den styrka som behövdes i de här förhandlingarna.
          </note>
          <note>
            Jag tycker också att det visar vilka möjligheter vi som medlemmar
            av EU har när det gäller att föra en offensiv miljöpolitik. I
            det arbetet är EU:s femte miljöprogram en god utgångspunkt. Det
            godkändes av EU:s ministerråd för ungefär ett år sedan. Naturvårdsverkets
            generaldirektör Rolf
          </note>
          <note>
            Annerberg skriver i en artikel i Miljöaktuellt att det finns
            många likheter i synsättet i det femte miljöhandlingsprogrammet
            och Naturvårdsverkets aktionsprogram Ett miljöanpassat samhälle
            -- miljö
          </note>
          <note>
            93.
          </note>
          <note>
            Det gäller t.ex. att miljöfrågorna skall integreras i alla samhällssektorer,
            att ekonomisk tillväxt och miljöförbättringar kan stärka varandra,
            att konkreta mål sätts upp för vad vi vill uppnå vid sekelskiftet,
            att ekonomiska styrmedel skall användas i större utsträckning
            än hittills och att
          </note>
          <note>
            Riokonferensens konventioner om skydd mot klimatförändringar
            och den biologiska mångfalden är en grund för miljöarbetet. I
            dessa avseenden är alltså det femte miljöhandlingsprogrammet och
            våra egna utredningar och program på detta område likartade. Rolf
            Annerberg har dessutom en mycket positiv syn på våra möjligheter
            att driva miljöfrågorna i EU. Den uppfattning som han torgför
            delas också av
          </note>
          <note>
            Miljökonsekvensutredningen, som har haft i uppdrag att kartlägga
            miljökonsekvenserna av ett svenskt medlemskap i EU.
          </note>
          <note>
            Man har i första hand tagit upp tre frågor. En av dem har varit
            Sveriges möjligheter att självständigt utforma en aktiv miljöpolitik.
            Det har ofta hävdats att detta skulle försvåras vid ett medlemskap.
            Men utredningen kommer fram till att man inte delar den uppfattningen.
            Man framhåller att många frågor avgörs på internationell nivå
            och att vi genom vår handel redan är starkt kopplade till EU.
          </note>
          <note>
            Man pekar också på att den ekonomiska utvecklingen kan bli svag
            om vi står utanför. Då kan det vara svårt att få utrymme för långtgående
            egna miljökrav.
          </note>
          <note>
            När det gäller frågan om våra möjligheter att påverka EU:s miljöpolitik
            är slutsatsen entydig och egentligen självklar. Ett EU-medlemskap
            ger betydligt bättre sådana möjligheter.
          </note>
          <note>
            Frågan om hur miljötillståndet påverkas besvarar utredningen
            med att om Sverige driver en offensiv miljöpolitik inom EU är
            förutsättningarna goda för en förbättring av miljötillståndet.
            Man pekar också på Sveriges möjlighet att gå före och därigenom
            påverka andra länder. Miljöministern var inne på att Sverige har
            den rollen och den skall vi självfallet fortsätta att ha.
          </note>
          <note>
            Utredningens ordförande Anders Wijkman säger:
          </note>
          <note>
            Under förutsättning av ett offensivt svenskt agerande på miljöområdet
            tror jag personligen att ett medlemskap är att föredra. Jag tycker
            att även det är försiktigt uttryckt. Jag tycker att man i stället
            kan konstatera att en förutsättning för verkligt stora framgångar
            på miljöområdet är ett aktivt svenskt medlemskap i EU. Vi skall
            vara engagerade européer på det utrikespolitiska och säkerhetspolitiska
            området men förvisso också på det miljöpolitiska.
          </note>
          <note type="speaker">
            Anf. 183 ULLA PETTERSSON (s) replik:
          </note>
          <note>
            Herr talman! Min avsikt är egentligen inte att polemisera med
            det som Ivar Virgin har sagt.
          </note>
          <note>
            Mycket av det kan jag hålla med om. Men jag blir en aning orolig
            av själva andan i anförandet. Det låter på något sätt som: Ja,
            nu har vi uppnått det här förhandlingsresultatet. Det är bra.
            Nu sitter vi nöjda i Sverige.
          </note>
          <note>
            Jag menar att miljöarbetet aldrig får stanna. Vi kan aldrig slå
            oss till ro och säga: Nu när vi har uppnått det här så är det
            bra. Jag skulle önska att jordbruksutskottets vice ordförande
            kunde vara litet mer framåtsyftande, litet mer krävande, litet
            tuffare, om jag säger så. Det kanske går bra att ta lektioner
            av Jan Jennehag, som miljöministern tyckte var krävande. Jag skulle
            som sagt gärna se litet mer framsynthet från den kanten.
          </note>
          <note type="speaker">
            Anf. 184 IVAR VIRGIN (m) replik:
          </note>
          <note>
            Herr talman! Mitt behov av att ta inspiration från vänstersidan
            är måttligt. Men jag sade flera gånger i mitt anförande, tror
            jag, att jag tycker att Sverige skall föra en offensiv miljöpolitik.
            Det måste rimligen innebära att man på olika områden flyttar fram
            positioner.
          </note>
          <note>
            Ett av de områdena tycker jag självklart är att använda ekonomiska
            styrmedel i miljöpolitiken.
          </note>
          <note>
            Där tycker jag faktiskt att Sverige har haft en framgång. Men
            det finns begränsningar i möjligheten att använda det vapnet,
            begränsningar som helt enkelt beror på att det finns risk för
            att vi slår ut egen produktion. Vi skall gå före, men det finns
            gränser. Jag tror att även miljöministern nämnde det i sitt anförande.
            Det borde vara tacksamt att i Europa arbeta för modellen att använda
            ekonomiska styrmedel. Jag tror uppriktigt sagt att det är ett
            mycket verkningsfullt vapen i kampen mot miljöproblemen.
          </note>
          <note type="speaker">
            Anf. 185 SÖREN NORRBY (fp):
          </note>
          <note>
            Herr talman! Egentligen slutar den första dagen av den allmänpolitiska
            debatten där den borde ha börjat, med miljö- och naturresursfrågorna.
            Det största hotet mot mänsklighetens framtid är miljöförstöringen.
            Det är slöseriet med naturresurser. Insikten växer om att vår
            tids viktigaste uppgift är att avvärja det hotet. Globalt var
            Riokonferensen 1992 en milstolpe. Jag är faktiskt ganska imponerad
            av vad regeringen har gjort för att följa upp Riokonferensen genom
            initiativ, beslut, utredningsuppdrag, engagemang och även genom
            att stimulera t.ex. det lokala
          </note>
          <note>
            Agenda 21-arbetet och arbetet inom nätverket
          </note>
          <note>
            Q 2 000. Dessa jobbar på ett förnämligt sätt, inte minst på det
            lokala planet.
          </note>
          <note>
            Ett symboliskt steg är också att finansplanen i årets budgetproposition
            har en bilaga om uthållig utveckling. Nästa steg är rimligtvis
            att finansplanen blir en bilaga till Sveriges resursbudget, där
            ramarna sätts av vad naturen långsiktigt tål och vad hänsynen
            till kommande generationer medger.
          </note>
          <note>
            De politiker som inte ställer upp på den här grundsynen vill
            jag bestämt och mycket tillspetsat avråda från att öka premiereservinslaget
            i ett nytt pensionssystem. Det är bortkastade pengar att spara
            för en framtid som inte finns.
          </note>
          <note>
            I ett globalt perspektiv måste vi vänja oss vid tanken att rättvist
            fördela knappa resurser i tid och rum. Kanske kan det ske genom
            ransonering av rätten att förbränna fossila bränslen eller att
            släppa ut växthusgaser. Samma ranson til varje människa på jorden.
            I ett inledningsskede kan en sådan princip ge många u-länder en
            ny handelsvara, förbruknings- eller utsläppsrätter, som säljs
            till iländer som behöver tid för att anpassa sig till en framtida
            hushållning med naturresurser som ligger inom ramen för vad naturen
            tål. Internationellt samarbete är avgörande. Det har betonats
            tidigare i den här debatten.
          </note>
          <note>
            Synsätt med den här inriktningen är inte nya. Jag tittade i backspegeln
            och hittade en partimotion av
          </note>
          <note>
            Folkpartiet från 1973 om miljöbudget, teknikvärdering och återanvändning
            av resurser.
          </note>
          <note>
            De inledande orden löd: ''Miljöpolitikens främsta mål är att
            göra det möjligt för vår egen och kommande generationer att överleva.
            Överlevnad är viktigare än levnadsstandard. Samtidigt måste det
            traditionella standardbegreppet ges ett vidare innehåll.'' Här
            framfördes också synpunkter på den globala resursfördelningen.
          </note>
          <note>
            Jag är övertygad om att andra partier kan hitta liknande förpliktande
            uttalanden årtionden tillbaka. Det handlar alltså om förlorade
            år i den viktigaste uppgiften för oss alla, kampen för mänsklighetens
            överlevnad. Vi har ett gemensamt ansvar inför kommande generationer
            att nu med all kraft ge miljö- och naturresursfrågorna förtur
            i vårt arbete.
          </note>
          <note>
            Hittills har teknikens möjligheter alltför mycket fått styra
            den tekniska utvecklingen. Så kan det inte fortsätta. I stället
            måste miljöns krav och mänsklighetens behov vara styrande. Då
            blir tekniken ett viktigt hjälpmedel, liksom möjligheten att sätta
            pris på miljön. Det får inte längre vara gratis att skada och
            förorena. Den prissättning som då blir aktuell baseras på värderingar.
            Det blir en naturlig uppgift för oss politiker som företrädare
            för våra uppdragsgivare, väljarna, att göra de värderingarna.
          </note>
          <note>
            Låt mig belysa det här synsättet med ett praktiskt och aktuellt
            exempel: Rödkobbsleden i Stockholms skärgård. I förra veckan sade
            Länsstyrelsen i
          </note>
          <note>
            Stockholms län nej till Sjöfartsverkets och
          </note>
          <note>
            Finlandsrederiernas förslag att ta i anspråk och exploatera ett
            orört skärgårdsområde norr om
          </note>
          <note>
            Sandhamn för en ny farledssträckning. För sjösäkerhet, navigering
            och manövrering skulle den ge stora fördelar. Fartygen är numera
            så stora att de inte får plats i den nuvarande farleden, den som
            för bara 15 år sedan utsågs till huvudled till Stockholm och rustades
            upp rejält.
          </note>
          <note>
            Den fartygstekniska utvecklingen har styrt oss mot ett vägskäl,
            eller en vattendelare får man väl säga i detta sammanhang. Skall
            vi politiker snällt ställa upp och besluta att miljön skall underordnas
            den tekniska utvecklingens krav, eller skall miljökraven äntligen
            bli överordnade? Jag känner en djup tillfredsställelse över att
            ha kunnat medverka till att den senare linjen segrade. Särskilt
            bra kändes det naturligtvis att det var Folkpartiets handlingsprogram
            med bl.a. miljöanpassning, ekonomiska styrmedel och en helhetssyn
            på transportsystemet som majoriteten anslöt sig till.
          </note>
          <note>
            Ett annat exempel på hur en miljöanpassning kan ske är Öresundsbron,
            som diskuterats tidigare här i dag. Folkpartiet medverkade 1991
            till att den s.k.
          </note>
          <note>
            nollösningen skrevs in i riksdagsbeslutet. I dag kan vi ställa
            oss frågan: Hur skulle vi ha sett på ärendet med eller utan en
            nollösning inskriven i riksdagsbeslutet? Vi hade den gången med
            också kravet på ett luftvårdsprogram för Skåne; det är ingen nyhet
            nu.
          </note>
          <note>
            Vi måste lära oss att tekniken måste underordnas miljöns krav.
            Vi måste utnyttja och samordna hela det spektrum av styrmedel
            som vi förfogar över.
          </note>
          <note>
            Samordningen är väldigt viktig för att resultatet skall bli harmoniskt.
          </note>
          <note>
            Med det här inlägget vill jag stryka under vårt gemensamma ansvar
            över partigränserna i kampen mot miljöförstöringen och för hushållningen
            med naturresurser. Jag tror att vi i grunden har gemensamma uppfattningar
            att slå vakt om.
          </note>
          <note type="speaker">
            Anf. 186 LENNART DALÉUS (c):
          </note>
          <note>
            Herr talman! Jag delar gärna miljöministerns synpunkt att Ulla
            Petterssons inlägg hade en väldigt sympatisk karaktär och byggde
            på en korrekt och respektabel syn på miljöproblemen i stort. Det
            finns många enskilda socialdemokrater som ger uttryck för sympatisk
            attityd. Det gäller t.ex. den som officiellt är utpekad som miljötalesmannen
            i det socialdemokratiska partiet, Anna Lindh. Hon har tankegångar
            kring Dennispaketet som i stort liknar dem som Centerpartiet har
            fört fram, nämligen en allvarlig kritik mot det trafiksystemets
            uppbyggnad.
          </note>
          <note>
            Jag skall gärna säga att jordbruksutskottets ordförande i tidningsartiklar
            tillsammans med partikamrater uttryckt åsikter om kärnkraftens
            framtid som också de väldigt mycket liknar dem som vi i Centern
            har framfört. Jag hyllar gärna Mats
          </note>
          <note>
            Hults i Stockholm syn på att man bör avbryta ansträngningarna
            att få reaktor 1 i Oskarshamn i gång igen.
          </note>
          <note>
            Bekymret är: Var finns sedan de socialdemokratiska besluten i
            dessa frågor?
          </note>
          <note>
            Kommer dessa attityder att återspeglas i att man också stöttar
            Centerns agerande när det gäller att få hejd på Dennispaketet,
            att få kärnkraften avvecklad? Dess värre har aldrig så sympatiska
            attityder och åsikter från i det här fallet Ulla
          </note>
          <note>
            Pettersson kunnat dölja oförmågan och osäkerheten i den socialdemokratiska
            miljöpolitiken.
          </note>
          <note>
            Litet av samma bekymmer får man när man lyssnar på Jan Jennehag.
            Han säger att regeringens förslag på miljöområdet är tandlösa.
            Jag kan försäkra att den uppfattningen inte riktigt delas av det
            näringsliv som kommer att bli väldigt starkt beroende av de förslag
            som regeringen lagt fram i riksdagen och som nu successivt genomförs
            ute i det som vi brukar kalla det verkliga livet. Där uppfattar
            man inte förslagen som tandlösa.
          </note>
          <note>
            Däremot ter det sig litet tandlöst, måste jag säga, när Vänsterpartiet
            ungefär ett år efter det att regeringen har lämnat sin kretsloppsproposition
            kommer med en motion, i vilken man säger sig vilja införa ett
            kretsloppssamhälle. Man frågar sig var
          </note>
          <note>
            Vänsterpartiet har varit det år då regeringens kretsloppsproposition
            diskuterades och beslutades i riksdagen.
          </note>
          <note>
            Herr talman! Om Max Montalvos inlägg kan man säga att eländesbeskrivningen
            återkom där. Han talar igen som förr i tiden om miljöfanatiker.
            Han framställde bekymren som om de inte existerade.
          </note>
          <note>
            Han säger att man i stort sett har löst problemen med bilavgaserna,
            enligt vad han har hört på bilmässan. Jag vill gärna fråga Max
            Montalvo hur han har tänkt sig att man skall förbränna i en bilmotor
            material som innehåller kol utan att det bildas koldioxid. Hur
            har han tänkt sig att problemet skall lösas genom någon sorts
            technical fix inom bilindustrin? Är det inte så i stället att
            vi måste byta bränslen, få en annan syn på kommunikationer och
            transporterna, eller menar
          </note>
          <note>
            Max Montalvo att vi i vårt nit att följa miljöambitionerna från
            bilindustrin skall upphäva de naturlagar som många av oss tycker
            är vägledande i det verkliga livet?
          </note>
          <note>
            Det som är unikt med regeringens arbete är att man lyckats kombinera
            ett starkt internationellt engagemang och arbete som väckt respekt
            världen över med ett handfast lokalt engagemang.
          </note>
          <note>
            Kombinationen av Riokonferensens arbete och det som nu blivit
            det lokala Agenda 21-arbetet är ett starkt nytt och viktigt inslag
            i det svenska miljöengagemanget.
          </note>
          <note>
            Självklart är också den nya strömfåran med kombinationen av ekonomi
            och ekologi vägledande och viktig. Den nya UNCED-propositionen
            har redan lagts fram. Nu kommer kemikaliepropositionen, miljöskuldsredovisningar
            och så småningom regeringens proposition om de nya miljölagarna
            sammanförda i en miljöbalk. Här finns den offensiva inriktningen.
          </note>
          <note>
            Jag kan för egen del också nämna inte minst det konkreta arbete
            som fullföljs i kretsloppsanpassningen i regi av bl.a.
          </note>
          <note>
            Kretsloppsdelegationen. När det gäller produktansvaret tas nya
            steg. Nya varuområden som bilar, elektronik och däck kommer att
            gå samma väg som förpackningar och tidningspapper.
          </note>
          <note>
            En ny strategi utarbetas för samhällets kretsloppsanpassning.
            Det offensiva arbetet finns liksom det lokala engagemanget och
            det internationella medvetandet. Det bådar gott för det fortsatta
            miljöarbetet, herr talman.
          </note>
          <note type="speaker">
            Anf. 187 JAN JENNEHAG (v) replik:
          </note>
          <note>
            Herr talman! När det gäller allianser i riksdagen kan vi, Lennart
            Daléus, vara överens om ganska mycket, bl.a. det som Lennart Daléus
            efterlyste hos socialdemokraterna: synen på kärnkraften och
          </note>
          <note>
            Dennispaketet m.fl.
          </note>
          <note>
            Tandlöshet eller inte, men om vi som mått skall ha näringslivets
            reaktioner tror jag att vi är ute på ganska farliga vägar. Näringslivets
            intressen skriar alltid om samhället, statsmakterna, beslutar
            någonting som hotar näringslivets vinster eller i övrigt sätter
            gränser för dess agerande. Det vet vi redan från början, så det
            är icke tillämpligt i detta sammanhang.
          </note>
          <note>
            Vi har, Lennart Daléus, inte uppnått kretsloppssamhället i och
            med riksdagsbeslutet.
          </note>
          <note>
            Det är väl bra att vi är flera krafter som vill utveckla den
            tanken och försöka driva arbetet vidare.
          </note>
          <note type="speaker">
            Anf. 188 LENNART DALÉUS (c) replik:
          </note>
          <note>
            Herr talman! Det är riktigt att näringslivets reaktioner kanske
            inte alltid är ett mått på aktivitet och kanske inte alltid skall
            uppfattas som någonting positivt. Men i det här fallet är de faktiskt
            det.
          </note>
          <note>
            Näringslivet reagerade först med väldigt stor skepsis på regeringens
            arbete med kretsloppet, på produktansvaret och detta att kommunerna
            skulle avlastas från det tunga hanteringsarbetet och ges mer muskler
            att hantera kontrollapparat och tillståndsfrågor osv.
          </note>
          <note>
            Under det ett och ett halvt år som regeringen har koncentrerat
            sig på den här delen av miljöarbetet kan man se hur näringslivet
            successivt har ändrat inställning. Man har anpassat sig mer och
            antagit utmaningen. På många håll är man värd uppskattning för
            det engagemanget, det tycker jag skall sägas.
          </note>
          <note>
            Det är riktigt att man inte bara har tagit det hela som kritik
            av och en attack på näringslivet. Man har faktiskt anpassat sig
            väldigt mycket. Det är kanske en av de nya metoderna som man använder
            i miljöarbetet.
          </note>
          <note>
            Jag är glad att Jan Jennehag säger att man från
          </note>
          <note>
            Västerpartiet vill anta, utveckla och fortsätta tanken på kretsloppsarbetet.
            Välkomna!
          </note>
          <note type="speaker">
            Anf. 189 ULLA PETTERSSON (s) replik:
          </note>
          <note>
            Herr talman! Lennart Daléus undrade var de socialdemokratiska
            besluten finns. Det är bara för mig att hålla med om att det är
            alldeles för få socialdemokratiska miljöbeslut, vilket till stor
            del beror på att vi dess värre inte har någon majoritetsställning
            i den här riksdagen.
          </note>
          <note>
            Men vi har förslag till beslut, som vi har fört fram under flera
            år. Bland de förslag som Lennart Daléus och andra kan hitta i
            vår miljömotion från i år finns det förslag om en rejäl satsning
            på gröna jobb, om miljöuppdrag till våra internationella beskickningar
            ute i världen, om en samlad strategi för miljösamarbete inom Öst-
            och Centraleuropa, om ett utvidgat sektorsansvar inom t.ex.
          </note>
          <note>
            turistområdet, om att man skall stoppa handel med hotade arter,
            osv.
          </note>
          <note>
            Förslagen finns alltså. Låt oss se om vi i det kommande utskottsarbetet
            inte kan bli överens om en hel del av dem, Lennart Daléus.
          </note>
          <note type="speaker">
            Anf. 190 LENNART DALÉUS (c) replik:
          </note>
          <note>
            Herr talman! De sakfrågor som Ulla Pettersson nämnde är angelägna,
            och där behövs ett gemensamt engagemang. Vad jag var ute efter
            var de litet större kontroversiella frågorna. Som vanlig medborgare
            måste man bli litet förvirrad när talesmän agerar väldigt starkt
            åt ett håll medan besluten och de verkligt tunga förslagen går
            åt ett annat håll. Jag vill gärna anta Ulla Petterssons utmaning.
          </note>
          <note>
            Margareta Winberg, ordförande i jordbruksutskottet, och några
            andra partikamrater har i andra sammanhang än här i kammaren agerat
            för kärnkraftens avveckling. Från Centerpartiet har vi i år väckt
            en motion i vilken vi ställer precisa krav på ett fullföljande
            av de tidigare riksdagsbesluten och därmed också folkomröstningens
            resultat. Då vill jag ställa frågan så här: Kan vi förvänta oss
            auktorativt stöd från socialdemokratin för den motionen? Mycket
            skulle då vara vunnet i sakfrågan och inte bara i den politiska
            retoriken.
          </note>
          <note type="speaker">
            Anf. 191 ULLA PETTERSSON (s) replik:
          </note>
          <note>
            Herr talman! Beträffande kärnkraften finns också den med i vår
            motion. Vi vill att 1991 års trepartiöverenskommelse skall fullföljas.
            Vi föreslår faktiskt att det arbetet skall sättas i gång, i vilket
            det också skall ingå en avvecklingsplan. Det är alltså fråga om
            en partimotion som hela vårt parti står bakom. Står hela Centerpartiet
            bakom den motion som Lennart Daléus talar om?
          </note>
          <note type="speaker">
            Anf. 192 LENNART DALÉUS (c) replik:
          </note>
          <note>
            Herr talman! Vi börjar nalka oss något glädjande och intressant,
            även om Ulla Petterssons resonemang fortfarande är litet luddiga.
            Hon sade att hela socialdemokratin står bakom motionen och att
            1991 års beslut skall fullföljas när det gäller kärnkraftens avveckling.
            Här finns alltså möjlighet att göra det som kallas för att ''operationalisera''
          </note>
          <note>
            den attityden. I ett mycket tydligt förslag i en motion har vi
            klarat ut hur detta lagtekniskt skall gå till. Det finns möjlighet
            för socialdemokraterna att kliva upp på den vagnen. Om jag tar
            ansvar för
          </note>
          <note>
            Centerpartiets stöd för denna motion kanske Ulla
          </note>
          <note>
            Pettersson kan ta ansvar för socialdemokraternas stöd. Det vore
            mycket intressant.
          </note>
          <note type="speaker">
            Anf. 193 MAX MONTALVO (nyd) replik:
          </note>
          <note>
            Herr talman! Det talades om elände och miljöfanatiker. Jag anser
            att det har varit till skada att miljöfanatiker har varit alltför
            vidlyftiga i sin iver att få till stånd förbättringar för miljön.
            Det har många gånger varit till skada, i synnerhet eftersom den
            breda allmänheten på det viset har tagit avstånd från miljöarbetet.
            Jag tror att det är väldigt viktigt med en folklig förankring.
          </note>
          <note>
            Det är klart att man inte kan ändra naturlagarna.
          </note>
          <note>
            Det är omöjligt. Jag erkänner att det kommer ut olika ämnen ur
            avgasrören. Men vi har så få bilar per kvadratkilometer i Sverige
            att med de nya bilarnas avgasrening borde inte biltrafiken utgöra
            något problem, utom i vissa tätorter.
          </note>
          <note>
            Vi har väckt en nollemulsionsmotion, i vilken vi säger att de
            långsiktiga kraven på bilfabrikerna måste vara att de skall få
            fram nästa generation bilar. I vår vision löser man då detta problem.
            I det sammanhanget kommer elbilar och hybridbilar in.
          </note>
          <note>
            På mässan kunde vi se att man hade tagit fram vätgasmotorn, som
            en gång i tiden var en svensk uppfinning och som utmobbades av
            den svenska oljeindustrin. Det är beklagligt att inte riksdagen
            på den tiden hjälpte till för att se till att vätgasmotorn stannade
            i Sverige och att den utvecklades snabbare. Men då var tydligen
            inte miljömedvetandet ens i Centern på topp.
          </note>
          <note type="speaker">
            Anf. 194 LENNART DALÉUS (c) replik:
          </note>
          <note>
            Herr talman! Man kan inte som Max Montalvo säga att man är på
            väg att klara utsläppen. En del utsläpp kommer med dagens bränsle
            med naturnödvändighet ut. Koldioxiden är ett av de största problemen
            med dagens biltrafik. Lösningen måste ligga i ett annat tänkande,
            andra bränslen, en annan trafikstruktur och i ett utnyttjande
            av kollektiva transportmedel på ett helt annat sätt än tidigare.
            Detta i sin tur betyder att man måste ta avstånd från stora trafikleder
            av den karaktär som t.ex. Dennispaketet innebär. Man får inte,
            Max
          </note>
          <note>
            Montalvo, ta det så lättvindigt som att säga att det finns tekniska
            lösningar och att det kommer att lösa sig om vi bara får litet
            tid på oss. Det brådskar med att stoppa i någonting annat i tankarna
            och med att ha en annan tanke om de här sakerna.
          </note>
          <note type="speaker">
            Anf. 195 MAX MONTALVO (nyd) replik:
          </note>
          <note>
            Herr talman! Skillnaden mellan Centern och Ny demokrati är att
            vi är positivt inställda till bilarna.
          </note>
          <note>
            Anledningen till att jag tyckte att detta var ett mindre problem
            för Sverige var att jag jämförde med förhållandena i Tyskland,
            där man har 50 %
          </note>
          <note>
            katalysatorsrening i dag och anser att man därmed har klarat
            problemet. I min tanke gjorde jag den jämförelsen och tyckte då
            att vi har ett väldigt litet problem.
          </note>
          <note>
            Jag klargjorde just att vår långsiktiga politik står upp för
            den biten. Under tiden kan man gott och väl använda de bilar som
            vi har i dag. Den lilla försämring av miljön som dessa bilar har
            medfört jämfört med hela industrins utsläpp under 50--60 år är
            en bagatell, tror jag.
          </note>
          <note>
            Vi har väckt en motion som syftar till att stimulera elbilar
            i tätorter. Elbilar bör få fri parkering i tätorter. Det är också
            en stimulans åt rätt håll. Man måste vidta praktiska åtgärder
            för att få folk att agera på rätt sätt. Man kan inte bara hålla
            på med avgifter och förbud.
          </note>
          <note>
            Ni stödde inte vår motion som vi väckte förra året om eftermontering
            av avgasrening på äldre bilar.
          </note>
          <note>
            Jag förstår inte riktigt varför när ni är så väldigt oroliga
            för avgaserna.
          </note>
          <note type="speaker">
            Anf. 196 LENNART DALÉUS (c) replik:
          </note>
          <note>
            Herr talman! Jag ger upp den fortsatta argumentationen. Om man
            som Max Montalvo menar att utsläppen från dagens bilar är ''en
            bagatell'' är det klart att han agerar trafikpolitiskt därefter.
            Det leder då till de ståndpunkter som Max
          </note>
          <note>
            Montalvo redovisar. Om man menar att problemen i Sverige är lösta
            och att Tyskland är någonting annat, har man inte förstått att
            luftföroreningar glider fram och tillbaka utan hänsyn till nationsgränser.
            Vi har uppenbarligen ett annat synsätt, men den diskussionen får
            vi fortsätta med vid ett annat tillfälle.
          </note>
          <note>
            Anf. 197 DAN ERICSSON i Kolmården (kds):
          </note>
          <note>
            Herr talman! Jag tycker att vi fick en liten, intressant diskussion
            om energipolitiken här på slutet.
          </note>
          <note>
            Trepartiöverenskommelsen som träffades 1991 står nu samtliga
            regeringspartier bakom. Det innebär att fem partier står för den.
            Det intressanta är att uppföljningen av energiprogrammen för ökat
            energisparande verkligen genomförs och att vi verkligen får fram
            alternativ till kärnkraften.
          </note>
          <note>
            Vi kristdemokrater har också väckt en motion och framfört våra
            tidigare synpunkter, att det borde tillsättas en parlamentarisk
            avvecklingskommitté som verkligen tillser att energiprogrammen
            fullföljs, så att det blir en avveckling av kärnkraften till år
            2010. Vi har också tagit upp lagstiftningsfrågan och ansvarighetsfrågan
            för kärnkraftsföretag vid olyckor. Det vore intressant att få
            litet mer kött på benen från socialdemokraterna. Jag har tidigare
            hört talet om att de är för detta. Men är de beredda att nu verkligen
            sätta kraft bakom orden och se till att vi får denna kärnkraftsavveckling?
          </note>
          <note>
            I övrigt hade jag tänkt ställa en del frågor till miljöministern
            om miljöbiståndet till öst, men dess värre var han tvungen att
            lämna kammaren. Därför vill jag ideologiskt och litet mer övergripande
            anknyta litet till Sören Norrbys anförande. Få saker är så fundamentalt
            viktiga som att inte rycka undan grundförutsättningarna för vår
            existens på jorden.
          </note>
          <note>
            Jag talar då förstås om behovet av ett förvaltaransvar för att
            ekosystemen skall kunna behållas intakta. En stark vision och
            strävan måste prägla vårt arbete för en bärkraftig utveckling.
          </note>
          <note>
            Detta inte minst för att det är den enda tänkbara utvecklingen
            för att inte våra barn och barnbarn skall få ägna alla krafter
            och resurser åt att komma till rätta med miljöproblem till följd
            av vår misshushållning med naturresurser.
          </note>
          <note>
            Fokuseringen för att komma till rätta med vår finansiella skuld
            måste i lika hög grad riktas mot att lägga upp strategin för att
            komma till rätta med miljöskulden. Att inte göra det är detsamma
            som att acceptera en djupt orättvis ojämlikhet i livsbetingelserna
            mellan generationerna. Det är inte acceptabelt. Den finansiella
            skulden och miljöskulden har gemensamt att de ökar fattigdomen
            och minskar handlingsutrymmet för nästa generation. Därför är
            det positivt att miljöministern senare i vår ämnar återkomma med
            förslag till åtgärder för att begränsa miljöskulden.
          </note>
          <note>
            Många stora miljöproblem såsom växthuseffekt och uttunning av
            ozonlager, försurning osv.
          </note>
          <note>
            förutsätter ett kraftfullt arbete på internationell nivå. Men
            alla miljöproblem, även de globala, åtgärdas till syvende och
            sist på det lokala planet.
          </note>
          <note>
            Detta har också tagits upp här i debatten. Därför är det viktigt
            att vi inte skyggar för att så fort som möjligt driva miljöfrågorna
            lokalt här hemma i
          </note>
          <note>
            Sverige och visa att vi verkligen går före i miljöarbetet. Det
            visar också den lilla debatt som handlade om EU och miljöarbetet.
          </note>
          <note>
            Vad gäller en rapport om skatteväxling för miljön har kds skisserat
            hur en strategi kan läggas upp.
          </note>
          <note>
            Miljöförstöring och nyttjande av naturresurser måste få rätt
            pris för att överutnyttjandet skall kunna minska. Konsumenten
            måste få en möjlighet att ställas inför de rätta priserna. En
            skatteväxling skall inte öka det sammanlagda skatteuttaget från
            näringslivet. Men genom att lägga en högre skatt på miljöförstörande
            ekonomisk aktivitet och mindre skatt på arbetskraft uppnås två
            mål. Dels ökar efterfrågan på arbete, dels minskar miljöbelastningen.
            Intentionerna i årets budget att nu tillsätta en bred parlamentarisk
            utredning som skall se över formerna för en skatteväxling är helt
            i linje med kristdemokraternas miljöpolitiska strategi. Vi ser
            detta som en stor framgång.
          </note>
          <note>
            Herr talman! Regeringen har under det gångna året lagt en rad
            förslag på miljöområdet som kommer att leda till minskat slitage
            på naturmiljön. Jag tänker då bl.a. på en förändrad skogsvårdspolitik,
            där miljömål och produktionsmål jämställs, ett ökat kretsloppsförfarande
            som har tagits upp här i debatten, genom införande av ett stegvis
            producentansvar och åtgärder för bevarande av den biologiska mångfalden.
            Ytterligare förslag kommer. Det är helt nödvändigt att en offensiv
            miljöpolitik bedrivs kontinuerligt. Detta är ingenting som vi
            kan koppla av genom att säga att vi då och då skall göra detta,
            utan det måste hela tiden finnas i processen.
          </note>
          <note>
            Om man litet kort ser på socialdemokraternas alternativ kan man
            få vissa funderingar om hur de resonerar när det gäller miljöfrågorna.
            Jag har exempelvis hört ledande socialdemokrater raljera ganska
            kraftigt med regeringens hantering av
          </note>
          <note>
            Öresundsbrofrågan. Om det för
          </note>
          <note>
            Socialdemokraterna är förvånansvärt att fyrklöverregeringen vill
            ha en mycket nogsam miljöprövning, där en absolut nollösning kan
            garanteras, bör väljarna knappast känna förtroende för det partiets
            miljöambitioner.
          </note>
          <note>
            Regeringens hantering av frågan om en fast förbindelse över Öresund
            visar just att miljöintresset står i centrum av debatten vid beslutsfattandet.
            Det centrala är att vi får in miljötänkandet över hela fältet
            och att det väger tungt.
          </note>
          <note>
            Herr talman! I vår skall vi också behandla förslag till en ny
            miljöbalk. Det är ett arbete som har pågått i många år och som
            har varit väldigt intressant. I
          </note>
          <note>
            förslaget föreslår vi en rad konkreta förbättringar för miljön.
            Jag ser fram emot den debatten under våren här i riksdagen. En
            ny miljöbalk är en stor framgång för landet.
          </note>
          <note type="speaker">
            Anf. 198 LENNART DALÉUS (c) replik:
          </note>
          <note>
            Herr talman! För en inbiten kärnkraftsmotståndare är det litet
            av en glädjens kväll när Dan Ericsson i
          </note>
          <note>
            Kolmården nu markerar kravet på en lagstiftning som innebär att
            kärnkraften avvecklas och att kärnkraftverkens ägare tar sitt
            ansvar under perioden fram till dess.
          </note>
          <note>
            Herr talman! Jag hade självfallet inte förväntat mig något annat
            av Dan Ericsson. Jag har haft förmånen att få stå på samma barrikader
            som Dan
          </note>
          <note>
            Ericsson i tidigare sammanhang i detta arbete.
          </note>
          <note>
            Med den närmast självklara attityden från, som jag utgår från,
            hela kds tillsammans med det som jag uppfattade som ett ansvarstagande
            av Ulla
          </note>
          <note>
            Pettersson att ställa upp bakom dessa krav har det här i kväll
            i själva verket formats en majoritet för att åstadkomma det som
            många av oss har längtat efter sedan folkomröstningen 1980. Det
            är därmed en glädjens kväll, herr talman!
          </note>
          <note type="speaker">
            Anf. 199 ULLA PETTERSSON (s) replik:
          </note>
          <note>
            Herr talman! Jag skall bara svara på den direkta fråga som jag
            fick. Om jag inte minns alldeles fel var det Socialdemokraterna
            som tog initiativet till
          </note>
          <note>
            1991 års överenskommelse. Den står vi naturligtvis fast vid.
            Jag anade litet tveksamhet därom från Dan
          </note>
          <note>
            Ericssons i Kolmården sida.
          </note>
          <note>
            I likhet med Dan Ericsson ser jag fram emot det fortsatta miljöarbetet
            i riksdagen. Den här debatten får anses ha visat att vi allihop
            är ganska överens om att vi inte sätter några klackar i backen
            i dag. Miljöarbetet skall gå vidare framåt, alldeles oavsett hur
            det kommer att se ut i våra relationer till omvärlden.
          </note>
          <note>
            Anf. 200 DAN ERICSSON i Kolmården (kds)
          </note>
          <note>
            replik:
          </note>
          <note>
            Herr talman! Jag söker inte någon som helst konfrontation med
            Socialdemokraterna i energifrågan, utan noterar att man har ett
            intresse.
          </note>
          <note>
            Vad jag efterlyser är konkret handling och att man verkligen
            anstränger sig för att nu följa upp det energibeslut som riksdagen
            fattade 1991.
          </note>
          <note>
            Som Lennart Daléus sade stod vi på samma barrikader vid folkomröstningen
            1980. För min del känner jag mig fortfarande frågande inför
          </note>
          <note>
            Socialdemokraternas energipolitik, inte minst mot bakgrund av
            vad som hände vid folkomröstningen där de drev fram en tredje
            linje. Därmed har vi kärnkraften kvar under en betydligt längre
            period än vad som hade behövts. Energidebatten har sedan under
            hela 1980-talet legat nere inför energibeslutet 1991, då vi ändå
            kom överens över blockgränserna. Vad jag är angelägen om är att
            detta fullföljs. Jag söker inte konfrontation utan en praktisk
            utformning. Genom de uppföljningar som hittills har gjorts kan
            vi nu se att beslutet inte har fått alltför stora effekter ute
            i verkligheten när det gäller energisparande och när det gäller
            att få fram alternativ. Det är där det hastar. Det är bra om
          </note>
          <note>
            Socialdemokraterna nu ställer upp på detta.
          </note>
          <note type="speaker">
            Anf. 201 ULLA PETTERSSON (s) replik:
          </note>
          <note>
            Herr talman! Jag vill i all försynthet påpeka att
          </note>
          <note>
            Socialdemokraterna efter 1991 inte har haft möjlighet att i regeringsställning
            driva förslag på vare sig energi- eller miljöområdet.
          </note>
          <note type="speaker">
            Anf. 202 MAX MONTALVO (nyd) replik:
          </note>
          <note>
            Herr talman! Dan Ericsson talade om att avveckla kärnkraften.
            Det ämnet var uppe också i den förra debatten. Som alla här vet
            anser vi nydemokrater att kärnkraften är miljövänlig. I en öppen
            demokrati är kärnkraften inte så farlig -- för att undvika den
            debatten -- som i en diktatur. Då tänker jag på Sovjet. Det beror
            på att vi kan föra en öppen debatt om och ha en kontroll av kärnkraften
            på ett helt annat sätt.
          </note>
          <note>
            Då undrar jag: Har det dykt upp något alternativ sedan förra
            debatten, Dan Ericsson, som är ett verkligt alternativ? Eller
            är det fortfarande fråga om det som jag förra gången kallade för
            flum, alltså att man skall dra ner på välfärden i stället? Vad
            är alternativet?
          </note>
          <note>
            Anf. 203 DAN ERICSSON i Kolmården (kds)
          </note>
          <note>
            replik:
          </note>
          <note>
            Herr talman! Det handlar inte alls om att dra ner på välfärden.
            Max Montalvo talar om att vi har en säker kärnkraft. Jag tror
            inte att de som har varit utsatta för en kärnkraftsolycka och
            bor i närområdena tycker att de i dag har en välfärd. Det är bl.a.
            dessa risker som det handlar om.
          </note>
          <note>
            Vad är då alternativet? Ja, det finns alternativ, om vi för en
            sådan politik att vi får ett sparande och utnyttjar biomassa,
            vind och annat som kan ersätta kärnkraften. Vi kan också göra
            effektiviseringar på vattenkraftsområdet. Men det måste finnas
            en politisk drivkraft. Det ger sig inte självt. Starka intressen
            står emot. Max Montalvos inlägg bekräftar det senare.
          </note>
          <note type="speaker">
            Anf. 204 MAX MONTALVO (nyd) replik:
          </note>
          <note>
            Herr talman! Dan Ericsson var just inne på skrämseltaktiken.
            Men jag nämnde faktiskt att man i en öppen demokrati har insyn,
            debatt och kontroll av kärnkraften. Där blir den relativt säker,
            för att vara försiktig med orden. Bekymret är att man fortfarande
            använder skrämselmodellen och påstår att kärnkraften är så himla
            farlig. De alternativ som redovisades nyss är inte färdigutvecklade.
            Sätt moroten ett par år framåt, men det säger ni ingenting om.
            Det är bara avveckling som är det viktiga. Det gäller bara principen.
            Jag ställer mig helt oförstående till den tanken.
          </note>
          <note>
            Anf. 205 DAN ERICSSON i Kolmården (kds)
          </note>
          <note>
            replik:
          </note>
          <note>
            Herr talman! Jag har rest omkring och haft förmånen att få besöka
            en del av de nya biobränslepannor som faktiskt växer upp runt
            om i landet. De är konkreta exempel på att det går att få fram
            alternativ och att det finns en klar marknad för detta bränsle.
            Det gäller att målmedvetet driva på en sådan utveckling.
          </note>
          <note>
            I en öppen demokrati, sade Max Montalvo, är kärnkraften relativt
            säker. Det är detta som är problemet. Kärnkraften är bara ''relativt''
            säker. Vi vet att den aldrig kommer att bli definitivt säker.
          </note>
          <note>
            Inte minst med tanke på att vi nu har åldrande reaktorer, tror
            jag att riskkänslan kommer att öka i befolkningen. Om vi inte
            skapar förutsättningar för en avställning av dessa reaktorer,
            måste vi ha ett sparande, som vi kan stimulera på olika sätt.
            Det kan där finnas nya friska förslag. Det handlar också om att
            vi skapar en marknad för alternativen.
          </note>
          <note type="speaker">
            Anf. 206 BENGT AHLQUIST (fp):
          </note>
          <note>
            Herr talman! Riksdagskamrater! Östersjön är ett sjukt innanhav,
            som får konstgjord andning genom
          </note>
          <note>
            Bälten och Öresund, då stormarna blåser i rätt riktning. Östersjön
            behöver mer syresatt saltvatten, inte mindre. Vad Östersjön behöver
            är med andra ord en positiv lösning och ingen nollösning.
          </note>
          <note>
            Jag skulle vilja göra en liten jämförelse. Ingen skulle komma
            på tanken att ordinera en svårt astmasjuk patient strypkoppel
            och rehabilitering i rökrum.
          </note>
          <note>
            Min oro är stor, och våra ungdomars oro är också stor. Vi har
            ett ansvar såsom förvaltare av naturens resurser. Hoten mot Östersjön
            är många. Kraftiga miljövårdsansträngningar krävs. Viktiga samhällssektorer
            som trafik, jordbruk och energi måste läggas om i mer miljövänlig
            riktning. Låt oss arbeta i Riokonferensens anda och för biologisk
            mångfald. Vi måste bevara biotopen Östersjön såsom ett viktigt
            exempel på ett brackhav.
          </note>
          <note>
            Tillförsel via vatten och luft av gifter, överexploatering av
            de levande resurserna samt direkt förstörelse av viktiga kustekologiska
            system utgör hot mot Östersjön. Avgränsade havsområden är särskilt
            utsatta. Kattegatt, på gränsen mellan
          </note>
          <note>
            Nordsjön och Östersjön, kollapsade först. Både
          </note>
          <note>
            Västerhavet och Östersjön är illa ute. Nordsjön har klarat sig
            bättre genom att vattenutbytet är effektivare med ett utbyte på
            två tre år.
          </note>
          <note>
            För Östersjöns överlevnad är ett internationellt samarbete helt
            nödvändigt. Här räcker det inte enbart med Östersjöstaterna. Havet
            börjar ju inte vid stranden utan vid gränsen för dess tillrinningsområde.
            All mark som vattnet rinner igenom på vägen mot havet och allt
            vatten som rinner ut i havet påverkar förhållandena i
          </note>
          <note>
            Östersjön. Med andra ord påverkas havet av vårt nyttjande av
            såväl mark som luft.
          </note>
          <note>
            40 % av det kväve som tillförs Östersjön kommer från luften.
            Huvuddelen kommer från biltrafiken, där den tunga trafiken utgör
            en del. Havet är slutstationen och tar emot mer och mer av både
            näringsämnen och gifter. Av det totala flödet mellan Nordsjön
            och Östersjön beräknas ungefär
          </note>
          <note>
            30 % gå genom Öresund. Flödet genom Öresund beräknas svara för
            omkring 50 % av salttillförseln.
          </note>
          <note>
            Redan i dag, före brons tillkomst, finns det på tok för litet
            syresatt vatten för att garantera Östersjöns framtid som ett levande
            innanhav. Det krävs kraftiga stormar i rätt vindriktning.
          </note>
          <note>
            Grundproblemet för Östersjön med kraftig övergödning kvarstår
            dock och förvärras på sikt genom den stimulans av biltrafiken
            som en broförbindelse utgör. Är bron verkligen ett nationellt
            intresse?
          </note>
          <note>
            Syrebristen gör att de döda bottnarna utbreder sig i Östersjön.
            Vi vet vad som händer när syret tar slut. Då ökar svavelväteproduktionen.
            Den omfattande syrebristen har medfört att närmare hälften av
            egentliga Östersjöns bottenareal har drabbats av bottendöd under
            de senaste tio åren.
          </note>
          <note>
            Vilket öde väntar torskfisket i Östersjön? Under de senaste 5--10
            åren har torskfisket minskat i omfattning. Trolig orsak är syrebristen.
            Torskens förutsättningar att yngla beror på salthalten. Den måste
            vara den lämpliga. Dessutom måste det finnas syre. Eftersom allt
            större delar av de djupa områdena har drabbats av syrebrist, har
            livsrummet krympt för torskäggen.
          </note>
          <note>
            Är det läckande bottnar som förorsakar laxdöd? En annan risk
            med ökande syrebrist är att bottnarna kan börja läcka såväl fosfat
            som tungmetaller och andra gifter. I dag finns i sedimentlagren
            ett naturligt skal. Den gräns som där bildas kallas redoxklinen.
            Den förhindrar att gifter som lagrats i sedimenten läcker upp
            i vattnet. Men i takt med att syret tar slut i bottenvattnet förskjuts
            redoxklinen uppåt och tungmetaller och andra gifter som har lagrats
            under lång tid läcker upp i vattnet. Laxen i våra älvar och odlingar
            har sannolikt drabbats av en miljösjukdom, som benämns M 74. Värst
            drabbad är odlingen nere i Mörrumsån, där dödligheten har legat
            runt 95 %. Laxhonorna visar tecken på genetiska störningar. Balansrubbningar
            har konstaterats på den vuxna laxen, vilket kan tyda på läckage
            av tungmetaller eller annat gift som påverkar balanssinnet.
          </note>
          <note>
            Vi måste styra över till miljövänligare trafiksystem och föra
            över den tunga lastbilstrafiken till sjötransporter.
          </note>
          <note>
            50 000 riktigt tunga lastbilar i Sverige släpper vardera ut 1
            ton kväveoxider, 55 ton koldioxider och 100 kilo sot. Tecknen
            tyder på att den tunga trafiken blir den största förorenaren i
            framtiden, trots skärpta avgasregler för tunga lastbilar.
          </note>
          <note>
            Konkreta förbättrande åtgärder vore att föra över långväga transporter
            till båt och järnväg. Härvidlag skulle de s.k. ro-ro-fartygen
            kunna göra en stor insats. Ett forskningssamarbete i nätverk,
            såsom i
          </note>
          <note>
            Baltic University, är en utmärkt katalysator för gemensamma ansträngningar
            på miljöområdet. Låt oss stödja the Baltic University Programme!
          </note>
          <note type="speaker">
            Anf. 207 MAX MONTALVO (nyd) replik:
          </note>
          <note>
            Herr talman! Jag skulle vilja höra, Bengt Ahlquist, vad som i
            klartext menas med att styra över den tunga trafikens gods till
            båt och järnväg. Om det innebär att man skall tvångsstyra över
            någonting, tror jag att Folkpartiet är ute på fel väg.
          </note>
          <note type="speaker">
            Anf. 208 BENGT AHLQUIST (fp) replik:
          </note>
          <note>
            Herr talman! Man kan arbeta med stimulanser och ta bort hinder.
            I dag utgör hamntaxorna stora hinder. Det har tidigare gjorts
            en beräkning av detta, som Bilspedition varit intresserat av.
            Det skulle finnas en lönsamhet i att föra över trafik till kust.
            Om man också tar hänsyn till miljöeffekterna blir resultatet ännu
            bättre.
          </note>
          <note>
            Det är alltså inte med piska utan med morötter som vi vill gå
            fram. Det kan inte vara rimligt att slita ned vägkapitalet med
            långväga transittransporter genom Sverige.
          </note>
          <note type="speaker">
            Anf. 209 MAX MONTALVO (nyd) replik:
          </note>
          <note>
            Herr talman! Om det gäller morötter, kan jag hålla med om att
            det kan vara en möjlighet. Jag tycker att man då skall låta marknaden
            avgöra om morötterna är tillräckligt lockande.
          </note>
          <note type="speaker">
            Anf. 210 KENNETH LANTZ (kds):
          </note>
          <note>
            Herr talman! Jag skulle som siste talare denna kväll vilja aktualisera
            dricksvattenförsörjningen.
          </note>
          <note>
            Tillgång till friskt vatten är något som alltför lätt tas för
            givet i ett land som Sverige med många tusen sjöar, floder, vatten
            i isälvsavlagringar, osv. Alltför ofta tar planeringen sin utgångspunkt
            i att vattnet utgör en statisk resurs, som finns kvar där med
            sina tjänster, oberoende av mänskliga aktiviteter. Men detta är
            ett feltänkande. Hotbilden gentemot vattenmiljön och en långsiktig
            och bärkraftig dricksvattenförsörjning är omfattande och komplex.
          </note>
          <note>
            Försurning och övergödning är välkända miljöproblem. I Naturvårdsverkets
            rapport om miljöns tillstånd år 2020 beskrivs dessa problem t.o.m
            som förvärrade i förhållande till dagens läge, trots att kalkningsinsatser
            skulle fortsätta i nuvarande omfattning och internationella utsläppsavtal
            efterföljas.
          </note>
          <note>
            Andra problem är det mycket bristfälliga skydd som våra dricksvattentillgångar
            i dag har, i lag och skyddsföreskrifter. Naturresurslagen anger
            t.ex.
          </note>
          <note>
            inte någon dricksvattentillgång som riksintresse.
          </note>
          <note>
            Ute i kommunerna har endast hälften av grundvattentäkterna skyddsföreskrifter.
            SGU har bara haft resurser att inventera ungefär 2 % av landets
            grundvattentillgångar. Det måste ses som ett mycket stort problem
            att grundläggande infrastruktur i form av sådan kunskap är så
            dålig.
          </note>
          <note>
            Listan på ytterligare problem kan göras lång. Det finns exempelvis
            risker med transporter av farligt gods, dåligt brunnsvatten och
            förorenat dagvatten i våra tätorter. I en motion om bärkraftig
            dricksvattenförsörjning tar vi bl.a. upp just behovet av en lagförändring
            i VA-lagen som möjliggör att lägre VA-taxa skulle kunna ges till
            de fastigheter som ordnar med egna LOD-lösningar, dvs.
          </note>
          <note>
            lösningar för lokalt omhändertagande av dagvatten. Jag vill därför
            fråga: Är miljöministern beredd att verka för en sådan lagförändring?
          </note>
          <note>
            Herr talman! Som ett av de mer anmärkningsvärda problemområdena
            vill jag ta upp radonhaltigt vatten. Radon i grundvattnet uppstår
            till följd av radioaktiva processer i unga graniter. Det bästa
            hade naturligtvis varit att geologisk information redan från början
            hade kunnat avstyra att brunnar borras i starkt radonhaltigt berg.
            Men faktum är att ett stort antal hushåll har problem med höga
            radonhalter i brunnsvattnet, vilket i sin tur ger höga halter
            av radon i inomhusluften. Vi vet att radon i inomhusluften utgör
            en mycket stor hälsorisk och ger upphov till ett stort antal cancerfall
            varje år.
          </note>
          <note>
            Vad man också misstänker är att radon i dricksvattnet utgör en
            hälsorisk. Trots detta finns det inga gränsvärden för radon i
            dricksvatten.
          </note>
          <note>
            Herr talman! En riskfaktor för dricksvattnet utgörs av ett i
            många delar dåligt underhållet avloppsledningsnät. I en studie
            av vattenburna sjukdomsutbrott i Sverige, utförd av Yvonne
          </note>
          <note>
            Andersson på Nordiska hälsovårdsskolan i
          </note>
          <note>
            Göteborg 1992, redovisas 61 utbrott med totalt
          </note>
          <note>
            32 000 insjuknade under 1980-talet. Detta motsvarar lika många
            utbrott som under ett helt sekel tidigare. Att vi står inför stora
            problem förstår vi när man ser kostnaderna för att komma till
            rätta med problemen -- om det alls är möjligt. De stora satsningar
            på rening av vatten som genomförts de senaste decennierna har
            gällt reningsverk - inte nyinvesteringar i ledningsnätet. Man
            beräknar nyanskaffningsvärdet för det VA-system som vi byggt upp
            till 300 miljarder kronor. Av detta utgör ledningarna ungefär
            250 miljarder kronor.
          </note>
          <note>
            Som ett led i att nå ett mer kretsloppsanpassat samhälle förespråkar
            vi kristdemokrater att problemen bl.a. möts genom att kretsloppsbaserade
            toalettsystem stimuleras. Den självklara principen att ta vara
            på de resurser som människans urin och fekalier utgör, samtidigt
            som hälsoproblem förebyggs, har hittills inte mött något gensvar.
            Det är bara att konstatera, att utvecklingen på detta område springer
            förbi politiker och myndigheter. I kommunerna, där man står inför
            kostbara nyinvesteringar i nya nät och kvävereningssteg, har man
            i flera fall insett det rimliga och kostnadseffektiva i att satsa
            på alternativ. Tanums kommun på västkusten är ett exempel. Där
            råder, som säkert är bekant, krav på torr- eller snålspolande
            toaletter i nybebyggelse, i första hand vad beträffar fritidshus.
          </note>
          <note>
            Herr talman! Problembilden är så pass komplex och omfattande
            att vi kristdemokrater menar att ett helhetsgrepp måste tas. Jag
            efterlyser och vill framhålla behovet av en grundlig inventering
            och åtgärdsstrategi för att nå målet en bärkraftig dricksvattenförsörjning.
            Detta är något som vi för övrigt förband oss att åstadkomma redan
            vid undertecknandet av Agenda 21 under
          </note>
          <note>
            Riokonferensen 1992, och jag anser att det måste genomföras.
          </note>
          <note>
            Jag vill därför föreslå regeringen att verka för tillsättande
            av en bred parlamentarisk utredning om dricksvattenförsörjningen.
          </note>
          <note>
            (forts.prot.58)
          </note>
          <note>
            5 § Kammaren åtskildes kl. 21.09.
          </note>
          <note>
            nFörhandlingarna leddes
          </note>
          <note>
            av talmannen från sammanträdets början t.o.m. 4
          </note>
          <note>
            § anf. 24 (delvis),
          </note>
          <note>
            av förste vice talmannen därefter t.o.m. anf. 37
          </note>
          <note>
            (delvis),
          </note>
          <note>
            n
          </note>
          <note>
            av andre vice talmannen därefter t.o.m. anf. 79
          </note>
          <note>
            (delvis),
          </note>
          <note>
            av tredje vice talmannen därefter t.o.m. anf. 118
          </note>
          <note>
            (delvis),
          </note>
          <note>
            av talmannen därefter t.o.m. anf. 156 (delvis) och
          </note>
          <note>
            av tredje vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
