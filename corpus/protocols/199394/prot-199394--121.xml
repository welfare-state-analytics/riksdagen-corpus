<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199394</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199394</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199394--121</head>
          <docDate when="1994-06-09">1994-06-09</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollet för den 3 juni.
          </note>
          <note>
            2 § Avsägelse
          </note>
          <note>
            Talmannen meddelade att Bengt Rosén (fp) avsagt sig uppdraget
            att vara suppleant i finansutskottet.
          </note>
          <note>
            Kammaren biföll denna ansökan.
          </note>
          <note>
            3 § Meddelande om kompletteringsval till finansutskottet
          </note>
          <note>
            Talmannen meddelade att folkpartiet liberalernas riksdagsgrupp
            på grund av uppkommen vakans anmält Olle Schmidt som suppleant
            i finansutskottet efter Bengt Rosén.
          </note>
          <note>
            Talmannen förklarade vald till
          </note>
          <note>
            suppleant i finansutskottet
          </note>
          <note>
            Olle Schmidt (fp)
          </note>
          <note>
            4 § Anmälan om nya ersättare för statsråd
          </note>
          <note>
            Talmannen anmälde
          </note>
          <note>
            att Karin Pilsäter (fp) fr.o.m. den 20 juni i Sören
          </note>
          <note>
            Norrbys ställe skulle tjänstgöra som ersättare för socialminister
            Bengt Westerberg samt
          </note>
          <note>
            att Lars Bergstig (fp) fr.o.m. den 20 juni i Karin
          </note>
          <note>
            Pilsäters ställe skulle tjänstgöra som ersättare för finansminister
            Anne Wibble.
          </note>
          <note>
            5 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Finansutskottets betänkande 1993/94:FiU20
          </note>
          <note>
            6 § Beslut rörande utskottsbetänkanden som slutdebatterats den
            8 juni
          </note>
          <note>
            NU23 Särskilda konkurrensregler för lantbruket
          </note>
          <note>
            Mom. 2 (omfattningen av undantaget för lantbruket)
          </note>
          <note>
            1. utskottet
          </note>
          <note>
            2. men. (v)
          </note>
          <note>
            Votering:
          </note>
          <note>
            310 för utskottet
          </note>
          <note>
            7 för men.
          </note>
          <note>
            5 avstod
          </note>
          <note>
            27 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            128 s, 77 m, 30 fp, 28 c, 24 kds, 19 nyd, 1 v, 3 -
          </note>
          <note>
            För men.:
          </note>
          <note>
            7 v
          </note>
          <note>
            Avstod:
          </note>
          <note>
            1 s, 1 nyd, 3 v
          </note>
          <note>
            Frånvarande:
          </note>
          <note>
            9 s, 3 m, 3 fp, 3 c, 2 kds, 3 nyd, 3 v, 1 -
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            NU27 Ombildning av Landshypotek
          </note>
          <note>
            1. utskottet
          </note>
          <note>
            2. res. (nyd)
          </note>
          <note>
            Votering:
          </note>
          <note>
            296 för utskottet
          </note>
          <note>
            20 för res.
          </note>
          <note>
            2 avstod
          </note>
          <note>
            31 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            126 s, 76 m, 29 fp, 28 c, 24 kds, 10 v, 3 -
          </note>
          <note>
            För res.:
          </note>
          <note>
            20 nyd
          </note>
          <note>
            Avstod:
          </note>
          <note>
            1 s, 1 m
          </note>
          <note>
            Frånvarande:
          </note>
          <note>
            11 s, 3 m, 4 fp, 3 c, 2 kds, 3 nyd, 4 v, 1 -
          </note>
          <note>
            NU29 Kompletteringspropositionen
          </note>
          <note>
            Kammaren biföll utskottets hemställan.
          </note>
          <note>
            NU30 Uppskov med behandlingen av vissa ärenden
          </note>
          <note>
            Kammaren biföll utskottets hemställan.
          </note>
          <note>
            7 § Vissa tandvårdsfrågor
          </note>
          <note>
            Föredrogs ånyo
          </note>
          <note>
            socialförsäkringsutskottets betänkande
          </note>
          <note>
            1993/94:SfU18 Vissa tandvårdsfrågor
          </note>
          <note>
            (prop.1993/94:221).
          </note>
          <note type="speaker">
            Anf. 1 SIGGE GODIN (fp):
          </note>
          <note>
            Fru talman! Med hänvisning till de synpunkter som kom fram vid
            gårdagens debatt i det här ärendet yrkar jag att ärendet återremitteras
            till utskottet för fortsatt beredning.
          </note>
          <note type="speaker">
            Anf. 2 MARGARETA ISRAELSSON (s):
          </note>
          <note>
            Fru talman! Med hänvisning till samma debatt finner jag inga
            som helst skäl för att återförvisa ärendet till utskottet, varför
            jag yrkar avslag på den begäran.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            SfU18 Vissa tandvårdsfrågor
          </note>
          <note>
            Återförvisningsyrkande (fp)
          </note>
          <note>
            Votering:
          </note>
          <note>
            162 för bifall
          </note>
          <note>
            162 för avslag
          </note>
          <note>
            25 frånvarande
          </note>
          <note>
            Talmannen konstaterade att minst en tredjedel av de röstande
            hade röstat ja och att kammaren således bifallit yrkandet om återförvisning
            av ärendet till utskottet för ytterligare beredning.
          </note>
          <note>
            Partivis fördelning av rösterna:
          </note>
          <note>
            För bifall:
          </note>
          <note>
            78 m, 30 fp, 28 c, 24 kds, 1 nyd, 1 -
          </note>
          <note>
            För avslag:
          </note>
          <note>
            130 s, 19 nyd, 11 v, 2 -
          </note>
          <note>
            Frånvarande:
          </note>
          <note>
            8 s, 2 m, 3 fp, 3 c, 2 kds, 3 nyd, 3 v, 1 -
          </note>
          <note>
            8 § Ytterligare åtgärder mot barnpornografi m.m.
          </note>
          <note>
            Föredrogs
          </note>
          <note>
            konstitutionsutskottets betänkande
          </note>
          <note>
            1993/94:KU28 Ytterligare åtgärder mot barnpornografi m.m.
          </note>
          <note>
            Kammaren biföll utskottets hemställan om att ärendet skulle avgöras
            efter endast en bordläggning
          </note>
          <note type="speaker">
            Anf. 3 BIRGER HAGÅRD (m):
          </note>
          <note>
            Fru talman! Den 17 januari i år, sent på kvällen, återvände jag
            till Sverige och riksdagen från en utlandsresa. Jag hade bara
            delvis kunnat följa med i andra länders medier vad som timat i
            konungariket under min bortovaro. Påföljande morgon väcktes jag
            av reportrar från press och radio, som ville ha ett uttalande
            -- prompt och klart -- om hur jag såg på barnpornografi, och särskilt
            då kravet på en kriminalisering av innehavet. Det visade sig att
            en
          </note>
          <note>
            TV-kanal hade sänt ett program där sällsynt äckliga barnpornografiska
            sekvenser hade visats.
          </note>
          <note>
            Att ta avstånd från den vidriga företeelse som barnpornografi
            utgör var inte svårt. Men varifrån hade man fått att kriminalisering
            av innehavet löste alla problem? Skulle vi verkligen införa censur
            i
          </note>
          <note>
            Sverige som i århundraden, och senast nu i EU-
          </note>
          <note>
            förhandlingarna, hållit fram betydelsen av vår tryck- och yttrandefrihet?
            Skulle en trots allt så marginell företeelse som barnpornografi,
            hur vidrig den än är, få oss att gå ifrån alla grundläggande principer?
            Vilket var målet när det gällde stopp för barnpornografin -- stopp
            för alstren eller stopp för själva övergreppen? Borde det inte
            finnas rum för en smula eftertanke, särskilt inom konstitutionsutskottet
            som är satt att vakta våra grundlagar och bland dem den yttersta
            hörnpelaren för demokratin: tryck- och yttrandefriheten?
          </note>
          <note>
            Så hade jag hoppats, men så blev det inte. KU:s ordförande gjorde
            en stolt proklamation om att frågan borde höjas över partipolitiken.
            Men rätt snart stod det klart att han därmed menade att alla borde
            ansluta sig till kravet på en kriminalisering av innehavet; något
            som vissa massmedier utan närmare eftertanke ropade på. Det krävde
            dock en grundlagsändring, och ett sådant förslag skulle i grundlagsenlig
            ordning ha lagts på riksdagens bord senast den 17 december förra
            året. Av naturliga skäl fanns det inte något sådant ändringsförslag.
          </note>
          <note>
            Frågan hade inte aktualiserats av någon i de partiöverläggningar
            som föregick de grundlagsändringar som vi under våren har haft
            att ta ställning till.
          </note>
          <note>
            I själva verket, fru talman -- och jag är ledsen över att behöva
            säga det -- är det främst socialdemokraterna som bär ansvaret
            för att barnpornografin tillåtits husera på det sätt som skett
            under de senaste decennierna.
          </note>
          <note>
            Socialdemokraterna drev 1970, bl.a. mot moderaterna, igenom ett
            avskaffande av de s.k.
          </note>
          <note>
            tukt- och sedlighetsparagraferna i såväl brottsbalken som tryckfrihetsförordningen.
            Detta öppnade vägen för pornografin, också barnpornorgrafin. Min
            partikollega, Ola Karlsson, kommer senare att ange några av de
            motiv som uppenbarligen drev socialdemokraterna till detta.
          </note>
          <note>
            Sedan borgerliga regeringar hade tagit över genomdrevs en lagstiftning
            som 1980
          </note>
          <note>
            kriminaliserade barnpornografin. Under den socialdemokratiska
            regeringsperioden 1982-1991
          </note>
          <note>
            hände absolut ingenting. Den nya borgerliga regeringen grep sig
            dock saken an med ny kraft.
          </note>
          <note>
            Resultatet blev att redan från den 1 juli förra året fyrdubblades
            straffet för produktion och spridning av barnpornografi från 6
            månaders till 2 års fängelse.
          </note>
          <note>
            Dessutom har regeringen gått vidare. Man har skickat ut en departementspromemoria
            med olika förslag till straffskärpningar och olika åtgärder för
            att komma till rätta med barnpornografin. Detta skedde samtidigt
            som TV och massmedierna tog upp frågan på ett alltför enkelt sätt.
          </note>
          <note>
            Socialdemokraterna, som hade ett föga ärofullt förflutet när
            det gällde den barnpornografi som de tillåtit, skyndade sig att
            göra en helomvändning.
          </note>
          <note>
            Antingen präglades ordföranden Thage G Peterson av en ohöljd
            cynism och partitaktik eller också av en aningsfull oskuld --
            som är svår att tro på -- eller också kanske en, när det gäller
            medlen, överdriven strävan att förbättra situationen. Jag vill
            gärna hoppas på det senare.
          </note>
          <note>
            Situationen blev alltså den att det ställdes krav från bl.a.
            socialdemokraterna på att man skulle sätta åt sidan vårt vanliga
            demokratiska sätt att ändra grundlagen bara för att kriminalisera
            innehav av barnpornografi. Man ville alltså att vi skulle använda
            oss av en undantagsparagraf för snabb ändring av grundlagen --
            en undantagsparagraf som aldrig tidigare har använts annat än
            när det gällt vissa teknikaliteter. fem sjättedelar av KU:s ledamöter
            måste rösta för en sådan snabbändring.
          </note>
          <note>
            Detta kunde naturligtvis inte accepteras av utskottets moderata
            och folkpartistiska ledamöter.
          </note>
          <note>
            Grundlagens helgd betyder för mycket.
          </note>
          <note>
            Meningen med vår grundlag är just att den inte skall gå att ändra
            på grund av tillfälliga stämningar eller känslolägen. Vad som
            gäller vår folkvilja, frioch rättigheter, tryck- och yttrandefrihet
            är själva grunden för vår demokrati. Undantagsparagrafen skall,
            är det meningen, endast användas i fall där vissa teknikaliteter
            blivit bortglömda i lagstiftningsarbetet; sådant händer.
          </note>
          <note>
            För oss moderater är vår demokratiska grundlag något som skall
            hållas i helgd och respekteras. Vi är inte beredda att tillåta
            censur efter tillfälliga ytterlighetskrav. Vi moderater har aktivt
            motsatt oss att det blev fritt fram för barnpornografin. Vi har
            medverkat till en straffskärpning beträffande distribution och
            produktion. I stöpsleven ligger just nu åtskilliga andra straffskärpningar
            som jag utgår från att justitieministern kommer att beröra i sitt
            inlägg.
          </note>
          <note>
            Vår normala grundlagsstiftning kräver två beslut med ett riksdagsval
            emellan. Dessutom skall ett grundlagsförslag ha introducerats
            senast 9 månader före ett riksdagsval. Då det vidare är fråga
            om en ytterst komplicerad lagstiftning om yttrande- och tryckfriheten
            anser vi moderater att hela frågan måste övervägas synnerligen
            ingående. Däremot har vi, när det gäller konfiskering av sådant
            som polisen funnit, ansett att det är något som trots allt bör
            kunna accepteras eftersom det inte gör alltför mycket våld på
            grundlagen.
          </note>
          <note>
            Det finns också, fru talman, anledning att säga något om utskottens
            initiativrätt. Den var länge ifrågasatt och tillämpades i realiteten
            inte, men knäsattes omsider i vår nuvarande författning.
          </note>
          <note>
            Konstitutionsutskottet hade också väsentliga synpunkter att ange
            när frågan var uppe 1970. Man sade då: En principiellt viktig
            nyhet i förslaget är att utskotten skall få självständig initiativrätt.
            Och vidare: Utskottet förutsätter emellertid att de nya befogenheterna
            skall begränsas med samma varsamhet som iakttagits av de utskott
            som har självständig initiativrätt enligt nuvarande ordning.
          </note>
          <note>
            Man förutsatte alltså att det skulle vara praktiskt taget enhälliga
            utskott som tog initiativ om man frångick den vanliga beredningsproceduren.
          </note>
          <note>
            Vi har nu sett tendenser till att man luckrar upp de gamla tankegångarna.
            Vi såg det häromdagen när frågan om partnerskapslagstiftningen
            avgjordes.
          </note>
          <note>
            Det var inte något enhälligt utskott som fattade beslut; beslutet
            fattades med minsta möjliga majoritet: 8--7. I konstitutionsutskottet
            har vi dock, dess bättre, ett krav på att sådana snabbändringar
            kräver fem sjättedels majoritet. Vi har inte något motsvarande
            krav när det gäller de vanliga utskotten.
          </note>
          <note>
            Enligt min mening, fru talman, finns det anledning att se över
            initiativrätten, och måhända också kräva att det i fortsättningen
            skall vara fem sjättedels majoritet i de vanliga utskotten för
            att utskotten skall kunna ta initiativ.
          </note>
          <note>
            Vi moderater hade därför, fru talman, tungt vägande skäl då vi
            motsatte oss att en grundlagsändring beträffande kriminalisering
            och innehav forcerades fram i allra högsta hast. Vi vet ingenting
            om konsekvenserna för tryck- och yttrandefrihetslagstiftningen,
            inte heller vet vi något om den reella effekten på den avart som
            vi vill komma åt, nämligen barnpornografin. Därför ser vi det
            nu föreliggande förslaget som ett tomt slag i luften. Möjligen
            är det bra. Det kan dock inte förverkligas förrän tidigast den
            1 januari 1999.
          </note>
          <note>
            Därför hade det varit bättre att låta en utredning i lugn och
            ro utarbeta verkligt effektiva förslag i stället för att som nu
            hasta fram beslut, som ändå mycket väl kan falla så småningom.
            Det hade varit bättre att låta en utredning i lugn och ro arbeta
            fram de förslag som sedermera skulle kunna träda i kraft.
          </note>
          <note>
            En sådan lagstiftning har tiden på sig ända fram till den 1 januari
            1997. Att anta den här vilande grundlagsändringen redan nu är
            en verkningslös och tom gest, ett populistiskt slag i luften.
          </note>
          <note>
            Från moderat sida kan vi emellertid konstatera att våra ambitioner
            till stor del har infriats. Vi har i motsats till socialdemokraternas
            frisläppande av barnpornografi 1970 genomdrivit en restriktiv
            lagstiftning 1980, en straffskärpning 1993 och det finns nya förslag
            till ytterligare straffskärpning som har kommit att aktualiseras
            just i år. Samtidigt vill vi ha alla konsekvenser och effekter
            utredda av en grundlagsändring som bl.a. skulle innebära att vi
            tummar på väsentliga frihetsprinciper. Censur är någonting som
            vi moderater har ytterligt svårt att kunna acceptera.
          </note>
          <note>
            Dessutom kan man, inte minst mot bakgrund av det vi hörde på
            nyheterna i går, om ett stort beslag i
          </note>
          <note>
            Trelleborg, fråga oss om inte just den lagstiftning vi har redan
            ger väsentliga instrument och vapen för polisen i kampen mot barnpornografi.
          </note>
          <note>
            Barnpornografi är en styggelse. Den skall bekämpas. Den skall
            bort ur det svenska samhället.
          </note>
          <note>
            Men det skall inte tillåtas att vi samtidigt tummar på väsentliga
            frihetsprinciper som har varit vägledande för det här landet i
            ett par hundra år.
          </note>
          <note>
            Fru talman! Jag yrkar med detta bifall till den reservation som
            fogats till betänkandet.
          </note>
          <note type="speaker">
            Anf. 4 BENGT HURTIG (v):
          </note>
          <note>
            Fru talman! Det var roligt att höra Birger Hagårds omsorg om
            grundlagen. När vi i första läsningen ändrade grundlagen avseende
            medlemskapet i EU, konstaterade utskottet att det var oklart i
            vilken omfattning överförandet av beslutsrätt skulle gälla och
            i vilken grad svensk konstitution skulle bli underordnad EU-rätten.
            Det var på tämligen lösa grunder man genomförde den här ändringen.
            Men det tyckte även moderaterna var förenligt med omsorgen om
            grundlagen.
          </note>
          <note>
            Omsorgen om att man inte skall använda fem sjättedelsmajoriteten
            gällde tydligen inte heller när vi ändrade lagen om konfiskation.
            Då kunde man tydligen också tumma på samvetet. Det tycker jag
            i det här fallet var bra.
          </note>
          <note>
            Ytterligare åtgärder mot barnpornografi heter det här betänkandet.
            Efter mer än ett års häftig debatt har konstitutionsutskottet
            försökt att åstadkomma några insatser som skall försvåra den olagliga
            spridningen av barnpornografi. Men innehavskriminaliseringen har
            vi inte kommit åt.
          </note>
          <note>
            Inte ens kriminalisering av överlämnande av barnpornografisk
            film har moderaterna kunnat gå med på. Betänkandet kunde ha hetat
            Otillräckliga åtgärder mot barnpornografi.
          </note>
          <note>
            Trots den långa debatten, seminarier, utfrågningar och utredningar
            lyckades regeringen inte komma till skott med nödvändiga förslag
            till grundlagsändringar i så god tid att innehav skulle kunna
            kriminaliseras. Med sina 4 ledamöter i utskottet har moderaterna
            också kunnat blockera ett utskottsinitiativ i det här avseendet.
          </note>
          <note>
            Det är tydligen främst oron för att censurförbudet skulle genombrytas
            som gjort att regeringen och moderaterna har velat ha ännu mer
            utredningar än de som gjorts. Mängden av motioner synes inte heller
            ha påverkat dem. Censurförbudet är viktigt, men när barn utsätts
            för dessa grova övergrepp och tillfogas skador som kan bli livslånga
            måste ängslan för att någon pornografisk film för mycket skulle
            beslagtas få vika.
          </note>
          <note>
            Det här är ingen marginell företeelse. Jag tycker att
          </note>
          <note>
            Birger Hagårds uttalande i det avseendet är häpnadsväckande.
            Om innehav kriminaliseras måste givetvis risken för godtyckliga
            och kränkande husundersökningar elimineras. Jag har också blivit
            övertygad om att detta är möjligt.
          </note>
          <note>
            Mängder av människor har bönat och bett oss att vi skall ta ansvar
            och stoppa barnpornografin. De skäms över att Sverige är ett av
            de mest liberala länderna när det gäller hanteringen av de här
            produkterna. Det hänger samman med att vi anser att barnpornografibrott
            bör sortera under begreppen tryckfrihetsbrott och yttrandefrihetsbrott,
            vilket gör lagstiftningen litet långsam och komplicerad.
          </note>
          <note>
            Efter det att nu föreslagna lagändringar genomförts och trätt
            i kraft den 1 januari 1995 kommer innehavare och överlämnare av
            enstaka exemplar inte att kunna straffas för sina handlingar.
            Tullen kommer, precis som förut, att få stå och titta på när lådorna
            passerar gränsen in i landet. Däremot kan tullen få hjälpa andra
            länder, i vilka tullen har rätt att stoppa barnpornografi. Det
            är först när spridningsbrottet i landet är ett faktum som de kan
            stoppas. Och just spridningsbrottet kan vara svårt att bevisa.
            Det är bara om filmen eller videogrammet tidigare är spritt som
            det nu blir möjligt att konfiskera enstaka exemplar som överlämnas
            till annan.
          </note>
          <note>
            Många har nog trott att vi har förbjudit barnpornografi i Sverige.
            Men lagstiftningen har hål. De fria entreprenörerna är uppfinningsrika,
            och vi kan se nästan varje vecka vad de hittar på.
          </note>
          <note>
            Från den här talarstolen har under de senaste tre åren framförts
            den ena hyllningen efter den andra till de privata entreprenörerna.
            Inte minst kds ger ibland intrycket av att de har Guds välsignelse.
          </note>
          <note>
            Barnpornografihandeln är ytterligare ett exempel på hur oerhört
            viktigt det är att det finns en rättsordning som håller marknaden
            i tukt och förmaning. Även en lång rad annan handel på marknaden
            väcker min avsky. Handeln med enskilda barn för prostitution och
            för produktion av barnpornografi kan helt enkelt inte tillåtas
            om vi vill kalla oss ett civiliserat samhälle. Såvitt jag vet
            har det inte heller kunnat bevisas att det förekommer i Sverige.
          </note>
          <note>
            Det finns också en internationell handel med kvinnor för prostitution
            och pornografiproduktion som borde vara ovärdig civiliserade samhällen.
            Det finns mycket på den oreglerade kapitalistiska marknaden som
            har prägeln av medeltida mörker och som vi förtroendevalda borde
            ta itu med på allvar. Handel med förbjudna mediciner, handel med
            krigsmateriel, handel med modersmjölksersättning som dödar, export
            av miljöfarligt avfall till fattiga länder och annat sådant får
            oss ibland att känna vanmakt. Jag tror, fru talman, inte på det
            oupplysta penningväldet.
          </note>
          <note>
            Det som trots allt är ett framsteg i det här betänkandet är att
            barnpornografi som påträffas i samband med förundersökningar av
            brott i allmänhet nu kommer att få beslagtas och konfiskeras.
            Men den som är laglydig behöver inte vara orolig för att hans
            innehav av barnpornografi skall rubbas. Därför är jag övertygad
            om att debatten kommer att fortsätta.
          </note>
          <note>
            Annat som är positivt är att den vinst som barnpornografihandlare
            kan ha gjort på sin olagliga hantering får förverkas. Hittills
            har brottslingen otroligt nog fått behålla sin vinst på barnpornografin.
            Om det däremot varit vinst på olaga våldsskildring har vinsten
            kunnat förverkas.
          </note>
          <note>
            Det är givetvis också bra att det ges regeringen till känna att
            polisorganisationen för bekämpning av barnpornografibrott måste
            förbättras.
          </note>
          <note>
            Det är också värt att notera att utskottet i enlighet med Vänsterpartiets
            motion vill att regeringen skall undersöka möjligheterna att införa
            en åldersgräns på i princip 18 år och att den norska modellen
            därvid bör prövas.
          </note>
          <note>
            När det gäller det nordiska samarbetet hoppas jag att Berith
            Eriksson skall komma tillbaka till detta ämne senare under debatten.
            Nordiska rådets session i år har faktiskt rekommenderat oss att
            kriminalisera innehav av barnpornografi.
          </note>
          <note>
            I det här betänkandet berörs också behovet av lagskärpning mot
            olaga våldsskildring. Det är främst s.k. fist-fucking som berörts
            i motionerna.
          </note>
          <note>
            Nu har efter mycket utredande trots allt en dom avkunnats i Stockholms
            tingsrätt mot olaga våldsskildring i det här avseendet. Men det
            ställs krav på att bilden verkligen skall förmedla att offret
            upplever smärta vid ''fist-fucking''. Om offret upplever smärta
            men det inte tydligt framgår är
          </note>
          <note>
            ''fist-fucking'' fortfarande tillåtet på video.
          </note>
          <note>
            Jag tror att vi fortfarande har mycket att göra när det gäller
            skärpning av lagstiftningen mot videovåld. Det är inte bara fist-fucking
            som det handlar om. Vänsterpartiet avser att återkomma i dessa
            frågor. Jag är för min del också övertygad om att våldet på film
            och video i vissa fall verkar inlärande av ett brottsligt beteende.
            Också detta finns det anledning att återkomma till. Forskning
            på området pågår.
          </note>
          <note>
            Utskottet förefaller vara ganska enigt när man läser betänkandet.
            Det är bara moderaterna och folkpartiet som skiljer ut sig med
            en reservation på en punkt. Någon meningsyttring från vänsterpartiet
            finns inte utan bara ett särskilt yttrande. Dessa båda partier
            vill inte nu ta ställning för en kriminalisering av innehav av
            barnpornografi men vill ha en utredning.
          </note>
          <note>
            Det kan givetvis tyckas vara litet patetiskt att nu föreslå en
            grundlagsändring som kan träda i kraft först 1999. Men om man
            har kommit till övertygelsen att lagförslaget är bra och håller,
            kan man givetvis göra detta för att markera en viljeinriktning.
            Lagförslagen måste hur som helst ses över senast våren 1998. Fram
            till dess kan givetvis ny kunskap vinnas. Vänsterpartiet anser
            att det givetvis inte finns något hinder att under kommande valperiod
            lägga förslag som förbättrar förslaget om kriminalisering av innehav.
          </note>
          <note>
            Jag yrkar bifall till konstitutionsutskottets hemställan.
          </note>
          <note type="speaker">
            Anf. 5 BIRGER HAGÅRD (m) replik:
          </note>
          <note>
            Fru talman! För de barn som utsätts för förnedring och övergrepp
            av ett sådant slag som vi knappast kan fatta är barnpornografin
            självfallet inte någon marginell företeelse. Men däremot vore
            det eländigt om sådana usla företeelser skulle få styra vårt agerande
            när det gäller vår urgamla frihet på tryck- och yttrandefrihetens
            område. Det är detta som inte är acceptabelt. Därför finns det
            all anledning till eftertanke när man går in och tubbar på väsentliga
            principer.
          </note>
          <note>
            Fru talman! Dessutom finns det anledning att än en gång med eftertryck
            slå fast att den grundlagsändring som nu är föreslagen under inga
            omständigheter kan träda i kraft förrän tidigast den
          </note>
          <note>
            1 januari 1999, dvs. inte efter ett val utan efter två val till
            riksdagen. Ingen kan få mig att inse att det skulle vara så bråttom
            att vi just nu skall ge efter för yttre omständigheter och tryck
            utifrån för att komma fram till något som är ett tomt slag i luften.
          </note>
          <note>
            Låt oss i stället i lugn och ro ta fram de ändringar av vår lag
            och vår grundlag som vi anser vara behövliga. Den tiden har vi
            på oss ända fram till strax före jul 1997. Det finns ingen anledning
            att hasta fram en ändring. Det vore just, som Bengt
          </note>
          <note>
            Hurtig säger, inget annat än ett patetiskt och tomt slag i luften
            som inte skulle få någon verkan.
          </note>
          <note type="speaker">
            Anf. 6 BENGT HURTIG (v) replik:
          </note>
          <note>
            Fru talman! Man brukar säga att när folk har svaga argument,
            höjer de rösten. Jag tycker att detta gäller Birger Hagård i det
            här fallet.
          </note>
          <note>
            Moderaterna har inte ens kunnat gå med på att kriminalisera överlämnande
            av barnpornografi, trots att spridningen av barnpornografi redan
            är kriminaliserad. Vi försökte att komma åt överlämnandet av en
            enstaka film till en annan mottagare. Detta visar just på ynkedomen
            och svagheten i moderaternas argumentation.
          </note>
          <note>
            När det gällde utskottsmajoritetsbegreppet, att det skulle vara
            fem sjättedelsmajoritet, gick det tydligen bra att gå med på vidgningen
            av konfiskeringsmöjligheterna. Jag tycker att det var bra att
            ni gjorde det. Men det hela verkar inte riktigt hänga ihop, eftersom
            ni inte anslöt er också på andra områden.
          </note>
          <note type="speaker">
            Anf. 7 BIRGER HAGÅRD (m) replik:
          </note>
          <note>
            Fru talman! Fattar då inte Bengt Hurtig vad det verkligen är
            fråga om? Det är inte fråga om att höja eller sänka rösten eller
            någonting annat. Oavsett vilka ändringar vi än beslutar om i denna
            riksdag på grundlagsändringarnas område, kan de icke träda i kraft
            förrän tidigast den 1 januari 1999. Varför skall vi då i nådens
            år 1994, utan någon tanke på vad följderna kan bli, hasta och
            rusa fram med ett vilande grundlagsändringsförslag som sedan kan
            komma att ändras hur mycket som helst?
          </note>
          <note>
            Det är riktigt, Bengt Hurtig, att vi moderater, trots stor vånda,
            gick med på konfiskeringshistorien.
          </note>
          <note>
            Anledningen var att lagändringen kan träda i kraft redan den
            1 januari 1995. Vi gick med på det, eftersom ändringen kan träda
            i kraft efter nästa val och för att vi utan vidare kan förutse
            vilka konsekvenserna blir. Detta får inga vittgående konsekvenser
            för tryck- och yttrandefriheten. Vi kan överblicka konsekvenserna.
          </note>
          <note>
            Däremot, Bengt Hurtig, vet vi ännu ingenting om vad det skulle
            få för effekt om vi skulle gå in på spridningsområdet eller på
            en kriminalisering av innehavet. Det enda vi vet är att det skulle
            slå sönder, obotligt slå sönder, väsentliga delar av det svenska
            frihetsarvet.
          </note>
          <note>
            Det är möjligt att vi skall ta detta steg, men först sedan vi
            ordentligt har tänkt över konsekvenserna, när vi vet vad resultatet
            blir och när vi kan säga oss acceptera detta trots allt. Här skall
            det inte skyndas fram. Denna fråga är ingenting som man skojar
            med på en eftermiddag för att sedan säga: Vi kan ändra oss nästa
            år och lägga fram ett nytt lagförslag.
          </note>
          <note>
            Här är det fråga om seriösa saker, där Sveriges riksdag har ett
            djupt och tungt ansvar.
          </note>
          <note type="speaker">
            Anf. 8 BENGT HURTIG (v) replik:
          </note>
          <note>
            Fru talman! Det är bra att Birger Hagård slår vakt om det svenska
            frihetsarvet. Det kunde han ha gjort också när vi diskuterade
            frågan om överlämnande av beslutsrätt till överstatliga organ,
            där utskottet inte kunde bedöma hur stor omfattningen skulle vara.
          </note>
          <note>
            Det är ju ett faktum att spridningen av barnpornografi är kriminaliserad
            under förutsättning att barnpornografi sprids till flera personer.
            Men om en film som redan är spridd däremot lämnas över till en
            person, vill inte moderaterna vara med om att kriminalisera ens
            detta. Man får visserligen konfiskera den, men man får inte straffa
            innehavaren.
          </note>
          <note>
            Jag kan inte begripa vad det är för skydd av svenskt frihetsarv
            att slå vakt om att överlämnandet icke skulle vara brottsligt.
          </note>
          <note type="speaker">
            Anf. 9 THAGE G PETERSON (s):
          </note>
          <note>
            Fru talman! Det är barnen som skall forma morgondagens samhälle.
            I avvaktan på att barnen blir vuxna är det dagens samhälle som
            har den viktiga uppgiften att skydda barnen.
          </note>
          <note>
            Barnen är våra mest värnlösa medborgare. De är helt beroende
            av oss vuxna och löper större risk än vuxna att utsättas för övergrepp.
            Barnen måste därför skyddas från att utsättas för sådana djupa
            kränkningar som kan medföra att hela deras uppväxt och sedan deras
            liv som vuxna blir förstört.
          </note>
          <note>
            Barnpornografi förutsätter nästan alltid ett hänsynslöst utnyttjande
            av barn. Barnpornografi innebär också en kontinuerlig kränkning
            av barnet.
          </note>
          <note>
            Det är vi vuxna som måste skydda våra barn från sådana djupa
            kränkningar. Vad blir det annars av barnet? Vilken framtid får
            ett barn som berövats sin barndom, som mist sin tillit till vuxenvärlden
            och som förlorat tron på sig själv?
          </note>
          <note>
            Jag menar, fru talman, att det tillhör denna riksdags viktigaste
            frågor att innan vi skiljs på lördag besluta om ytterligare åtgärder
            mot barnpornografin.
          </note>
          <note>
            I dag är det straffbart att framställa och att sprida barnpornografi,
            i vart fall till fler än ett fåtal. Själva innehavet är däremot
            tillåtet.
          </note>
          <note>
            Det var detta som så många riksdagsledamöter vände sig emot i
            de motioner som konstitutionsutskottet nu har behandlat i betänkande
            KU28 om ytterligare åtgärder mot barnpornografi. Flertalet motionärer
            anser att innehav av barnpornografi bör kriminaliseras.
          </note>
          <note>
            Det är således inget utskottsinitiativ som ligger bakom utskottets
            förslag utan förslag från ett stort antal ledamöter i denna riksdag.
          </note>
          <note>
            Frågan om innehavskriminalisering inrymmer emellertid i sig viktiga
            yttrande- och tryckfrihetsrättsliga aspekter. Det var detta som
            var mitt stora dilemma när jag skulle ta ställning i frågan. Som
            konstitutionsutskottets ordförande har jag en extra stor skyldighet
            att försvara de grundläggande principerna om yttrande- och tryckfrihet.
            Jag måste just av detta skäl iaktta stor försiktigthet vid ändringar
            i grundlagarna. Jag medger att det just med hänsyn till mitt ordförandeskap
            i KU inte var någon lätt uppgift att komma fram till ett personligt
            beslut.
          </note>
          <note>
            Å ena sidan var det självklart för mig att man borde hindra den
            fortlöpande integritetskränkning mot det skildrade barnet som
            varje befattning med barnpornografiskt material utgör. Å andra
            sidan vägde också det tryck- och yttrandefrihetsrättsliga intresset
            mycket tungt.
          </note>
          <note>
            Jag skaffade mig mycket information och talade med väldigt många
            människor som visste mycket mer än jag själv visste på detta område.
            Det gällde sambandet mellan barnpornografi och sexuella övergrepp
            mot barn, men också tryckfrihet och yttrandefrihet.
          </note>
          <note>
            När jag hade läst igenom alla motionerna och annat material i
            detta ärende fann jag, fru talman, att det måste vara barnets
            bästa som skall väga tyngst. Jag insåg också att det väsentliga
            med grundlagarna är att dess regler kan förstås av människorna
            och att reglerna är förankrade hos medborgarna. Jag vet att alla
            riksdagspartier är överens om att det är barnets bästa som skall
            sättas i främsta rummet. På denna punkt behöver vi inte övertyga
            varandra.
          </note>
          <note>
            Men jag vill gärna säga att jag enbart kände bedrövelse när jag
            lyssnade på Birger Hagård. Det var bara förhinder och underkännande,
            bara motstånd, bara nej. Han yttrade inte ett ord av uppskattning
            för de ansträngningar som så många människor runt om i vårt land
            har gjort denna vår för att sätta hårt mot barnpornografin. Det
            fanns inte ett enda ord i Birger Hagårds inlägg om barnen.
          </note>
          <note>
            Jag satt och undrade vad alla de barnfamiljer och föräldrar som
            röstade med Moderata samlingspartiet nu säger om sitt parti, som
            bara bjuder på motstånd och motstånd.
          </note>
          <note>
            Jag menar att frågan är enkel att ta ställning till. Vill vi
            eller vill vi inte med kraft bekämpa det sexuella våldet mot barn?
            Vill vi eller vill vi inte bekämpa tortyr av barn? Varför kan
            vi inte bli överens om detta?
          </note>
          <note>
            Det förvånar att regeringen mot den här bakgrunden inte har gjort
            något ställningstagande och inte fattat något beslut som har kunnat
            föreläggas riksdagen. Faktum är att det trots att diskussionen
            om barnpornografi pågått under en lång tid inte finns något regeringsförslag
            i frågan.
          </note>
          <note>
            Såväl justitieutskottet som konstitutionsutskottet anser ju att
            det är förvånande att regeringen visat en sådan brist på handlingsförmåga.
            Särskilt anmärkningsvärt är detta mot bakgrund av att justitieutskottet
            redan under förra riksmötet underströk frågans angelägenhet.
          </note>
          <note>
            Fru talman! Utvecklingen har visat att hittills vidtagna åtgärder
            mot barnpornografi inte har varit tillräckliga. Genom Justitiedepartementets
            passivitet har riksdagen och konstitutionsutskottet ställts inför
            en synnerligen besvärlig situation.
          </note>
          <note>
            Riksdagen har fått agera för att söka åstadkomma nödvändiga förändringar.
            Det har innneburit stor press inte minst på KU:s kansli.
          </note>
          <note>
            Konstitutionsutskottet föreslår att det skall bli straffbart
            att inneha barnpornografi från den 1
          </note>
          <note>
            januari 1999. Detta är ett beslut som jag hälsar med glädje och
            stor tillfredsställelse. Förslaget stöttas av en stor majoritet
            av konstitutionsutskottets ledamöter.
          </note>
          <note>
            Tyvärr uppnåddes inte den kvalificerade majoritet om fem sjättedelar
            av utskottets ledamöter som krävdes för att kunna göra innehavet
            straffbart redan från den 1 januari 1995. Detta beklagar jag djupt.
            Det innebär att vi inte tillräckligt snabbt kan få till stånd
            denna nödvändiga åtgärd. Nu måste vi vänta till efter 1998 års
            val.
          </note>
          <note>
            Utskottet föreslår dock att riksdagen redan nu skall fatta beslutet
            att som vilande anta ett förslag till ändring i grundlagarna som
            innebär att det från den
          </note>
          <note>
            1 januari 1999 blir straffbart att inneha barnpornografi.
          </note>
          <note>
            Nu finns det de som anser att riksdagen borde avvakta med att
            göra detta ställningstagande i frågan om innehavskriminalisering.
            Utskottets majoritet -- jag kan tala inte bara för
          </note>
          <note>
            Socialdemokraterna utan också för kds, Centern,
          </note>
          <note>
            Ny demokrati och Vänsterpartiet -- har funnit att det redan finns
            ett tillräckligt beslutsunderlag och att det därför är viktigt
            att riksdagen redan nu tar ställning i frågan i stället för att
            avvakta en utredning. Jag kan faktiskt inte tycka -- jag vet att
            de andra i utskottsmajoriteten har samma uppfattning -- att riksdagen
            skall vara passiv och vänta på förslag från justitieministern.
            Resultatet av en utredning skulle ändå inte, som majoriteten i
            utskottets ser det, kunna bli mycket annorlunda än vad som nu
            har förordats av utskottet.
          </note>
          <note>
            Vi menar att ett beslut nu innebär en kraftfull markering från
            riksdagen att barnpornografi inte kan tolereras. Ett beslut nu
            kommer att stärka
          </note>
          <note>
            Sveriges internationella anseende på detta område.
          </note>
          <note>
            Genom att under innevarande riksmöte ta ett beslut blir också
            en kommande riksdag tvungen att ta ställning till frågan.
          </note>
          <note>
            Personligen har jag dessutom ansett att det är viktigt att få
            bort frågan från valrörelsen, eftersom detta är en fråga som föga
            lämpar sig för valtaktiskt tennisspel i den politiska debatten.
            Om vi fattar ett beslut innan vi skiljs åt på lördag menar jag
            att riksdagen har gjort sitt ställningstagande.
          </note>
          <note>
            Konstitutionsutskottet har förordat en lösning som innebär kriminalisering
            av innehav av sådana bilder som är en skildring av verklighetstrogen
            karaktär.
          </note>
          <note>
            Med denna snäva avgränsning av det kriminaliserade området blir
            konsekvenserna på det tryckfrihetsrättsliga systemet begränsade
            och någon risk för oöverblickbara konsekvenser, som man på vissa
            håll har befarat, föreligger inte.
          </note>
          <note>
            Ett i och för sig straffbart innehav bör inte föranleda ansvar
            om innehavet med hänsyn till omständigheterna är försvarligt.
          </note>
          <note>
            Försvarlighetsrekvisitet torde här få samma innebörd som det
            redan har beträffande skildringsoch spridningsbrottet.
          </note>
          <note>
            Ett argument som anförts mot en innehavskriminalisering av barnpornografi
            är risken för ''smittoeffekter''. Man har menat att grundlagsprincipen
            om skydd för innehav av informationsbärare sedan länge utgör en
            rättsligt och psykologiskt verkande spärr mot inskränkningar i
            informationsfriheten. Om en sådan grundsats bryts igenom skulle
            den för framtiden förlora en stor del av sin betydelse som sådan
            spärr.
          </note>
          <note>
            Konstitutionsutskottets majoritet har inte skiljt sig från den
            här frågan utan vidare. Men vi har ändå kommit fram till den bedömningen
            att det inte här föreligger några sådana risker.
          </note>
          <note>
            Innehavskriminaliseringen sker enbart för att skydda barnen.
            Vi har också framhållit att barnpornografibrottet är unikt därför
            att det nästan alltid förutsätter ett föregående brott genom en
            mot barnet riktad handling enligt 6 kap. brottsbalken om sexualbrott.
            Man kan inte göra jämförelser med olaga våldsskildring eftersom
            man inte på samma sätt som ifråga om barnpornografi kan utgå ifrån
            att det är en verklig handling som skildras. De två brotten kan
            därför inte jämföras i detta sammanhang.
          </note>
          <note>
            Fru talman! Jag har denna vår lagt ned ett omfattande arbete
            för att få till stånd kraftfulla insatser mot barnpornografin.
            För detta har jag fått sur kritik och glåpord från statsministerns
            parti.
          </note>
          <note>
            Och det har varit litet smärtsamt att behöva uppleva att man
            använt hårdare ord om oss som vill kriminalisera än om dem som
            producerar och distribuerar barnpornografin.
          </note>
          <note>
            Men mitt arbete har glädjande nog fått stöd av många människor.
          </note>
          <note>
            Jag vill tacka de kunniga riksdagsledamöter av alla partier som
            genom sina motioner fört fram frågan om åtgärder mot barnpornografi.
            De enskilda riksdagsledamöter, också av alla partier, som agerat
            ute i samhället för en kriminalisering av innehav av barnpornografi
            är också värda ett stort tack.
          </note>
          <note>
            Jag känner också ett behov att tacka de poliser och åklagare
            som gör ett berömvärt arbete med att jaga och utreda barnpornografibrott.
          </note>
          <note>
            De brev med ca 400 000 namnunderskrifter som har kommit in till
            konstitutionsutskottet visar att frågan om åtgärder mot barnpornografi
            har engagerat stora delar av Sveriges folk. Jag vill, fru talman,
            ta tillfället i akt och varmt tacka dem som aktivt gått ut och
            engagerat medborgarna i denna fråga. Och jag vill tacka dem som
            genom sin underskrift visat att Sveriges befolkning är vaksam
            på sådana frågor som gäller skyddet av våra barn. Jag kan inte
            svara på alla brev, men alla skall veta att det har känts fint
            att få möta detta engagemang från Sveriges folk.
          </note>
          <note>
            Med detta, fru talman, yrkar jag bifall till utskottets hemställan
            i betänkande KU28 om ytterligare åtgärder mot barnpornografi.
          </note>
          <note>
            (Applåd)
          </note>
          <note>
            I detta anförande instämde Margareta Israelsson,
          </note>
          <note>
            Göran Magnusson, Lena Hjelm-Wallén, Berit
          </note>
          <note>
            Oscarsson, Inger Lundberg, Hans Karlsson, Bo
          </note>
          <note>
            Forslund, Britta Sundin, Sven Lundberg, Bengt-
          </note>
          <note>
            Ola Ryttar, Inger Hestvik, Elvy Söderström, Nils-
          </note>
          <note>
            Olof Gustafsson, Berit Andnor, Georg Andersson,
          </note>
          <note>
            Monica Öhman, Ewa Hedkvist Petersen, Leif
          </note>
          <note>
            Marklund, Åke Selberg, Sten-Ove Sundström,
          </note>
          <note>
            Bruno Poromaa, Carin Lundberg, Bo Finnkvist,
          </note>
          <note>
            Kristina Svensson, Lisbeth Staaf-Igelström, Sture
          </note>
          <note>
            Ericson, Maud Björnemalm, Birgitta Johansson,
          </note>
          <note>
            Berndt Ekholm, Lena Klevenås, Lahja Exner, Britt
          </note>
          <note>
            Bohlin, Ingvar Johnsson, Marianne Carlström,
          </note>
          <note>
            Torgny Larsson, Lisbet Calner, Sverre Palm, Jan
          </note>
          <note>
            Bergqvist, Doris Håvik, Anita Jönsson, Bengt
          </note>
          <note>
            Silfverstrand, Karin Wegestål, Bo Nilsson, Birthe
          </note>
          <note>
            Sörestedt, Nils T Svensson, Kaj Larsson, Lena
          </note>
          <note>
            Öhrsvik, Bengt Kronblad, Yvonne Sandberg-Fries,
          </note>
          <note>
            Jan Björkman, Börje Nilsson, Maja Bäckström,
          </note>
          <note>
            Krister Örnfjäder, Monica Widnemark, Lars
          </note>
          <note>
            Hedfors, Kjell Nilsson, Catarina Rönnung, Lars
          </note>
          <note>
            Stjernkvist, Sonia Karlsson, Maj-Inger Klingvall,
          </note>
          <note>
            Ingvar Björk, Ingrid Andersson, Birgitta Dahl,
          </note>
          <note>
            Anita Persson, Reynoldh Furustrand, Alf
          </note>
          <note>
            Egnerfors, Ingela Thalén, Ines Uusmann, Hans
          </note>
          <note>
            Göran Franck, Anita Johansson, Björn Ericson,
          </note>
          <note>
            Eva Johansson, Sylvia Lindgren, Mats Hellström,
          </note>
          <note>
            Sigrid Bolkéus, Ingegerd Sahlström och Alf
          </note>
          <note>
            Eriksson (alla s).
          </note>
          <note type="speaker">
            Anf. 10 BIRGER HAGÅRD (m) replik:
          </note>
          <note>
            Fru talman! Konstitutionsutskottets ordförande
          </note>
          <note>
            Thage G Peterson talar med kluven tunga. Han sätter på sig helgonglorian
            och säger: Titta vad jagvill göra för barnen, men de på andra
            sidan vill ingenting göra! Så enkelt får det väl ändå inte vara,
          </note>
          <note>
            Thage G Peterson?
          </note>
          <note>
            Hela mitt anförande genomsyrades av att det är övergreppen mot
            barnen som vi måste komma åt.
          </note>
          <note>
            Det är förnedringen av barnen som vi måste komma åt. Det måste
            vara målet för vår strävan.
          </note>
          <note>
            Sedan är det en annan sak vilka medel vi skall använda i sammanhanget.
          </note>
          <note>
            Jag försäkrar Thage G Peterson att om han känner vånda när det
            gäller de här frågorna, så är det ingenting mot den vånda jag
            känner. Jag har tänkt på mina sju barnbarn, som kanske är det
            dyrbaraste jag har. Skulle jag på något sätt vilja medverka till
            att de utsattes för den förnedring och de övergrepp som det är
            fråga om? Självfallet inte! Det är detta som vi till varje pris
            måste motverka.
          </note>
          <note>
            Men Thage G Peterson och en majoritet i utskottet vill inte skilja
            på mål och medel. För dem har medlet, i det här fallet kriminalisering
            av innehavet, blivit det väsentliga. Målet däremot, att på effektivt
            sätt komma åt övergreppen, har de satt åt sidan, och det vill
            jag djupt beklaga.
          </note>
          <note>
            Fortfarande: Den ändring som utskottet föreslår kan träda i kraft
            först 1999. Varför då hasta fram den? Varför inte i lugn och ro
            och med eftertanke försöka komma fram till det bästa möjliga resultatet?
            Det är ändå mycket möjligt, eftersom det är fem år kvar, att man
            kommer att säga: KU
          </note>
          <note>
            har inte tänkt igenom det här. Majoriteten har inte alls kommit
            fram till den bästa lösningen. Alltså får vi sätta den åt sidan.
            Det är fullständigt onödigt.
          </note>
          <note>
            Det är därför jag menar: Litet eftertanke skadar aldrig i sådana
            här sammanhang.
          </note>
          <note>
            Låt mig sedan, Thage G Peterson, bara stryka under att jag icke
            kommit med glåpord mot KU:s ordförande. Det vore mig totalt fjärran
            att göra detta. Jag högaktar ordföranden alldeles för mycket för
            det, och dessutom brukar jag alltid skilja på sak och person i
            de politiska debatterna.
          </note>
          <note>
            Jag hoppas att motståndarna också vill göra det.
          </note>
          <note type="speaker">
            Anf. 11 THAGE G PETERSON (s) replik:
          </note>
          <note>
            Fru talman! Jag vill gärna befria Birger Hagård från anklagelsen
            att ha kommit med glåpord mot mig.
          </note>
          <note>
            Jag har inte pekat ut Birger Hagård på den punkten. Däremot har
            jag läst justitieministerns pressmeddelande.
          </note>
          <note>
            Sedan har jag självfallet heller inte någon känsla av att Birger
            Hagård skulle vilja nå ett resultat i denna fråga som skulle utsätta
            barnen för någonting. Jag sade också att jag vet att alla riksdagspartier
            är överens om att barnens bästa skall sättas i främsta rummet.
            På denna punkt behöver vi inte övertyga varandra, sade jag i mitt
            inlägg från talarstolen.
          </note>
          <note>
            Fru talman! Birger Hagård tog upp en fråga som jag tänkte få
            beröra i replikväxlingen, och det är invändningen om att beslutsunderlaget
            inte är tillräckligt och att en utredning krävs. Vad det här är
            fråga om är att göra en avvägning mellan de två intressena skyddet
            av barnen och skyddet av yttrande- och tryckfriheten. Här måste,
            som jag ser det, som mitt parti ser det och som majoriteten i
            utskottet ser det, barnen få väga tyngst.
          </note>
          <note>
            Vi har då sagt oss att en rättighet att inneha barnpornografi
            kränker barnens rättigheter. Sedan är det faktiskt så att varken
            censurförbudet eller rätten att framställa, utge eller sprida
            tryckta skrifter kommer att inskränkas genom vårt förslag.
          </note>
          <note>
            Inte heller berörs meddelarfriheten. Vi har varit oerhört noggranna
            på den punkten. Dessa viktiga principer kommer att upprätthållas
            med full kraft.
          </note>
          <note>
            Därför menar jag att Moderaterna har fel, Birger
          </note>
          <note>
            Hagård, när ni i ert särskilda yttrande påstår att kriminalisering
            av innehav av barnpornografi förutsätter -- ni uttrycker er faktiskt
            så -- ett genombrott av censurförbudet.
          </note>
          <note>
            Ni bortser från att KU:s förslag tar sikte på skrifter och filmer
            som redan är utgivna i grundlagens mening. I det här avseendet
            har utskottsmajoriteten utformat förslaget på samma sätt som det
            förslag om utvidgade konfiskationsmöjligheter som moderaterna
            i utskottet till slut ställde sig bakom. Därför inkräktar en innehavskriminalisering
            på censurförbudet lika litet som förslaget om konfiskation. Jag
            vet inte riktigt varför ni har missförstått det.
          </note>
          <note>
            Låt mig få tillägga att innehavskriminaliseringen blir begränsad
            till att enbart gälla barnpornografi.
          </note>
          <note>
            Dessutom omfattar den bara skildringar som är av verklighetstrogen
            karaktär, dvs. att man nöjer sig med vad bilden i sig visar. Det
            är en begränsning som är motiverad även ur de tryckfrihetsrättsliga
            aspekterna.
          </note>
          <note type="speaker">
            Anf. 12 BIRGER HAGÅRD (m) replik:
          </note>
          <note>
            Fru talman! Jag är tacksam för att utskottets värderade ordförande
            Thage G Peterson liksom jag tar avstånd från alla personliga angrepp
            i dessa sammanhang. Det ligger under vår värdighet att hålla på
            med sådant.
          </note>
          <note>
            Thage Peterson har naturligtvis alldeles rätt i att det är två
            principer som har kolliderat här: å ena sidan intresset av att
            till varje pris skydda barnen, å andra sidan att till varje pris
            skydda tryck- och yttrandefriheten. Men man har från majoritetens
            sida stirrat sig blind på medlen. Man tror att en kriminalisering
            av innehavet av barnpornografi löser alla problem. Det gör den
            inte. Vi kommer t.ex. inte åt vad som händer på data- och digitalsida.
            Vi har fått se och höra och vi vet att det är någonting som sprider
            sig mer och mer. Hur skall man komma åt det?
          </note>
          <note>
            Det finns en mängd olika problem som man inte löser med en kriminalisering
            av innehavet, något som för övrigt Thage G Petersons danska socialdemokratiska
            kolleger helt och hållet har avvisat i sammanhanget.
          </note>
          <note>
            Därför borde vi nu använda den tid som står till vårt förfogande
            för att komma fram till bättre förslag som är heltäckande och
            dessutom studera ordentligt vilka konsekvenser spridningseffekterna
            får.
          </note>
          <note>
            Det är inte en tillfällighet att Lagrådet, vår främsta juridiska
            expertis i sammanhanget, totalt har underkänt ett framhastande
            av en lagstiftning på det sätt som majoriteten nu velat driva
            fram det hela. Det borde man kanske ta hänsyn och lyssna till.
          </note>
          <note>
            Det gör varken från eller till vad vi i dag beslutar om kriminalisering
            av innehavet. Lagen kan icke träda i kraft förrän tidigast den
            1 januari 1999. Det blir därmed ett tomt slag i luften. Det hade
            varit bättre att avvakta resultatet från den utredning, som jag
            är övertygad om kommer att tillsättas inom
          </note>
          <note>
            Justitiedepartementet, och se vad den kommer fram till. Den har
            tre år på sig. På den tiden kan man göra bra mycket bättre saker
            än vad vi på ett par månader har hunnit göra i konstitutionsutskottet.
          </note>
          <note type="speaker">
            Anf. 13 THAGE G PETERSON (s) replik:
          </note>
          <note>
            Fru talman! Birger Hagård var tidigare inne på niomånadersregeln.
            Jag tycker att det är viktigt att jag i en debatt om grundlagsfrågor
            mellan två ledamöter i KU får säga några ord om den regeln.
          </note>
          <note>
            Jag förstod att Birger Hagård tyckte att niomånadersregeln skulle
            strida mot andan bakom reglerna i grundlagstiftningen. På den
            punkten har
          </note>
          <note>
            Birger Hagård fel. Det kan vara litet smärtsamt att behöva upplysa
            en statsvetare om detta. Av förarbetena till niomånadersregeln
            framgår tydligt att om en sådan situation som nu uppkommit --
            som stöd har jag propositionen om niomånadersregeln och grundlagsförändringar
            -- saknas det anledning att i regeringsformen införa någon särskild
            regel om behandling av förslag till grundlagsändring som väcks
            i riksdagen mindre än nio månader före ett ordinarie val. Det
            sägs vidare att det inte bör vara något hinder för riksdagen att
            fatta sitt första beslut men att det andra och avgörande beslutet
            emellertid i sådant fall inte får fattas redan efter detta val
            utan frågan får vila över nästa val.
          </note>
          <note>
            Det som majoriteten i KU föreslår har alltså förutsetts och behandlats
            på det nu angivna sättet i samband med niomånadersregelns tillkomst.
          </note>
          <note>
            Därför menar jag att de omdömen som gjorts av utskottsmajoriteten
            beträffande niomånadersregeln saknar grund enligt förarbetena
            till vår nuvarande grundlag.
          </note>
          <note type="speaker">
            Anf. 14 INGELA MÅRTENSSON (fp):
          </note>
          <note>
            Fru talman! Barnpornografi är en fruktansvärd avart i vårt samhälle
            som vi på alla sätt måste försöka bli av med. Den senaste tiden
            har debattens vågor gått höga om barnpornografi. Framför allt
            har debatten fokuserat förslaget att kriminalisera innehavet som
            om det skulle vara det enda sättet att komma åt den vidriga företeelsen.
            Om det vore så att vi genom att kriminalisera innehavet verkligen
            skulle få bort barnpornografin, skulle jag inte tveka om att använda
            det s.k. snabbspåret. Men jag ser inte att det är så enkelt.
          </note>
          <note>
            För ett år sedan avstyrkte konstitutionsutskottet motioner där
            man krävde kriminalisering av innehav av barnpornografi. Det var
            inte så att det saknades kunskap vid den tidpunkten. Det framgår
            klart av de motioner där man då föreslog en kriminalisering. Men
            KU:s ledamöter, med Thage
          </note>
          <note>
            G Peterson i spetsen, ansåg att det fanns tillräckligt skydd
            i lagen då, för ett år sedan alltså.
          </note>
          <note>
            Utskottet bemötte motionerna så här:
          </note>
          <note>
            ''De problem som tas upp i motionerna får sin lösning genom det
            förslag till en ny sekretessbestämmelse i 5 kap. som utskottet
            lägger fram i det följande. Syftet med motionerna får därigenom
            i allt väsentligt anses tillgodosett. Något tillkännagivande till
            regeringen från riksdagens sida är därför inte nödvändigt. Motionerna
            avstyrks följaktligen.''
          </note>
          <note>
            Vad är det då som har hänt sedan dess? Jo, sedan en tid pågår
            en mycket stark bevakning i massmedierna, och dessutom är det
            valår. Nu säger
          </note>
          <note>
            Thage G Peterson att man vill ha bort frågan inför valrörelsen.
            Men har inte Thage G Peterson märkt att valrörelsen är i full
            gång?
          </note>
          <note>
            För mig känns det mycket obehagligt att på nära håll se hur kds
            och socialdemokraterna agerar för att vinna röster på en så allvarlig
            fråga. Det är mycket illa valt att ta just barnpornografin som
            en valfråga. Därför tycker jag att hanteringen av den här frågan
            i konstitutionsutskottet är synnerligen tragisk.
          </note>
          <note>
            Jag har i debattartiklar av framför allt socialdemokratiska riksdagsledamöter
            men även i utskottet pekats ut som en av dem i KU som har röstat
            mot innehavskriminalisering. Det är fel.
          </note>
          <note>
            Därför vill jag göra klart att jag inte motsatt mig en kriminalisering
            av innehavet. Jag tycker att det är mycket som talar för den åtgärden.
            Däremot har jag motsatt mig att använda det s.k. snabbspåret i
            denna del. Jag tycker att vi måste vara mycket varsamma när det
            gäller att ändra tryckfrihetsförordningen, inte minst mot bakgrund
            av den kritik som förts fram av Lagrådet och risken för att inskränkningar
            görs även på andra områden.
          </note>
          <note>
            Det kan bli s.k. smittorisk. Det finns ju förslag om att kriminalisera
            just innehav av annan typ av olaga våldsskildringar. Det i sig
            är ett bevis för att smittorisken föreligger.
          </note>
          <note>
            Regeln om att ett förslag om ändring av grundlag skall framläggas
            nio månader före ett val är till just för att det inte skall gå
            så snabbt att ändra våra grundlagar, vilka är basen för vår demokrati.
            Vi måste slå vakt om de demokratiska spelreglerna, speciellt med
            tanke på de kommande generationerna. Därför kan man inte ställa
            grundlagen mot barnen. T.o.m. riksdagsledamöter ställer sig frågan:
            Vilket är viktigast, grundlagen eller barnen? Precis som om grundlagen
            inte omfattade barnen!
          </note>
          <note>
            Denna debatt handlar inte, som en del vill göra gällande, om
            yttrandefrihet. Det är i dag förbjudet att producera och sprida
            barnpornografi. Dessutom är det kriminellt att över huvud taget
            utnyttja barn sexuellt. När det gäller sexuellt utnyttjande av
            barn har jag själv motionerat om att bestämmelserna skulle ändras
            så, att det inte skall krävas något motstånd från barnet för att
            det skall anses som våldtäkt. Såvitt jag har förstått är också
            regeringen inne på den vägen och kommer att föreslå en straffskärpning
            på den punkten. Det vore ett sätt att visa från samhällets sida
            hur allvarligt man ser på detta med sexuellt utnyttjande av barn.
          </note>
          <note>
            Ett särskilt problem är att barnpornografi kan spridas med hjälp
            av den nya datateknologin. Som
          </note>
          <note>
            Birger Hagård sade omfattar inte tryckfrihetsförordningen alster
            som sprids på det viset. Alltså skulle man inte med en kriminalisering
            av innehavet kunna komma åt den typen av spridning. Det är ett
            allvarligt problem i sig som också bör kunna tas upp i en utredning.
            Hur skall vi komma åt barnpornografi, våldspornografi och hets
            mot folkgrupp, vilket är förbjudet enligt grundlagen, när det
            sprids sådana alster genom den nya teknologin?
          </note>
          <note>
            Konstitutionsutskottet tillstyrker ett beslut om att barnpornografiskt
            material som anträffas vid brottsutredning skall beslagtas. Det
            är väldigt bra att vi har kunnat enas om detta. I fråga om det
            förslaget finns det inte några smittorisker och inte heller någon
            kritik. Därför har jag kunnat ställa mig bakom att vi använder
            oss av snabbspåret i det här sammanhanget. På grund av en märklig
            kovändning av moderaterna i utskottet blev det däremot inte möjligt
            att tillstyrka ett beslut om en skärpning av spridningsrekvisitet,
            och det beklagar jag. Det hade varit till hjälp för att komma
            åt de personer som sysslar med barnpornografi.
          </note>
          <note>
            Det har varit många märkliga turer i den här frågan. Inte minst
            olyckligt är det att konstitutionsutskottets majoritet har beslutat
            om ett vilande lagförslag om innehavskriminalisering, vilket kan
            träda i kraft först 1999. Därigenom kränker man minoritetens rätt
            att förhindra en snabb grundlagsändring. Man motsätter sig även
            kravet på utredning.
          </note>
          <note>
            När de gällande regler för grundlagsändring som infördes på 70-talet
            i samband med att de medborgerliga fri- och rättigheterna stärktes
            drev vi från Folkpartiet kravet på att förslag om grundlagsändringar
            skulle läggas fram i god tid för att det skulle bli möjligt med
            en ordentlig debatt.
          </note>
          <note>
            Resultatet blev en bestämmelse i regeringsformen om en niomånadersregel.
            Det som har hänt den senaste tiden visar att denna niomånadersregel
            är viktig och riktig. Men för att en bred uppslutning kring niomånadersregeln
            skulle kunna åstadkommas fick Folkpartiet acceptera en kompromiss
            som innebar att niomånadersregeln skulle kunna upphävas om minst
            fem sjättedelar av konstitutionsutskottet var eniga om detta.
            Men man behöll alltså ett starkt minoritetsskydd. Om en sjättedel
            av KU ansåg att det behövdes ytterligare tid för beredning skulle
            en första lösning inte komma till stånd.
          </note>
          <note>
            Det som utskottetsmajoriteten nu föreslår i sitt betänkande strider
            mot andan i denna kompromiss.
          </note>
          <note>
            Därför anser jag att det är en uppseendeväckande demonstrationspolitik
            att man trots att minoritetsskyddet har utnyttjats ändå går vidare
            med den första grundlagsändringen. Syftet med niomånadersregeln
            är att man skall få tid för debatt och överväganden innan riksdagen
            fattar beslut om en första grundlagsändring. Innebörden av majoritetens
            beslut att gå vidare trots att Lagrådet har avrått och trots att
            minoritetsskyddet har utlösts är att majoriteten anser att minoriteten
            har missbrukat sin lagliga rätt, eftersom inget ytterligare finns
            att tillföra ärendet. Jag kan inte tolka det på annat sätt, och
            det är detta som jag finner kränkande.
          </note>
          <note>
            Fru talman! Avslutningsvis hade det varit angeläget med en nogrann
            utredning när det gäller såväl spridning och smittorisk som den
            nya teknologin.
          </note>
          <note>
            En sådan utredning hade kunna resultera i ett genomarbetat förslag
            om hur man bättre skall kunna komma åt den fruktansvärda avart
            som barnpornografi utgör. Det är viktigt att vi inte på grund
            av vår upprördhet hetsas till att frångå de demokratiska spelreglerna.
          </note>
          <note type="speaker">
            Anf. 15 CHRISTINA LINDERHOLM (c):
          </note>
          <note>
            Fru talman! När det gäller skydd av barn från utnyttjande och
            övergrepp finns det enligt min uppfattning inga skäl att inte
            vidta alla åtgärder som krävs för att stoppa den smutsiga hantering
            som utförs av vuxna, pedofiler och profitörer. Min upprördhet
            är så stor över att den nuvarande regeringen inte har lagt fram
            något förslag och över att konstitutionsutskottet inte har kunnat
            ena sig om att lägga fram ett förslag om kriminalisering av innehav
            av barnpornografi.
          </note>
          <note>
            Argumenten för en kriminalisering är många och entydiga. De har
            framförts från Rädda barnen, från
          </note>
          <note>
            Unicef, från BRIS, från Barnombudsmannen, från riksåklagaren
            samt från andra organisationer och myndigheter. Vi kan stödja
            oss på barnkonventionen och på uttalanden från Nordiska rådet.
            Det finns undersökningar och vetenskapliga rapporter som alla
            är entydiga i sina slutsatser om hur barn drabbas.
          </note>
          <note>
            Skälen som talar mot en kriminalisering skulle vara att skydda
            utnyttjarnas grundlagsrätt.
          </note>
          <note>
            Min upprördhet är så stor att jag skulle vilja hålla de partier
            som har förhidrat en kriminalisering ansvariga för varje filmat
            övergrepp mot de barn som tvingas leva med vetskapen om att kränkningen
            av dem kan fortsätta år efter år.
          </note>
          <note>
            Det finns också risk för att Sverige åtminstone under de närmaste
            åren blir ett eldorado för barnporrfilm. Den senare synpunkten
            bestyrks av
          </note>
          <note>
            Karin Söder och Lisbet Palme. De organisationer som de företräder,
            Rädda barnen och BRIS, har med sin stora kunskap givit klara och
            entydiga uttryck för detta. Så länge innehav och också spridning
            av enstaka exemplar är tillåtet finns alltså denna risk.
          </note>
          <note>
            Det är för mig omöjligt att se varje utnyttjat barn i ögonen
            och säga: Lilla vän, tryckfrihet och yttrandefrihet är viktigare
            än du. Jag kan inte förstå att någon i den här kammaren kan göra
            det.
          </note>
          <note>
            I betänkandet har vi som är för kriminalisering av innehav tydligt
            markerat vår inställning i ett särskilt yttrande.
          </note>
          <note>
            Det är med sorg som jag tvingas konstatera att vi får acceptera
            en lösning som inte kommer att lösa problemet. Jag vill ta upp
            några exempel på bristerna, och jag utgår från en tidningsartikel
            som jag läste i morse om att 3 000 filmer har beslagtagits och
            två personer har häktats för brott mot barnpornografilagen.
          </note>
          <note>
            Om det skulle vara så att alla de 3 000 filmerna innehöll barnpornografi,
            vilket vi ännu inte vet, och att alla dessa 3 000 filmer skulle
            ha spritts till 3 000
          </note>
          <note>
            människor -- en film till var och en -- kan vi inte göra någonting.
            Filmerna kan inte konfiskeras om inte innehavaren råkar ut för
            en husrannsakan i samband med misstanke om något annat brott.
            En för övrigt oförvitlig barnporrnjutare får hållas.
          </note>
          <note>
            Man kan visserligen ta utredningsexemplar i beslag, men med nuvarande
            lagstiftning måste dessa återlämnas.
          </note>
          <note>
            Man kan också tänka sig att de 3 000 filmerna är unika, att varje
            film är olika. Det gör att spridning plötsligt blir tillåtet,
            eftersom vi inte har kunnat enas om att spridning av enstaka exemplar
            skall vara förbjudet.
          </note>
          <note>
            En stor mängd filmer fortsätter att finnas i omlopp.
          </note>
          <note>
            Kränkningen av barn fortsätter.
          </note>
          <note>
            Om tullen gör ett stort beslag av barnporrfilmer kan man inte
            göra någonting eftersom innehav är tillåtet. Import och export
            kan fortsätta obehindrat.
          </note>
          <note>
            Den enda tänkbara lösningen för att komma till rätta med denna
            vidriga hantering är alltså kriminalisering av innehav. Ett tungt
            ansvar vilar på moderater och folkpartister. I lugn och ro skall
            frågan utredas, säger man. Sedan skall beslut eventuellt fattas.
            Vilket lugn och vilken ro får de förnedrade barnen?
          </note>
          <note>
            Fru talman! Några begrepp brukar förknippas med olika partier:
            etik och moral, individens frihet, skydd för svaga grupper. Jag
            vill fråga företrädarna för de partier som förknippas med dessa
            ord hur de stämmer överens med hanteringen av denna fråga.
          </note>
          <note>
            Kristdemokraterna har med sitt agerande, sitt veto i regeringen,
            förhindrat att regeringen lade fram det ofullkomliga förslag som
            i KU dock hade kunnat samla en tillräcklig majoritet. Jag respekterar
            att kds vill kriminalisera. Den uppfattningen delar Centern. Men
            som jag sade i tisdagens debatt om partnerskap är det inkonsekvent
            när man i det ena fallet betonar att det är regeringen och enbart
            regeringen som har kompetensen för att lägga fram lagförslag men
            i andra fall förhindrar just det. Var är etiken och moralen i
            ett sådant agerande?
          </note>
          <note>
            Individens frihet går som en röd tråd genom
          </note>
          <note>
            Moderaternas politik. Jag har respekt för det. Men när den friheten
            är viktigare än skydd mot individens utnyttjande och förnedrande
            tappar jag respekten. Varje barn som förekommer i dessa avskyvärda
            alster har mist sin frihet och tvingas leva med den livslånga
            ofrihet som det innebär att ha blivit kränkt, så länge vi inte
            tar vårt gemensamma ansvar att vidta alla tänkbara åtgärder.
          </note>
          <note>
            Argumenten är ihåliga och blir inte bättre av Birger
          </note>
          <note>
            Hagårds höga tonläge.
          </note>
          <note>
            Folkpartiet liberalerna värnar de svaga grupperna.
          </note>
          <note>
            Varför har det tagit sig uttryck i att de som åberopar tryckfriheten
            för sin smutsiga hantering är svagare och mer skyddsvärda än de
            barn som drabbas?
          </note>
          <note>
            Ingela Mårtensson säger att det inte hänger ihop.
          </note>
          <note>
            Men det är klart att det gör. Det är grundlagen vi måste ändra
            för att komma till rätta med denna fråga, varken mer eller mindre.
          </note>
          <note>
            Folkpartiet har agerat hedervärt för att inrätta en barnombudsman,
            som har sin främsta uppgift i att se till att barns skydd får
            de nödvändiga lagar och regler som är grundläggande för detta
            skydd. I
          </note>
          <note>
            barnkonventionen betonas så tydligt att vi måste vidta alla lagliga
            åtgärder för att skydda barnen. I
          </note>
          <note>
            denna fråga finner jag Folkpartiets agerande obegripligt och
            inkonsekvent.
          </note>
          <note>
            Smittoeffekter har diskuterats. För mig är det smittoeffekter
            som innebär att de som tittar på barnpornografi också kan komma
            att förgripa sig på barn. Det är flera internationella undersökningar
            som har visat på ett klart samband mellan tittande och övergrepp.
          </note>
          <note>
            Är den smittoeffekten ointressant i förhållande till den föregivna
            smittoeffekten av ett censurgenombrott i grundlagen som vissa
            pekar på kan följas av andra. Det är denna kammare som har ansvaret
            för förändringar i grundlagen, dessutom med val emellan. Varför
            denna misstro mot det politiska ansvaret?
          </note>
          <note>
            Fru talman! För mig är det barnen, först och sist barnen, som
            måste räddas från förnedring och övergrepp.
          </note>
          <note>
            En kriminalisering av innehav av barnpornografi från 1995 är
            inte möjlig genom Moderaternas och
          </note>
          <note>
            Folkpartiets nej till utskottsinitiativ. Genom den markering
            vi har gjort i betänkandet att lägga fram en lag som får vara
            vilande till 1999 har vi visat på vilken inriktning vi vill ha.
            Jag har i utskottet accepterat de förändringar som har varit möjliga
            att få stöd för, men det är med sorg i hjärtat jag gör det.
          </note>
          <note type="speaker">
            Anf. 16 INGELA MÅRTENSSON (fp)
          </note>
          <note>
            replik:
          </note>
          <note>
            Fru talman! Jag blir ganska upprörd när jag hör
          </note>
          <note>
            Christina Linderholm på ett sådant sätt förvanska situationen.
            När inte en ledamot i konstitutionsutskottet på ett riktigt sätt
            kan redogöra för hur denna sak har hanterats, visar det på att
            vi borde ha haft den tid som behövs enligt konstitutionen för
            att bereda denna typ av frågor.
          </note>
          <note>
            För det första har jag inte motsatt mig en kriminalisering av
            innehav. Det sade jag i mitt anförande. Jag har motsatt mig att
            man skall använda sig av ett snabbspår när det gäller denna typ
            av förändring i tryckfrihetsförordningen. Kan inte Christina Linderholm
            förstå att det finns en skillnad mellan det och vad hon påstår
            att jag har ställt mig bakom?
          </note>
          <note>
            Jag skulle vilja fråga: Varför ställde sig i så fall
          </note>
          <note>
            Centern inte bakom de förslag som fördes fram för ett år sedan?
            Vad har hänt under detta år? Det fanns samma information om barnpornografi
            då.
          </note>
          <note>
            Det var väl inte lättare att acceptera den för ett år sedan.
          </note>
          <note>
            Nu skall vi plötsligt på grund av det enorma pådrag som har varit
            i massmedierna hantera denna fråga snabbt. Det är det jag vänder
            mig emot. Vi kan inte hantera våra grundlagar på det viset.
          </note>
          <note>
            Christina Linderholm säger att det inte hänger ihop. Jag kan
            förstå att det inte hänger ihop när man resonerar som hon gör.
            Grundlagarna är till för vår demokrati, för kommande generationer.
            De skyddar också våra barn. Inte minst för kommande generationer
            skall vi vara mycket noga med hur vi ändrar våra grundlagar. Det
            är därför vi har niomånadersregeln. Nu försöker man dessutom kränka
            minoritetens rättigheter att utnyttja den möjligheten, eftersom
            man skall köra över och ha ett förslag liggande fram till 1998.
            Det är en kränkning av spelreglerna.
          </note>
          <note>
            Christina Linderholm säger att det är obegripligt och att Folkpartiet
            är inkonsekvent. Är det någon som är inkonsekvent är det Christina
            Linderholm i sitt anförande. Vi anser inte att det bara är regeringen
            som kan komma med kompetenta förslag. Det vore till fromma för
            hanteringen av hela ärendet om konstitutionsutskottet hade haft
            den tid som hade behövts.
          </note>
          <note>
            Det sätt som denna fråga har hanterats på i konstitutionsutskottet
            har varit minst sagt tragiskt.
          </note>
          <note>
            Det är inte på detta vis vi skall hantera vår konstitution.
          </note>
          <note type="speaker">
            Anf. 17 CHRISTINA LINDERHOLM (c)
          </note>
          <note>
            replik:
          </note>
          <note>
            Fru talman! Jag förstår Ingela Mårtenssons upprördhet. Med det
            sätt på vilket Folkpartiet deltagit i hanteringen av denna fråga
            förstår jag att det känns jobbigt att argumentera. Det har ju
            inte varit särskilt ansvarsfullt.
          </note>
          <note>
            Jag kan fråga Ingela Mårtensson: På vilket sätt minskar skyddet
            för barn i grundlagen om vi skulle ha lagstiftat om innehav av
            barnpornografi? Ingela
          </note>
          <note>
            Mårtensson säger ju att grundlagen skyddar också barn och därför
            måste vi vara vaksamma vid förändringar. Men detta är ju en förändring
            som skulle öka skyddet för barn, de barn som omfattas av den barnkonvention
            som vi har ratificerat. Vi ställer ju alla upp på att vi måste
            ta största möjliga hänsyn till barnen. Här har vi haft chansen.
          </note>
          <note>
            Jag kan hålla med Ingela Mårtensson när hon beklagar att regeringen
            inte har gjort någonting.
          </note>
          <note>
            När det gäller den inkonsekvensen var det kds jag vände mig till.
            Jag kan hålla med Ingela Mårtensson om att det hade varit lättare
            om vi hade fått ett förslag från regeringen att ta ställning till.
            Det var det vi önskade och hoppades på. Det var av den anledningen
            som vi för ett år sedan valde att vänta tills den noggranna beredningen
            var slutförd. Vi visste ju att det pågick ett arbete i regeringskansliet.
          </note>
          <note>
            Sedan ledde inte beredningen till något resultat.
          </note>
          <note>
            Jag beklagar det djupt.
          </note>
          <note>
            Jag kan inte bortse ifrån de barn som skulle gynnas av ett snabbspår,
            och jag kan inte se någon som helst förmildrande omständighet
            för att man försöker gömma sig bakom lagstiftning och hanteringsfrågor
            när det gäller skydd av minderåriga barn.
          </note>
          <note type="speaker">
            Anf. 18 INGELA MÅRTENSSON (fp)
          </note>
          <note>
            replik:
          </note>
          <note>
            Fru talman! Christina Linderholm fortsätter att blanda ihop saker
            och ting och ger inte en korrekt bild av vad som egentligen har
            försiggått. Hon sade att Folkpartiet har deltagit i arbetet på
            ett märkligt sätt och att vi har svårt att argumentera.
          </note>
          <note>
            Jag tycker inte alls att det är svårt att argumentera för att
            vi skall följa de demokratiska spelreglerna.
          </note>
          <note>
            Varför vill Christina Linderholm över huvud taget inte debattera
            den frågan?
          </note>
          <note>
            Det är inte så att jag inte anser att barnen behöver skydd eller
            att jag inte anser att vi skall göra någonting åt barnpornografin.
            Jag motsätter mig inte heller en kriminalisering av innehav. Men
            jag tycker inte att det kan gå till på det här viset. Varför kan
            vi inte diskutera den frågan?
          </note>
          <note>
            Skall vi hantera våra förändringar av grundlagen på ett sådant
            sätt? Är det så vi skall göra? Är det så vi visar respekt för
            våra grundlagar? Skall vi snabbt kunna göra förändringar i grundlagen?
            Det kan ju komma tider när helt andra krafter kommer i regeringsställning
            och snabbt vill köra över grundlagarna. Skall vi då gå före genom
            att i det här fallet utnyttja snabbspår, när t.ex. Lagrådet mycket
            starkt har motsatt sig detta? Jag tycker inte att det är på det
            sättet som vi skall hantera frågan.
          </note>
          <note>
            Jag undrar fortfarande vad det var som gjorde att
          </note>
          <note>
            Centern avslog dessa motioner för ett år sedan? Då sade man inte
            att man skulle komma med ett nytt förslag, utan man sade att det
            fanns skydd i sekretesslag osv. Av det skälet avslog man motionerna
            för ett år sedan.
          </note>
          <note>
            Jag vill att konstitutionsutskottet skall få ta den tid som behövs,
            och jag beklagar också att regeringen inte kom med ett förslag
            i tid, så att vi kunde hantera frågan på ett normalt sätt.
          </note>
          <note type="speaker">
            Anf. 19 CHRISTINA LINDERHOLM (c)
          </note>
          <note>
            replik:
          </note>
          <note>
            Fru talman! Jag förstår Ingela Mårtenssons behov av att rättfärdiga
            sig, och jag förstår Ingela
          </note>
          <note>
            Mårtenssons motvilja att argumentera om varför vi behöver skyddet
            för barnen. Jag förstår också att
          </note>
          <note>
            Ingela Mårtensson hellre vill diskutera frågan om snabbspår eller
            inte.
          </note>
          <note>
            Jag anser att möjligheten till ett s.k. snabbspår finns just
            för att man skall kunna komma till rätta med sådana här ofullkomligheter.
            Det är för mig helt självklart att varje fråga måste avgöras utifrån
            sitt värde, och i det här fallet är skyddsvärdet för barnen det
            helt grundläggande.
          </note>
          <note>
            Vad kommande konstitutionsutskott kan komma att göra kan varken
            Ingela Mårtensson eller jag sia om. Men det behövs faktiskt en
            betryggande majoritet för ändring av grundlagen. I det här fallet
            lyckades vi som vill skydda barnen inte få majoriteten med oss.
          </note>
          <note>
            Ingela Mårtensson har ju förhindrat att snabbspåret används på
            detta område, men trots det finns det genombrott i tryckfrihetsförordningen
            och yttrandefrihetsgrundlagen i detta betänkande.
          </note>
          <note>
            Så snabbspåret gäller bara i vissa frågor, och det gör det hela
            ännu mer ologiskt och inkonsekvent,
          </note>
          <note>
            Ingela Mårtensson!
          </note>
          <note type="speaker">
            Anf. 20 INGVAR SVENSSON (kds):
          </note>
          <note>
            Fru talman! Barnpornografi handlar i verkligheten nästan uteslutande
            om sexuella övergrepp på barn.
          </note>
          <note>
            Hela denna företeelse är ofattbart vidrig. Att motverka, förhindra
            och bekämpa barnpornografi är därför alltid åtgärder som har till
            syfte att hävda barnets människovärde och mänskliga värdighet.
          </note>
          <note>
            Barnpornografi dokumenterar faktiska brott mot barn. Återanvändning
            av denna dokumentation innebär att barnets mänskliga värdighet
            kränks gång på gång. Det är stöld av barnets människovärde. Stöld
            brukar vara kriminaliserat.
          </note>
          <note>
            Ett medvetet innehav av stöldgods kallar vi häleri, och det är
            också kriminaliserat -- vanligen.
          </note>
          <note>
            Stöld av barns människovärde och värdighet är dock bara delvis
            kriminaliserat. Produktion och distribution av barnpornografi
            är straffbart, men inte innehav av barnpornografi. Den typen av
            häleri är alltså legal. Distribution till mer än ett fåtal, dvs.
            i praxis tre, är straffbart, men överlämnande av enstaka exemplar
            av barnpornografi är legalt.
          </note>
          <note>
            Man kan inte tjäna pengar på olaga våldsskildringar om det upptäcks;
            då kan medlen tas i beslag. Men förtjänst på barnpornografi kan
            inte tas i beslag.
          </note>
          <note>
            Spaningsarbetet vad gäller barnpornografi är -- för att uttycka
            sig försiktigt, fru talman -- inte högprioriterat. De härvor av
            brott eller misstänkta brott som nu har uppdagats har rättsväsendet
            närmast snubblat över. Det är bekymmersamt att ett mer aktivt
            arbete inte har etablerats, men vi får vara tacksamma för att
            det ändå har hänt en del saker som har skapat uppmärksamhet på
            detta område.
          </note>
          <note>
            Det finns med andra ord, fru talman, en hel del att göra. Det
            är därför konstitutionsutskottet nu föreslår en rad åtgärder på
            det här området, men sett som helhet är det ett svagt paket.
          </note>
          <note>
            Vi brukar ju här i kammaren tala om behovet av brett folkligt
            stöd. Det är ingen tvekan om att den folkliga vreden inför barnpornografi
            inte får sitt motsvarande uttryck i det paket som vi i dag diskuterar.
            Att 400 000 människor stöder en innehavskriminalisering är med
            svenska mått mätt inte något särskilt lågt tal. Man har visat
            detta stöd genom en aktiv handling.
          </note>
          <note>
            Fru talman! För min personliga del var det när jag kom fram till
            kärnpunkten i barnpornografifrågan som den riktiga åtgärden stod
            fullständigt klar för mig. Man kan inte låta en fortgående kränkning
            av barns mänskliga värdighet förbli legal.
          </note>
          <note>
            Människovärdet och den mänskliga värdigheten måste sättas i centrum.
            De utgångspunkterna är helt bärande i synen på tryckfrihet och
            yttrandefrihet. Barnpornografi saknar varje tryckeller yttrandefrihetsvärde.
            Inte minst är detta redan ett brott enligt gällande grundlagar.
            Det är bara det att lagstiftningen har kryphål.
          </note>
          <note>
            Ärligt talat förstår jag inte den tryckfrihetsfundamentalism
            som har präglat vissa debattörer i denna fråga. I alla andra grundlagsfrågor
            försöker vi från olika läger att föra en sakdebatt, men om tryckfrihetsförordningen
            och yttrandefrihetsgrundlagen gäller uttrycket ''rör mig inte''.
          </note>
          <note>
            Det är en förödande inställning. Tänk om vi skulle ha intagit
            den ståndpunkten i synen på valperiodens längd! Vad är det egentligen
            för värde man skyddar då man motsätter sig kraftfulla åtgärder
            riktade mot barnpornografin? Det är en bra fråga.
          </note>
          <note>
            Fru talman! I åklagarutredningen SOU 1992:61
          </note>
          <note>
            anges fem kriterier för kriminalisering, och de bygger på följande:
          </note>
          <note>
            1. att ett beteende föranleder påtaglig skada eller fara,
          </note>
          <note>
            2. att alternativa sanktioner inte står till buds, inte är rationella
            eller kräver oproportionerligt höga kostnader,
          </note>
          <note>
            3. att straffsanktion krävs med hänsyn till gärningens allvar,
          </note>
          <note>
            4. att straffsanktionen skall utgöra ett effektivt medel för
            att motverka det icke önskvärda beteendet och
          </note>
          <note>
            5. att rättsväsendet skall ha resurser att klara den eventuellt
            ytterligare belastning som kriminaliseringen innebär.
          </note>
          <note>
            Utifrån analyser av dessa utgångspunkter torde det stå klart
            att de åtgärder som behöver vidtas mot kränkningen av barns mänskliga
            värdighet bör ges följande prioritetsordning:
          </note>
          <note>
            Det första är kriminalisering av innehav av barnpornografi.
          </note>
          <note>
            Om inte det går är den näst bästa åtgärden att kriminalisera
            överlämnandet av barnpornografi, dvs. en skärpning av spridningsrekvisitet.
          </note>
          <note>
            Överlämnande av enstaka exemplar blir därmed förbjudet. Det skulle
            vara ett kraftfullt inslag för rättsväsendet i den här hanteringen.
          </note>
          <note>
            Konfiskeringar är användbart om inte innehavskriminalisering
            går att genomföra, men det är en relativt tandlös åtgärd.
          </note>
          <note>
            Jag kan nu konstatera att Moderaterna har avvisat de två första
            åtgärderna i denna prioritetsordning och att Folkpartiets representant
            vid beslutstillfället avvisade det första.
          </note>
          <note>
            Fru talman! Jag övergår nu till att granska hur denna fråga har
            hanterats. Det är inte en alltigenom lysande hantering.
          </note>
          <note>
            Justitieutskottet förutsatte förra våren att regeringen vid sin
            beredning skulle beakta kraven på kriminalisering av innehav av
            barnpornografi.
          </note>
          <note>
            Det är anmärkningsvärt att den beredningen inom
          </note>
          <note>
            Justitiedepartementet blev så summarisk. Ingen djupare analys
            gjordes av hur en innehavskriminalisering skulle kunna genomföras.
          </note>
          <note>
            Kritiken lät inte vänta på sig. Remissvaren på promemorian var
            massivt kritiska. Samtidigt hade man omöjliggjort ett propositionsavlämnande
            enligt niomånadersregeln.
          </note>
          <note>
            Det var först med JK:s remissvar som en egentlig konkret lagstiftningsdebatt
            fick fart. I den vevan hade man dessutom upptäckt en ny barnpornografihärva,
            nämligen
          </note>
          <note>
            Norrköpingshärvan, vilket skapade en bred offentlig debatt.
          </note>
          <note>
            Främst på grund av moderat halsstarrighet, delvis understödd
            från folkpartihåll, kunde regeringen inte avge någon proposition
            i frågan. En lagrådsremiss med innovationen att ta med två alternativa
            förslag hade dessförinnan tillskapats.
          </note>
          <note>
            I sista stund försökte sig Centern på att driva kravet på ett
            slags konfiskeringskompromiss i regeringen.
          </note>
          <note>
            Det var Christina Linderholm inne på tidigare. Det fanns enligt
            oss kristdemokrater ingen anledning att i det läget låsa konstitutionsutskottets
            handlingsfrihet. Inte heller kunde man med säkerhet veta att ett
            regeringsförslag skulle erhålla tillräcklig dispensmajoritet.
            En annan god regel från rent taktisk synpunkt är att man inte
            skall rulla fram tunnan med krut till oppositionen när man sitter
            i regeringen.
          </note>
          <note>
            Det är i detta sammanhang viktigt att konstatera att enbart konstitutionsutskottet
            har möjlighet att medge dispens från niomånadersregeln. Inget
            annat organ har behörighet i den frågan. Det är därför naturligt
            att i sådana frågor bevara konstitutionsutskottets handlingsfrihet.
          </note>
          <note>
            Det är något av ett svar på den fråga som Christina
          </note>
          <note>
            Linderholm ställde i tisdags och upprepade i dag.
          </note>
          <note>
            Hon undrade varför kristdemokraterna kritiserade lagutskottets
            hantering av lagstiftningen om partnerskap. Hon efterlyste konsekvensen,
            eftersom kds medverkade på ett liknande sätt i konstitutionsutskottet.
          </note>
          <note>
            Jo, Christina Linderholm, det hela är mycket enkelt. Inför lagutskottets
            lagstiftningsambitioner ställde vi frågan hur det kunde vara möjligt
            att ett regeringsparti, Folkpartiet, kunde medverka till lagstiftning
            tillsammans med oppositionen i detta utskottet i strid med de
            tre övriga partiernas inställning. Om vi nu hade fått svaret från
            moderater och centerpartister att något sådant är oacceptabelt,
            skulle jag kunna ha förståelse för frågetecknen. Men vi fick inte
            det svaret. Svaret var i stället att detta område traditionellt
            har varit föremål för fri röstning. Därmed var fältet fritt och
            ett prejudikat skapat. Frågan hade varit något mer besvärlig för
            mig att besvara om Centerpartiet och
          </note>
          <note>
            Moderaterna här hade uppträtt med större fasthet.
          </note>
          <note>
            Vad gäller Lagrådets synpunkter i den ena eller andra frågan
            är det nog dags att inta en mer pragmatisk hållning till Lagrådets
            ställning.
          </note>
          <note>
            Lagrådet kan ha fel och har faktiskt haft fel. Det konstaterade
            vi ju i samband med en lagrådsremiss nyligen. Men det betyder
            inte att man inte nogsamt skall lyssna på vad Lagrådet säger.
            När det gäller barnpornografi har emellertid Lagrådet givit sig
            in på ett område, som helt klart ligger utanför dess kompentens.
            Tillämpningen av dispensregeln i 8
          </note>
          <note>
            kap. 15 § regeringsformen tillhör strängt taget enbart KU:s kompetensområde.
            Det är ointressant vad Lagrådet såsom lagråd har för åsikter i
            den frågan. Lagrådet motsatte sig användandet av en dispensregel.
            Men den finns ju där såsom en grundlagsbestämmelse och kan utnyttjas
            bara av
          </note>
          <note>
            KU. Om dispensregler inte får användas, bör de ju tas bort. Det
            borde vara den logiska konsekvensen.
          </note>
          <note>
            Däremot bör det stå var och en fritt -- även
          </note>
          <note>
            Lagrådets ledamöter -- att uttrycka sin åsikt om vad
          </note>
          <note>
            KU bör göra.
          </note>
          <note>
            Efter yttrande från justitieutskottet var det den 3
          </note>
          <note>
            maj dags för utskottet att besluta om hanteringsordningen. Till
            protokollet togs då ett beslut om utnyttjande av dispensregeln.
            Två tredjedelar av KU:s ledamöter röstade för dispens, medan fem
            ledamöter röstade emot en kriminalisering av innehav av barnpornografi
            fr.o.m. den 1 januari 1995. De fem var fyra moderater och den
            tjänstgörande folkpartisten i utskottet. Dessa fem förvägrade
            en överväldigande majoritet i kammaren att få rösta för en innehavskriminalisering
            fr.o.m. 1995. Detta förfarande kan jag inte protestera mot, eftersom
            det är helt legalt. Beslutet var visserligen preliminärt, men
            moderaterna förklarade att de inte tänkte ändra sig till slutjusteringen.
            Därmed var frågan låst.
          </note>
          <note>
            I detta nya läge etablerades kontakt mellan
          </note>
          <note>
            Socialdemokraterna och Kristdemokraterna. Hur skulle vi på bästa
            sätt hantera den uppkomna situationen? Ett paket på fem punkter
            arbetades fram. Samtliga ledamöter i KU informerades snabbt om
            innehållet. Paketet syftade till ett första beslut om innehavskriminalisering
            fr.o.m. den 1
          </note>
          <note>
            januari 1999. Det viktigaste inslaget i det nya läget var att
            få fram ett mer skärpt spridningsförbud fr.o.m. den 1 januari
            1995, möjlighet till förverkande av förtjänster från barnpornografi,
            ett accepterande av kraven på konfiskering samt speciella spanings-
            och utredningsinsatser på
          </note>
          <note>
            Rikspolisstyrelsen.
          </note>
          <note>
            Utifrån dessa utgångspunkter tog kansliet fram en promemoria
            i ärendet. Tre delar förutsatte användning av dispensregeln för
            grundlagsförändringar. De gick i berörda delar till
          </note>
          <note>
            Lagrådet, medan polisinsatserna gick till justitieutskottet.
            I förra veckan uppenbarade sig den lilla moderata kråkan. Än for
            hon hit, än for hon dit och än for hon ner i diket.
          </note>
          <note>
            Den 31 maj stoppade två moderater och en socialdemokrat en bred
            konfiskeringsbas för en mer inskränkt -- detta trots att Moderaterna
            hade talat för den utgångspunkt som regeringen hade pekat på i
            sin skiss till konfiskeringsalternativ. Det var jag som begärde
            omröstning i frågan till förmån för det vida förslaget.
          </note>
          <note>
            I sitt yttrande över lagrådsremissen den 17 mars framhåller Lagrådet:
            ''Om utgångspunkten tills vidare skall vara att envar har rätt
            att inneha barnpornografi för eget bruk framstår det som motsägelsefullt
            att denna rätt skall kunna sättas åt sidan om det slumpar sig
            så att innehavaren blir föremål för förundersökning.''
          </note>
          <note>
            För mig såsom förespråkare av innehavskriminalisering är det
            logiskt att kräva konfiskation så nära kriminalisering som möjligt,
            men för den som motsätter sig detta är det, just som
          </note>
          <note>
            Lagrådet säger, ''motsägelsefullt''. Det var detta som spräckte
            Moderaterna mitt itu denna dag.
          </note>
          <note>
            Däremot accepterade man med röstsiffrorna 14--1
          </note>
          <note>
            en skärpning på spridningssidan. Endast en moderat röstade mot,
            men vi fick fem sjättedelars majoritet vid detta tillfälle. Förverkande
            av förtjänster enades man om.
          </note>
          <note>
            Dagen efter var det dags för nya beslut i samma frågor. Nu hade
            man ändrat sig. Nu ställde alla fyra moderaterna upp på den vida
            konfiskationen och stoppade spridningsskärpningen. Paketet blev
            totalt sett alldeles för svagt. Till Folkpartiets heder skall
            sägas att man inte följde med i dessa moderata turer.
          </note>
          <note>
            Jag tror faktiskt att den moderata KU-gruppen inte har insett
            frågans vidd och betydelse. Det tyder det särskilda yttrandet
            om censurfrågan på. Det är inte fråga om något genombrott av censurförbudet,
            men om så är fallet gäller det också konfiskationen.
          </note>
          <note>
            Agerandet tyder på att det i slutändan var någon annan som drog
            i trådarna.
          </note>
          <note>
            För att förhindra en innehavskriminalisering har det i debatten
            framförts en rad krystade argument, t.ex. tidspress, snabbspår
            och smittoeffekter. Visst har tiden varit knapp, men vem är den
            skyldige?
          </note>
          <note>
            Snabbspår -- ja, det kanske är bråttom -- och vad är konfiskationen
            då? Talet om smittoeffekter är, med förlov sagt, bara löst prat.
          </note>
          <note>
            I ett särskilt yttrande säger Moderaterna att alla ändringar
            av grundlagarna ''bör föregås av ett omsorgsfullt utredningsarbete
            som även innefattar beredning av lagstiftningsförslagen genom
            en eller flera remissomgångar''. Nå, hur omfattande utredningsarbete
            ligger bakom förändringen av valperiodens längd? Hur många var
            remissomgångarna? Jag hörde då inte ett ljud från
          </note>
          <note>
            Moderaterna om remisser. Det är tydligen skillnad på grundlagsförändring
            och grundlagsförändring.
          </note>
          <note>
            Få frågor har diskuterats så noggrant som denna.
          </note>
          <note>
            Debatten har varit mycket intensiv. Men det är inte att förvåna
            att Moderaterna vill förhala. Birger
          </note>
          <note>
            Hagård stod här och bröstade sig över det beslut som fattades
            1980. Men hur var det med
          </note>
          <note>
            Yttrandefrihetsutredningen 1978, där den moderate representanten
            fick släpas fram, medan övriga ville kriminalisera produktion
            och distribution av barnpornografi? Det tycks vara något som går
            igen.
          </note>
          <note>
            Konfiskationen, som är moderaternas huvudnummer -- etablerat
            genom snabbspår -- är en acceptabel åtgärd. Men den är inte särskilt
            kraftfull. Den saknar egentligen preventiv effekt.
          </note>
          <note>
            Skulle konfiskering ske gör innehavaren bara en materiell förlust.
            När förundersökningsfaran är över kan han skaffa nytt material.
            Innehavet är ju legalt.
          </note>
          <note>
            Varför lägger KU-majoriteten just nu fram ett förslag till vilande
            grundlagsändring om innehavskriminalisering från 1999? Skälet
            är enkelt. Riksdagens majoritet i sakfrågan behöver manifesteras.
            Men jag tror faktiskt att ett sådant vilande förslag är en viktig
            preventiv signal.
          </note>
          <note>
            Insikten om att ett andra beslut skall tas kommer att sprida
            sig. Det är också viktigt att varje annan regering som kan komma
            inte har möjlighet att begrava frågan utan måste hantera den.
            Denna tvingande omständighet för regeringen, oavsett om den är
            ny eller inte, är oerhört viktig -- det har moderaternas agerande
            lärt mig.
          </note>
          <note>
            Fru talman! Med det anförda vill jag yrka bifall till det föreslagna
            paketet av ytterligare åtgärder mot barnpornografi och kan bara
            beklaga att vi förhindrats att lägga fram ett mer kraftfullt paket.
          </note>
          <note>
            Slutligen vill jag också tacka konstitutionsutskottets ordförande
            för ett konstruktivt samarbete i denna fråga, när nu läget blev
            som det blev. Vi har ett ''gentlemen's agreement'' om att utskottets
            ordförande i fortsättningen skall komma från oppositionen, och
            jag hoppas och kommer att arbeta för att Thage G
          </note>
          <note>
            Peterson skall få möjlighet att fortsätta i den uppgiften.
          </note>
          <note type="speaker">
            Anf. 21 BIRGER HAGÅRD (m) replik:
          </note>
          <note>
            Fru talman! Jag beklagar kds agerande i denna fråga. Det är uppenbart
            att valdagen närmar sig. På annat sätt kan jag inte förklara detta
            agerande.
          </note>
          <note>
            Man har efterlyst kraftfulla åtgärder, men man har gjort allt
            för att inom regeringen sabotera dessa åtgärder.
          </note>
          <note>
            Det fanns inom regeringen ett förslag som till stora delar liknade
            det som nu blir verklighet, men kds ställde sig på bakhasorna.
            Vad har kds vunnit på detta? Ingenting. Man har tvärtom förlorat
            den möjlighet som legat i att regeringen hade kunna agera och
            slå fast för svenska folket var man står.
          </note>
          <note>
            Den möjligheten för regeringen drog man nu undan. En sådan manifestation
            hade kanske varit betydligt bättre än det tomma slag i luften
            som
          </note>
          <note>
            Ingvar Svensson nu har medverkat till.
          </note>
          <note>
            Låt mig också stryka under att frågan om valperiodens längd har
            stötts och blötts i
          </note>
          <note>
            Folkstyrelsekommittén och i andra sammanhang.
          </note>
          <note>
            Det ligger många års arbete bakom avgörandet i den frågan, som
            dock egentligen inte var något annat än ett politiskt ställningstagande,
            en kanske olycklig sammankoppling, det kommunala sambandet, som
            Tage Erlander en gång i tiden gjorde.
          </note>
          <note>
            Jag tycker alltså inte att Ingvar Svensson har någon anledning
            att ta till stora ord. Tvärtom kan han kanske gå in i sin kammare
            och grunna litet grand över varför man inte visat större fingerfärdighet
            från kds sida. Eller var det kanske så att man behövde denna fråga
            för att kunna blåsa på ordentligt före valet? Thage G Peterson
            sade att denna fråga inte skulle bli någon valfråga, men vissa
            tycks ändå sträva efter att göra den till en sådan.
          </note>
          <note type="speaker">
            Anf. 22 INGVAR SVENSSON (kds) replik:
          </note>
          <note>
            Fru talman! Det här med valdagen och en partipolitisering låter
            intressant. Men vilka var det som mälde sig ut ur denna skara?
            Det var inte den stora delen av riksdagen.
          </note>
          <note>
            Om jag hade velat partipolitisera denna fråga hade det varit
            mycket enkelt, men jag har hela tiden sett till sakfrågan och
            till att försöka åstadkomma breda majoriteter. Det har inte alls
            varit någon partiegoism i detta, utan det är omsorgen om barnens
            rättsskydd som har legat bakom mitt agerande.
          </note>
          <note>
            Birger Hagård upprepar talet om ett tomt slag i luften. Jag noterade
            att Birger Hagård i sitt huvudanförande mestadels talade om annat
            än om själva sakfrågan -- om initiativrätt osv.
          </note>
          <note>
            Fru talman! Jag vet nog vem som i denna fråga står för tomheterna.
          </note>
          <note type="speaker">
            Anf. 23 BIRGER HAGÅRD (m) replik:
          </note>
          <note>
            Fru talman! Tillåt mig säga, Ingvar Svensson, att man från kds
            sida har lyckats utomordentligt väl med partipolitiseringen i
            detta sammanhang.
          </note>
          <note type="speaker">
            Anf. 24 CHRISTINA LINDERHOLM (c)
          </note>
          <note>
            replik:
          </note>
          <note>
            Fru talman! Jag tänker inte gå in i någon polemik med Ingvar
            Svensson. Vi har ju samma uppfattning i sakfrågan. Men Ingvar
            Svensson ägnade en del av sitt anförande åt mig, och det tackar
            jag för. Jag får då möjlighet att ställa en fråga om något som
            jag inte riktigt fattade eller uppfattade fel.
          </note>
          <note>
            Ingvar Svensson sade att Folkpartiet hade arbetat fram en lagstiftning
            tillsammans med oppositionen och att det öppnade fältet. Menar
            Ingvar Svensson att det med hänsyn till att Folkpartiet arbetade
            tillsammans med Socialdemokraterna i partnerskapsfrågan var möjligt
            för Ingvar Svensson att arbeta tillsammans med Socialdemokraterna
            om åtgärder mot barnpornografi och att man annars inte skulle
            ha föreslagit några åtgärder? Är det så jag skall tolka Ingvar
            Svenssons uttalande?
          </note>
          <note type="speaker">
            Anf. 25 INGVAR SVENSSON (kds) replik:
          </note>
          <note>
            Fru talman! Så skall man inte tolka mitt uttalande.
          </note>
          <note>
            Jag konstaterade att frågan från Christina
          </note>
          <note>
            Linderholm hade varit något mera besvärlig. Mitt engagemang i
            denna fråga hade, åtminstone på det personliga planet, varit exakt
            likadant.
          </note>
          <note>
            Anf. 26 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Jag vill först beklaga att jag på grund av regeringssammanträde
            inte från starten har kunnat följa kammardebatten i dag angående
            barnpornografi. Jag är mycket tacksam för att få detta tillfälle
            att framföra mina synpunkter på den fråga som med rätta starkt
            upprört oss alla.
          </note>
          <note>
            De företeelser och de beteenden som ryms under begreppet barnpornografi
            är i ordets rätta bemärkelse avskyvärda. Det kan och får aldrig
            accepteras att barn blir utsatta för de övergrepp, den förnedring
            och den kränkning av deras integritet som barnpornografin innebär.
            För mig är denna fördömande inställning en fullkomlig självklarhet.
            Det har därför varit med bestörtning och med stor besvikelse som
            jag har noterat de försök man från olika håll gjort att försöka
            utmåla oss moderater och vissa folkpartister som försvarare av
            barnpornografi. Det har varit ett beklämmande agerande, ett agerande
            som inte länder till heder.
          </note>
          <note>
            När det gäller barnpornografi har jag sett som min uppgift som
            justitieminister och politiker att förena tre olika mål.
          </note>
          <note>
            Det första gäller ansvaret för att se till att lagstiftningen
            och rättsväsendet på bästa sätt kan fungera som skydd för barn
            mot övergrepp.
          </note>
          <note>
            Det andra gäller att försöka tillse att barnpornografiskt material
            inte görs tillgängligt för dem som vill ta del av det och, om
            så trots allt sker, att det kan omhändertas och förstöras.
          </note>
          <note>
            Det tredje gäller statsmakternas och de enskilda politikernas
            ansvar för att upprätthålla respekten för våra grundlagar. Detta
            gäller kanske särskilt inom det tryckfrihetsrättsliga området,
            ett område där Sverige har en särskild tradition att försvara,
            en tradition som vi i andra sammanhang så ofta sagt att vi skall
            försvara, inte minst i samband med förhandlingarna om ett svenskt
            medlemskap i den europeiska unionen.
          </note>
          <note>
            Men jag vill samtidigt slå fast att det jag värnar om inte är
            friheten för dem som producerar eller sprider barnpornografi.
            Deras verksamhet är ju redan kriminaliserad som tryckfrihetsbrott.
          </note>
          <note>
            De yttranden som Lagrådet avgivit över de olika förslag som presenterats
            rörande barnpornografi har stärkt mig i min uppfattning att den
            svåra frågan om kriminalisering av innehav måste föregås av en
            utredning. En utredning måste i lugn och ro få överväga de olika
            alternativ som står till buds och vilka konsekvenser de får.
          </note>
          <note>
            Det är ju faktiskt långt ifrån säkert att en kriminalisering
            löser några problem i praktiken.
          </note>
          <note>
            Detta stöds också av justitiekanslerns uttalande i januari i
            år, där justitiekanslern sade: De erfarenheter som hittills har
            gjorts utesluter inte att förekomsten av barnpornografiska alster
            kan drivas långt tillbaka utan att innehavet i sig kriminaliseras.
          </note>
          <note>
            Konstitutionsutskottets förslag att redan nu lagstifta om en
            kriminalisering som träder i kraft först om fyra år visar därför
            enligt min uppfattning att det mycket handlar om en politisk symbolhandling
            snarare än konkreta resultat.
          </note>
          <note>
            Det är klart att ändringar av centrala tryck- och yttrandefrihetsrättsliga
            principer lämpar sig särskilt illa för den typen av politiskt
            agerande.
          </note>
          <note>
            Jag är också långt ifrån ensam om att ha väntat mig att ordföranden
            i konstitutionsutskottet skulle ha varit den förste att stå upp
            för och försvara en sådan inställning. Men partipolitiken har
            uppenbarligen fått ta överhand.
          </note>
          <note>
            Låt oss därför kort se tillbaka på vad som gjorts i praktiken
            när det gäller barnpornografi.
          </note>
          <note>
            Det var, som Birger Hagård tidigare nämnde, i slutet av 1970-talet
            och början av 1980-talet som en borgerlig regering införde det
            nuvarande barnpornografibrottet.
          </note>
          <note>
            Sedan hände ingenting under de socialdemokratiska åren med undantag
            för att den socialdemokratiska justitieministern Laila
          </note>
          <note>
            Freivalds 1988 gick ut i massmedia. Jag har förstasidan från
            Aftonbladet från 1988 där hon sade: Vi måste visa att vi verkligen
            ser allvarligt på det här med barnpornografi. Det är ohyggligt
            och upprörande.
          </note>
          <note>
            Detta sade Laila Freivalds 1988, men ingenting hände. Ingenting
            hände förrän vi i den nuvarande regeringen såg till att maximistraffet
            för barnpornografi fr.o.m. den 1 juli 1993 höjdes från sex månaders
            till två års fängelse.
          </note>
          <note>
            Det är också den här regeringen som nyligen har fattat beslut
            om en lagrådsremiss med ytterligare åtgärder för att skydda barn
            mot övergrepp, en lagrådsremiss som inom kort skall resultera
            i ett förslag till riksdagen.
          </note>
          <note>
            Det är också den här regeringen som har satt brottsoffren i centrum
            och som gjort omfattande satsningar på brottsoffer i allmänhet.
          </note>
          <note>
            Det är den här regeringen som har avskaffat halvtidsfrigivningen,
            vilket i praktiken innebär att fängelsestraffet för barnpornografibrott
            har mer än fyrdubblats, som det formellt kan se ut.
          </note>
          <note>
            Det är också den här regeringen som har genomfört ett antal straffskaleskärpningar
            med särskild inriktning på våld och hot om våld mot kvinnor och
            barn.
          </note>
          <note>
            Det är inte minst mot denna bakgrund som socialdemokraternas
            och Thage G Petersons agerande framstår som så särskilt beklämmande.
          </note>
          <note>
            Det har varit en upprördhet som klingar inte bara ihåligt utan
            också falskt. Jag kan nämligen inte undgå att notera att de, som
            kritiserat regeringens kriminalpolitik med motiveringen att den
            varit alltför inriktad på straffets betydelse, nu utan närmare
            eftertanke ser en kriminalisering som den självklara lösningen
            på problemet.
          </note>
          <note>
            Nej, det har varit piruetter och turer som inte bidragit till
            något annat än att skymma sikten för de väsentliga frågorna.
          </note>
          <note>
            Trots motstånd och trots politisk taktik har emellertid förnuftet
            nu i viss mån segrat. Det är enligt min mening glädjande att utskottet
            nu gått på det vida konfiskeringsalternativ som bl.a. jag på ett
            mycket tidigt stadium har förespråkat. Jag hoppas att jag missuppfattade
            vad Thage G Peterson tidigare sade. Jag uppfattade det som att
            Thage G
          </note>
          <note>
            Peterson sade, att moderaterna till slut tvingades ställa sig
            bakom detta vida konfiskeringsalternativ.
          </note>
          <note>
            För att alla eventuella missförstånd skall undanröjas vill jag
            alltså påpeka, att det förslag som blev konstitutionsutskottets
            förslag var det förslag som jag lät arbeta fram från början och
            som går långt vidare än det konfiskeringsalternativ som konstitutionsutskottets
            ordförande lade fram som sitt förslag.
          </note>
          <note>
            Men vi får inte glömma bort att utgångspunkten för hela denna
            diskussion som drivits, särskilt under våren, har varit att kunna
            omhänderta och förstöra det vidriga materialet närhelst det påträffas.
            Det viktiga måste vara att barnen skall veta att vi vidtar åtgärder
            för att förhindra att kränkningarna fortsätter.
          </note>
          <note>
            Om vi, utöver att straffa den som producerar och sprider barnpornografi,
            också skall straffa den som innehar materialet, så är det en fråga
            som kräver ytterligare överväganden. Jag har redan tidigare aviserat
            min avsikt att tillsätta en utredning. Till skillnad från konstitutionsutskottets
            vilande kriminaliseringsförslag innebär det att frågan kan få
            den grundliga och allsidiga belysning som den kräver.
          </note>
          <note>
            Jag hoppas att man från konstitutionsutskottets sida inte uppfattar
            att jag överskrider mina befogenheter om nu kammaren beslutar
            om ett vilande förslag, utan att jag trots detta har rätt att
            sätta i gång den utredning som jag långt tidigare hade önskat
            att jag kunde sätta i gång.
          </note>
          <note type="speaker">
            Anf. 27 BENGT HURTIG (v) replik:
          </note>
          <note>
            Herr talman! FN:s konvention om barns rättigheter, som Sverige
            liksom många andra länder skrivit under slår fast att konventionsstaterna
            skall vidta alla lämpliga ågärder för att bl.a. förhindra att
            barn utnyttjas i pornografiska framställningar och i pornografiskt
            material.
          </note>
          <note>
            Kommissionen för de mänskliga rättigheterna har också uppmanat
            de länder, som ännu inte infört lagstiftning som kriminaliserar
            produktion, distribution och innehav av barnpornografiskt material,
            att göra det.
          </note>
          <note>
            Nordiska rådets session i mars uppmanade också de nordiska länderna
            att kriminalisera innehav.
          </note>
          <note>
            Gun Hellsvik säger att vi i EU-föhandlingarna har försvarat vår
            rätt att utforma vår egen inställning när det gäller yttrandefrihet
            och tryckfrihet. Men det är faktiskt så i de internationella sammanhangen
            att man nu kan hänvisa till att
          </note>
          <note>
            Sverige inte har följt internationella uppmaningar att kriminalisera
            innehav, och att det därför kanske inte är fullt så viktigt att
            ta hänsyn till den speciella lagstiftning som finns i Sverige.
          </note>
          <note>
            Är det inte, Gun Hellsvik, mot den bakgrunden ändå riktigt att
            vi nu sätter in siktet på att kriminalisera just innehav av barnpornografi?
          </note>
          <note>
            Anf. 28 Justitieminister GUN HELLSVIK (m)
          </note>
          <note>
            replik:
          </note>
          <note>
            Herr talman! Enligt min uppfattning har vi en viktig uppgift,
            och det är att i den här frågan följa den FN-
          </note>
          <note>
            konvention som ålägger oss att vidta nödvändiga åtgärder.
          </note>
          <note>
            Genom det förslag som nu finns om en vidgad konfiskeringsmöjlighet
            kommer vi långt på den här vägen.
          </note>
          <note>
            Jag sade i mitt anförande att justitiekanslern har mycket tydligt
            sagt att han anser just konfiskeringsmöjligen befogad, men sätter
            frågetecken för kriminalisering.
          </note>
          <note>
            Vi har på Justitiedepartementet analyserat våra eventuella skyldigheter
            att kriminalisera innehavet.
          </note>
          <note>
            Vi har gjort bedömningen att vi inte har någon sådan skyldighet.
            Då måste vi driva själva sakfrågan, nämligen att nå målet att
            skydda barnen, inte i första hand skymma sikten genom att diskutera
            frågan om medlen.
          </note>
          <note>
            Jag kan också konstatera att det har varit en likartad diskussion
            i Danmark. Där konstaterade man för några veckor sedan att det
            inte nu är aktuellt att kriminalisera innehavet. Jag nämner detta
            för att peka på att det inte bara är Sverige som gör denna tolkning
            av FN-konventionen. Det gör även andra oss närstående länder.
          </note>
          <note type="speaker">
            Anf. 29 BENGT HURTIG (v) replik:
          </note>
          <note>
            Herr talman! Den konfiskering som nu kommer att kunna ske, och
            som regeringen har varit inne på tidigare, handlar bara om det
            material som redan är spritt. Alltså kan ett spridningsbrott ha
            förekommit. Däremot kan övrigt material inte konfiskeras.
          </note>
          <note>
            Överlämnande av enstaka exemplar skall inte kriminaliseras. Men
            det materialet kan konfiskeras när det påträffas i samband med
            förundersökningar. Varför går det inte att kriminalisera överlämnande
            av enstaka exemplar?
          </note>
          <note>
            Det vore en viss utvidgning av spridningsbrottet, som inte vore
            alltför märkligt att införa.
          </note>
          <note>
            Anf. 30 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Jag skulle här vilja hänvisa till vad
          </note>
          <note>
            Lagrådet sade när det gäller konstitutionsutskottets förslag
            om förändrat spridningsrekvisit. Här kommer vi in på nya konstruktioner
            som kräver ingående analyser för att vi skall få veta effekterna.
          </note>
          <note>
            Vad innebär en sådan förändring exempelvis i relation till censurförbudet?
          </note>
          <note>
            Vi på Justitiedepartementet har gjort en analys av förslaget
            om förändrat spridningsrekvisit.
          </note>
          <note>
            Domstolen får naturligtvis bedöma hur en regel skall tolkas.
            Men risken med det förslag som inte har gått vidare från konstitutionsutskottet
            är bl.a.
          </note>
          <note>
            att en person skulle kunna straffas för att han ger bort ett
            exemplar av ett alster som han i sin tur har fått från någon annan.
            Men den förslagne person som har fått ett exemplar och kopierar
            detta i flera exemplar, och sedan för vidare ett av de kopierade
            exemplaren, skulle troligen inte kunna straffas enligt det förslag
            som Thage G Peterson lagt fram.
          </note>
          <note>
            Det är den typen av stora frågetecken som gör att det krävs en
            ordentlig analys så fort vi rör om i dessa saker. Annars kommer
            det att i samband med att det första rättsfallet dyker upp i domstol
            med denna typ av snabbt utarbetade nya lagregler att bli en ny
            ebatt. Vi kommer troligen att se att vi inte alls har nått det
            mål som vi låtsades att vi skulle nå.
          </note>
          <note type="speaker">
            Anf. 31 THAGE G PETERSON (s) replik:
          </note>
          <note>
            Herr talman! Justitieministern stämplade faktiskt utskottsmajoritetens
            förslag -- det förslag som kommer från Centern, kds, Socialdemokraterna,
          </note>
          <note>
            Ny demokrati och Vänstern -- som en politisk symbolhandling.
            Med anledning av hennes uttalande vill jag ställa två frågor till
            justitieministern. Vem anser Gun Hellsvik att hon representerar
            i dag? Vilka regeringspartier anser
          </note>
          <note>
            Gun Hellsvik att hon företräder i barnpornografifrågan, dvs.
            den fråga som vi har att ta ställning till i dag i kammaren?
          </note>
          <note>
            Herr talman! Justitieministern betygsatte mitt arbete i KU med
            barnpornografifrågan som beklämmande. Jag har hört från talarstolen
            att kds ledande företrädare i KU gör en annan bedömning.
          </note>
          <note>
            Om mitt arbete i KU har varit beklämmande, varför tog vice statsministern
            kontakt med denna person som har utfört ett beklämmande arbete
            för att diskutera barnpornografifrågan?
          </note>
          <note>
            Jag förstår faktiskt inte vad justitieministern menar när hon
            tar till dessa ord. Jag har inte haft i denna fråga något annat
            än barnens bästa för mina ögon.
          </note>
          <note>
            Jag undrar faktiskt varför Gun Hellsvik vill fortsätta att koncentrera
            sig på att angripa politiska motståndare i stället för att tillsammans
            med den politiske motståndaren samla krafterna mot barnpornografi.
          </note>
          <note>
            I pressmeddelandet skriver justitieministern att såvitt bekant
            har Thage G Peterson aldrig tidigare visat särskilt intresse för
            barnpornografiska frågor.
          </note>
          <note>
            Ja, det är i och för sig rätt. Jag kan inte bestrida det.
          </note>
          <note>
            Jag har i mitt liv och i riksdagen haft andra arbetsuppgifter.
            Men jag förstår faktiskt inte varför det skulle diskriminera mig
            från att arbeta aktivt i frågan när den väl, till följd av justitieministerns
            försummelser att inte lägga fram en proposition i tid, hamnat
            på KU:s bord. Jag kände i januari ingen större lycka när jag förstod
            att hela denna fråga skulle bli konstitutionsutskottets fråga
            med hänsyn till detta utskotts redan mycket stora arbetsbelastning.
          </note>
          <note>
            Herr talman! Jag vill ställa ytterligare en fråga till justitieministern.
            Vill hon verkligen förhindra mig från att ta ställning i frågan
            och sköta mitt jobb som ordförande i konstitutionsutskottet?
          </note>
          <note>
            Anf. 32 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Jag beklagar, man jag hörde inte början på den sista
            frågan.
          </note>
          <note type="speaker">
            Anf. 33 THAGE G PETERSON (s) replik:
          </note>
          <note>
            Herr talman! Jag hänvisar till den utstämpling som
          </note>
          <note>
            Gun Hellsvik gör, där hon säger att såvitt bekant har Thage G
            Peterson aldrig tidigare visat något särskilt intresse för barnpornografiska
            frågor. Jag förstår inte varför detta förhållande skulle diskriminera
            mig från att aktivt arbeta med frågan, i synnerhet som arbetet
            i KU berodde på justitieministerns försummelser att inte i tid
            lägga fram en proposition.
          </note>
          <note>
            Jag ställde följande fråga till justitieministern. Vill verkligen
            justitieministern förhindra mig från att ta ställning i denna
            fråga som jag anser mycket angelägen, och vill justitieministern
            förhindra mig att sköta mitt jobb som ordförande i konstitutionsutskottet?
          </note>
          <note>
            Anf. 34 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! När det gäller den sista frågan hoppas jag faktiskt
            att även Thage G Peterson har så pass mycket kunskaper om mig
            att han vet att svaret är ett givet nej.
          </note>
          <note>
            Det har i Thage G Petersons anförande smugit sig in en mängd
            ord som gör att det blir en viss färg över hela anförandet. Därmed
            färgas uppfattningen av mina svar. Jag vet att jag inte har så
            mycket tid till mitt förfogande. Därför kan jag inte gå in på
            allt.
          </note>
          <note>
            I anförandet fanns bl.a. insmuget, inte som ett påstående utan
            som en beskrivning, mitt försumliga beteende. Jag har inte i något
            sammanhang försökt friskriva mig från ett ansvar. Jag tycker inte
            att någon annan heller skall friskriva sig från något ansvar.
            Men att det skulle vara försumligt att följa det arbete som följde
            på grund av Huddingehärvan har jag svårt att förstå. Det arbetet
            resulterade i att
          </note>
          <note>
            JK, som är den som har störst kunskap om denna typ av mål, konstaterar
            att Sverige har ett regelsystem som fungerar väl. Och att det
            då skulle vara försumligt att inte lägga fram förslag om ändring
            av lagstiftningen har jag litet svårt att inse.
          </note>
          <note>
            Att jag har fört fram påpekandet att Thage G
          </note>
          <note>
            Peterson inte tidigare visat intresse beror just på att
          </note>
          <note>
            Thage G Peterson försöker att vända på det hela för att få mig
            och en del andra att framstå som dem som över huvud taget inte
            har brytt sig i denna fråga.
          </note>
          <note>
            Frågan om vem jag representerar är också en för mig mycket intressant
            fråga. Jag försöker nämligen i alla situationer att vara hela
            mig själv. Det innebär att jag här i dag representerar de värderingar
            som jag har och som gjort att jag har blivit intagen som en i
            regeringsgruppen. Det innebär att jag bl.a.
          </note>
          <note>
            representerar den oro och de känslor av avsky mot de människor
            som sysslar med denna smutsiga hantering som detta utgör.
          </note>
          <note>
            På frågan om vilka regeringspartier som jag representerar vill
            jag säga att jag självfallet representerar hela regeringen. Jag
            är en av dem som verkligen har ansträngt mig för att vi inom regeringen
            skulle finna en gemensam linje. Jag drev därför fram den mycket
            ovanliga åtgärden att se till att två förslag överlämnades till
            Lagrådet.
          </note>
          <note>
            Slutligen vill jag kommentera påståendet att jag tydligen inte
            medverkar till att samla krafter och att samarbeta, men att vice
            statsministern gör det.
          </note>
          <note>
            Thage G Peterson vet att jag har försökt. Vi har haft två möten
            på mitt arbetsrum på Rosenbad. Vid ett tillfälle, när jag själv
            inte hade någon som helst möjlighet till ett möte, bad jag min
            av mig mycket betrodde statssekreterare att söka kontakt med
          </note>
          <note>
            Thage G Peterson. Men Thage G Peterson återkom aldrig. Jag har
            också förstått att det uppskattas mer av Thage G Peterson när
            vice statsministern eller ett statsråd tar kontakt, än när en
            så lågt stående person som en statssekreterare tar kontakt.
          </note>
          <note type="speaker">
            Anf. 35 THAGE G PETERSON (s) replik:
          </note>
          <note>
            Herr talman! Beskedet att justitieministern representerar hela
            regeringen i barnpornografifrågan överlämnar jag till Ingvar
          </note>
          <note>
            Svensson och Christina Linderholm att kommentera.
          </note>
          <note>
            Däremot är jag mycket tacksam för att justitieministern tar upp
            frågan om kontakten med statssekreterare Krister Thelin. Detta
            behandlade justitieministern också på ett mycket lumpet sätt i
            pressmeddelandet.
          </note>
          <note>
            Det är faktiskt så här: Händelsen som justitieministern tar upp
            gällde ett EP-meddelande från statssekreterare Krister Thelin.
            Det kom den
          </note>
          <note>
            25 april, kl. 17.29. Samma kväll hade jag samtal med vice statsministern
            Bengt Westerberg i barnpornografifrågan. Jag berättade för honom
            om meddelandet från Krister Thelin. Utan att jag bad om det förklarade
            Bengt Westerberg att han ville klara ut frågan om spridningsrekvisitet
            med
          </note>
          <note>
            Justitiedepartementet. Bengt Westerberg och jag hade utväxlat
            dokument om spridningsrekvisitet.
          </note>
          <note>
            Som författare till det dokument som Bengt
          </note>
          <note>
            Westerberg översände till mig var rättschefen i
          </note>
          <note>
            Justitiedepartementet, Göran Regner. Bengt
          </note>
          <note>
            Westerberg har sedermera, den 18 maj -- jag kan ange klockslaget
            om fru Hellsvik så önskar --
          </note>
          <note>
            bekräftat för mig att han klarat ut frågan både med
          </note>
          <note>
            Gun Hellsvik och med Reidunn Laurén.
          </note>
          <note>
            Då återstår för mig att ställa följande fråga till justitieministern:
            Vad är egentligen justitieministern ute efter?
          </note>
          <note>
            Anf. 36 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Jag är ute efter att alla de som är engagerade i
            att vi skall finna vägen för bästa möjliga skydd skall medverka.
          </note>
          <note>
            Thage G Peterson och jag hade två möten under första delen av
            mars månad. Vid båda dessa tillfällen uttalade Thage G Peterson
            att det fanns en del synpunkter på det underlag som regeringen
            hade arbetat fram. Det fanns synpunkter på frågan om spridningrekvisitets
            utformning. Men på mina propåer om att få ta del av dessa kom
            inget annat än att det just fanns synpunkter.
          </note>
          <note>
            Inför vårt beslut om en lagrådsremiss såg jag till --
          </note>
          <note>
            jag tog telefonkontakt med Thage G Peterson -- att
          </note>
          <note>
            Thage G Peterson fick vårt färdigt utarbetade underlag just för
            att kunna göra eventuella justeringar innan förslagen gick till
            Lagrådet. Men vi fick inga kommentarer. På grundval av detta bad
            jag min statssekreterare att ta kontakt, för att få besked om
            eventuella kommentarer. Men vi fick, som sagt, inga besked. Detta
            kallar inte jag för samarbete. Och det är den här typen av agerande
            som jag inte uppfattar som något annat än ett smyghållande, för
            att förhoppningsvis kunna göra det stora klippet och därmed visa
            att man är den gode och att alla andra -- eller sådana som jag,
            justitieministern -- tillhör de onda.
          </note>
          <note type="speaker">
            Anf. 37 INGVAR SVENSSON (kds) replik:
          </note>
          <note>
            Herr talman! I likhet med Thage G Peterson undrar jag i vilken
            egenskap Gun Hellsvik uppträder här i kammaren, när hon nu kritiserar
            konstitutionsutskottets majoritetsbeslut i en grundlagsfråga.
            Jag trodde att det var Reidunn
          </note>
          <note>
            Laurén som representerade regeringen i grundlagsfrågor.
          </note>
          <note>
            Gun Hellsvik säger i svaret till Thage G Peterson att hon representerar
            hela regeringen. Jag frågar då: Vilken regering är det?
          </note>
          <note>
            Det står nämligen en helt enig riksdagsgrupp bakom detta majoritetsbeslut.
            Jag frågar därför igen: I vilken egenskap uppträder Gun Hellsvik
            i denna kammare när hon kritiserar KU:s majoritetsbeslut? Det
            vore intressant att få veta.
          </note>
          <note>
            Det medges visserligen ganska stora friheter för statsråden att
            uttala sig i olika frågor i kammaren.
          </note>
          <note>
            Men det vore ändå intressant att få veta i vilken egenskap hon
            gör det nu.
          </note>
          <note>
            Vad gäller frågan om konfiskation var det nog närmast jag som
            tog upp den, inte Thage G
          </note>
          <note>
            Peterson. Men det är dokumenterat att det förelåg en förvirring
            i denna fråga hos moderaterna.
          </note>
          <note>
            Låt mig också konstatera att det tidigare inte fanns några lagtekniska
            fulländade förslag att diskutera förrän den 31 maj. Då blev det
            en häftig diskussion om hur omfattande denna konfiskation skulle
            vara.
          </note>
          <note>
            Men dra inte för stora växlar av den diskussionen!
          </note>
          <note>
            Det fanns nämligen tidigare en tanke om detta i lagrådsremissen
            och en som Lagrådet hade.
          </note>
          <note>
            Det som sagts om utredningar låter intressant. Jag skulle gärna
            vilja fråga Gun Hellsvik: Vem har hindrat justitieministern och
            regeringen från att tillsätta utredningar tidigare i denna fråga?
            Varför blev den promemoria som kom i höstas så summarisk i denna
            del?
          </note>
          <note>
            Anf. 38 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Även om jag tycker att det är synd att denna viktiga
            fråga om skyddet för barnen blir en skendebatt, måste jag ju svara
            på frågor -- så är verkligheten.
          </note>
          <note>
            Vem jag representerar kan vi diskutera hur mycket som helst,
            och det kan man tycka vad man vill om.
          </note>
          <note>
            Men det är faktiskt formellt reglerat. Jag har ingen rätt att
            vara i denna kammare i någon annan egenskap än i egenskap av justitieminister.
            Jag är den i regeringen ingående justitieministern, som befinner
            mig här i denna kammare.
          </note>
          <note>
            När det gäller konfiskationsförslaget, som har blivit
          </note>
          <note>
            KU:s förslag, är jag mycket förundrad över att det inte har blivit
            känt förrän nu, i slutet av maj. Det är ju det konfiskationsförslag
            som jag såg till att det arbetades fram, som fanns i Lagrådsremissen
            och som i förväg sändes över till Thage G Peterson.
          </note>
          <note>
            KU:s ordförande har alltså tagit del av det, och samtliga borgerliga
            partiers partiledare har tagit del av det. Däremot har inte vare
            sig Ny demokrati eller Vänsterpartiet tagit del av detta, i varje
            fall inte genom min försorg. Jag kan eventuellt beklaga att inte
            alla partier har fått ta del av förslaget, men de flesta kunde
            på ett tidigt stadium ta del av detta, som sedan blev KU:s förslag.
          </note>
          <note>
            Slutligen ställdes frågan varför det inte har gjorts någon utredning
            tidigare. I och för sig tycker jag att jag har besvarat den frågan,
            genom att peka på att vi under förra våren i samband med
          </note>
          <note>
            Huddingehärvan uttalade att vi skulle följa utvecklingen där.
            Utvecklingen av
          </note>
          <note>
            Huddingehärvan gav oss och även Justitiekanslern uppfattningen
            att de regler som fanns var tillräckliga för att komma åt den
            här hanteringen, med undantag av de begränsningar när det gäller
            möjligheten att konfiskera som lagen hittills har inneburit.
          </note>
          <note>
            Att jag inte satte i gång en utredning, när
          </note>
          <note>
            Norrköpingshärvan dök upp och debatten började, berodde på att
            jag inte av ett av de partier som har drivit kravet på kriminalisering
            av innehav fick stöd för att gå en annan väg och redan tidigt
            i vår fatta ett beslut om en vidare utredning.
          </note>
          <note>
            Jag vidhåller det jag sade, nämligen att jag hoppas att det inte
            skall finnas några konstitutionella hinder för mig att sätta i
            gång med en utredning, oberoende av vilket resultat kammaren kommer
            fram till. Eftersom vi eventuellt har kunnat förvänta oss ett
            beslut om kriminalisering av innehav, tror jag att de som förespråkar
            detta hade tyckt att det varit mycket egendomligt om jag i förväg
            tillsatt en utredning om kriminalisering av innehav. Det är ju
            rimligt att jag först ser hur kammaren gör. Men jag hoppas, som
            sagt var, att kammarens beslut inte skall hindra mig från att
            trots allt tillsätta en utredning.
          </note>
          <note type="speaker">
            Anf. 39 INGVAR SVENSSON (kds) replik:
          </note>
          <note>
            Herr talman! Jag förstår mycket väl att Gun
          </note>
          <note>
            Hellsvik kan tala som justitieminister här i kammaren -- det
            är helt klart. Men det vore bra om hon representerade hela regeringen
            som kollektiv när hon talade. Det vore en klar fördel.
          </note>
          <note>
            Jag tog upp frågan om konfiskation bara för att poängtera att
            det i den moderata gruppen rådde en viss förvirring i de här frågorna.
            Lagrådsremissen är känd av oss sedan länge.
          </note>
          <note>
            Kan Gun Hellsvik svara på frågan varför grundlagsfrågorna behandlades
            så summariskt i departementspromemorian Ökat skydd för barn, som
            kom i höstas? Kunde man inte redan då ha gått in och gjort en
            djupare analys? Gun Hellsvik kanske inte hade möjlighet att styra
            den verksamheten.
          </note>
          <note>
            Anf. 40 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Den delen av lagstiftningen hör inte till min lagstiftning,
            vilket Ingvar Svensson själv tidigare antydde. Men vi har ett
            mycket gott samarbete inom Justitiedepartementet, så det är inga
            problem att föra diskussioner.
          </note>
          <note>
            Jag upprepar att skälet till att det inte gjordes någon djupare
            analys hängde samman med -- det sades mycket tydligt våren 1993
            -- att bl.a.
          </note>
          <note>
            utvecklingen av Huddingehärvan var avgörande för hur man skulle
            gå vidare. Jag säger nu för tredje gången att lärdomen av Huddingehärvan,
            när den var avslutad sommaren 1993, var att reglerna just då var
            tillräckliga.
          </note>
          <note type="speaker">
            Anf. 41 CATARINA RÖNNUNG (s):
          </note>
          <note>
            Herr talman! Det är trevligt att justitieministern är här i kammaren.
            Men hon kanske skulle ha nöjt sig med att åhöra den här debatten,
            eftersom hon själv inte har lagt fram någon proposition i det
            ärende som i dag behandlas.
          </note>
          <note>
            Gun Hellsvik! Skärpt lagstiftning för barnpornografibrott är
            inte mycket att komma med när det gäller handlingskraftigt agerande
            från regeringens sida, så länge man inte gör något som helst åt
            spridningsrekvisitet.
          </note>
          <note>
            Gun Hellsvik ansåg att det var ''angeläget att förstöra och omhänderta
            det vidriga materialet när det gäller barnpornografi närhelst
            det påträffas''.
          </note>
          <note>
            Jag utgår därför från att Gun Hellsvik mycket klart slår fast
            detta i direktiven till den utredning hon skall tillsätta.
          </note>
          <note>
            Herr talman! Svenska folket har aldrig tidigare uttalat en så
            klar vilja till riksdagen: Kriminalisera innehavet av barnpornografi
            snarast! Det är budskapet. Konstitutionsutskottet har fått 400
            000
          </note>
          <note>
            namnunderskrifter på upprop med detta innehåll.
          </note>
          <note>
            Uppmaningen har varit: Skydda barnen mot sexuella övergrepp.
            Skydda barnen från de upprepade kränkningar som det innebär att
            figurera i barnpornografi. De sätter spår för livet.
          </note>
          <note>
            Gör något så snart det är möjligt för att ytterligare komma åt
            den mycket lukrativa bransch som spridning av barnpornografi är.
            Agera så att inte fler barn tappar fotfästet i tillvaron och känner
            sig utlämnade till en kall vuxenvärld, med sin skam och sin skuld
            -- även om det i själva verket är barnet som är den förfördelade
            parten.
          </note>
          <note>
            Majoriteten i utskottet har också velat ge uttryck för att barnpornografi
            är ett brott som samhället ser mycket allvarligt på. Vi vill komma
            åt detta brott med alla de medel som står oss till buds.
          </note>
          <note>
            Ett starkt och långtgående grundlagsskydd för tryckfrihet och
            yttrandefrihet är själva kärnan i vår demokrati. Vi är med skäl
            stolta över att Sverige har ett av de mest långtgående skydden
            i världen för dessa omistliga tillgångar, därtill med djupa historiska
            rötter. När är det då skäl att inskränka dessa rättigheter? Jo,
            det är när man med fog kan tala om att de missbrukas. Barnpornografi
            är utan tvivel ett sådant missbruk. Barnpornografi på fotografisk
            bild, i film eller videogram skildrar i regel en brottslig handling
            -- ett sexuellt övergrepp.
          </note>
          <note>
            De stora beslag som gjorts i Huddinge och
          </note>
          <note>
            Norrköping av 100 respektive 2 000 filmer och videogram visar
            att övergreppen har förråats och att en del är att betrakta som
            ren tortyr. Det beslag som gjordes i Trelleborg i går uppvisar
            ett kundregister med 3 000 namn. Innehavarna har förmodligen tjänat
            miljoner på detta, i varje fall
          </note>
          <note>
            150 000 kr i veckan.
          </note>
          <note>
            Hur kommer det sig då att regeringen inte velat kriminalisera
            innehav? Det är ju en mycket effektiv metod att komma åt barnpornografi,
            eftersom det blir möjligt att förverka och förstöra den beslagtagna
            pornografin. Det är också ett sätt för statsmakterna att klart
            säga: Denna avart av yttrandefriheten tolererar vi inte. Detta
            är också ett sätt att få respekt ute i världen. Land efter land
            kriminaliserar nu innehav, och Sverige riskerar att bli centrum
            för handel med denna vara. Bl.a. USA
          </note>
          <note>
            har påtalat hur många alster som kan härledas till vårt land.
          </note>
          <note>
            Redan på hösten 1992 påtalade Rädda barnen i en skrivelse till
            regeringen att något måste göras. Nu är det 1994, och regeringen
            har försuttit sin möjlighet att agera för lång tid framöver.
          </note>
          <note>
            Regeringen i sin helhet bär ansvaret för detta. Även kds partiledare,
            Alf Svensson -- som gråtit ut i
          </note>
          <note>
            Expressen och önskat en innehavskriminalisering efter det att
            regeringen försuttit sina möjligheter --
          </note>
          <note>
            bär ansvaret för detta. Främst är ansvaret justitieminister Gun
            Hellsviks. Hon är chef för ett departement som i det närmaste
            framstår som handlingsförlamat i denna fråga. Min kritik är mycket
            direkt och skall inte uppfattas som något försåtligt. Det är ett
            direkt angrepp.
          </note>
          <note>
            Att moderaterna i KU från en dag till en annan --
          </note>
          <note>
            efter omröstningen om en grundlagsfråga --
          </note>
          <note>
            ändrade sig, så att det inte gick att skärpa spridningsrekvisitet
            och minska spridningen av barnpornografi misstänker jag också
            beror på en fjärrstyrning från Justitiedepartementet.
          </note>
          <note>
            Allt tal om att Moderaterna och
          </note>
          <note>
            Justitedepartementet står på brottsoffrens sida klingar falskt.
            När brottsoffren i pornografibrott är barn -- de mest utsatta
            och värnlösa av alla -- lämnas de i sticket.
          </note>
          <note>
            Gun Hellsvik tillsatte en utredning 1993. Den kom fram till att
            en innehavskriminalisering var obehövlig. Denna slutsats fick
            kritik av många remissinstanser. Redan våren 1993 konstaterade
            justitieutskottet att en innehavskriminalisering skulle understryka
            att samhället ser allvarligt på barnpornografibrott. Det gjorde
            man bl.a. med anledning av de motioner om innehavskriminalisering
            som då inkom till riksdagen; en motion kom från Ingegerd
          </note>
          <note>
            Sahlström.
          </note>
          <note>
            Regeringen hade alltså att lägga fram en proposition vad avser
            en grundlagsändring senast nio månader före nästa riksdagsval.
            Den kom aldrig. 20--30 motioner strömmade in till KU. Alla hade
            ett samfällt budskap: Kriminalisera innehav!
          </note>
          <note>
            Det fanns även motioner från moderata företrädare som nu borde
            anse sig svikna av sitt eget parti. KU
          </note>
          <note>
            beslöt då att göra vad som stod i dess makt när det gällde att
            skärpa lagen. Givetvis hoppades vi på att ett enigt KU skulle
            ta initiativ till en grundlagsändring. 5/6-dels majoritet krävdes.
          </note>
          <note>
            Socialdemokraterna, som har anklagats för att vilja politisera,
            eftersträvade i själva verket bredast möjliga samförstånd för
            att få bort denna fråga från valrörelsen. Jag anser att den här
            frågan lämpar sig lika litet i valrörelsen som frågan om partnerskapslagen.
            Socialdemokraterna behöver, med tanke på opinionssiffrorna, inte
            den draghjälp som en debatt om barnpornografibrott skulle medföra
            i valrörelsen. Vi har andra och viktiga frågor att föra fram i
            en valrörelse.
          </note>
          <note>
            Moderaterna svek igen -- och en folkpartist.
          </note>
          <note>
            Resultatet av detta är att en lag om innehavskriminalisering
            tidigast kan träda i kraft den 1 januari 1999.
          </note>
          <note>
            Å ena sidan säger moderaterna i sin reservation, därtill av verkligheten
            hårt trängda, att omständigheter talar för att ett innehav bör
            bedömas som en straffbar handling. Å andra sida anser man att
            ett förbud mot dylikt innehav bryter mot det absoluta förbudet
            mot censur. Förbudet mot innehav skall bara omfatta bilder som
            redan utgivits, inte sådana som avses att utgivas. Därför förstår
            jag inte var förhandscensuren kommer in.
          </note>
          <note>
            Detta är KU:s förslag.
          </note>
          <note>
            Vidare skall bilderna ha verklighetstrogen karaktär. Innehavet
            kan ibland med hänsyn till omständigheterna vara försvarligt,
            t.ex. om det är ett led i en allvarligt syftande nyhetsförmdeling.
          </note>
          <note>
            Endast JK skall kunna besluta om tvångsmedel som husrannsakan.
            Polisen skall alltså inte kunna storma in i privathem hur som
            helst, som har gjorts gällande i vulgärargumentationen. KU:s förslag
            bedömer vi som fullgott, och vi hemställer att riksdagen antar
            våra framlagda förslag som vilande när det gäller ändringen i
            tryckfrihetsförordningen och yttrandefrihetsgrundlagen. Det är
            egendomligt att det inte i denna debatt har riktats någon saklig
            och bärande kritik mot KU:s förslag.
          </note>
          <note>
            Nästa steg i vårt arbete har varit att pröva alla möjligheter
            till provisoriska åtgärder mot barnpornografibrott fram till dess
            att innehavskriminalisering kan förverkligas 1999.
          </note>
          <note>
            Konfiskering är ett alternativ. Vi har nått enighet om en grundlagsändring,
            trots att denna lag som
          </note>
          <note>
            Lagrådet med rätta påpekar har brister och är ologisk. Men den
            är ett provisorium. Alla barnpornografiska skildringar som är
            avsedda av spridas skall konfiskeras om de påträffas i det fall
            innehavaren blir föremål för en förundersökning, vilken som helst.
          </note>
          <note>
            Det som verkligen skulle vara av betydelse -- och som vi i ett
            dygn hade majoritet för -- är ett skärpt spridningsrekvisit. Den
            nuvarande lagstiftningen är luddig och ofullständig. Barnpornografi
            kan lagligen spridas till en dåligt definierad s.k.
          </note>
          <note>
            bekantskapskrets. För att förbättra möjligheterna att komma åt
            barnpornografiska filmer och videogram vill vi ha bestämmelser
            om straff för den som till någon annan -- det räcker med en --
            lämnar ut dylika alster i de fall då ansvar för yttrandefrihetsbrott
            inte kan utkrävas.
          </note>
          <note>
            Mot denna skärpning har Lagrådet inte anfört någon som helst
            invändning i sak. Alla partier utom
          </note>
          <note>
            Moderaterna röstade för förslaget. Moderaterna röstade förmodlingen
            mot förslaget för att departementet inte ytterligare skulle råka
            i förlägenhet.
          </note>
          <note>
            Anf. 42 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Catarina Rönnung tar upp frågan om spridningsrekvisit.
            Jag hör Catarina Rönnung säga något som jag nyss noterade i det
            särskilda yttrandet med Thage G Peterson som första namn.
          </note>
          <note>
            De som ställer sig bakom detta särskilda yttrande säger att Lagrådet
            i sak inte har anfört någon invändning mot dessa förslag osv.
            Detta gäller alltså spridningsrekvisitet.
          </note>
          <note>
            Detta är ett klart vilseledande uttryck, men det är inte felaktigt.
            Lagrådet har inte kommit med några invändningar i sak. Varför
            har Lagrådet inte gjort det? Jag har Lagrådets yttrande över förslaget
            här.
          </note>
          <note>
            Jag nämnde det i ett tidgare inlägg. Det står att det här förslaget
            utgör en nyhet. Det står vidare: ''Dess konsekvenser, bland annat
            i förhållande till tryckfrihetsförordningens och yttrandefrihetslagens
            ansvarighetsregler, är inte närmare utredda, och förslaget är
            inte ägnat att undanröja de betänkligheter mot snabba grundlagsändringar
            -- -- --.'' Detta säger Lagrådet.
          </note>
          <note>
            Skälet till att man inte kommer med några invändningar i sak
            är just att det inte har funnits en chans att utreda förslaget.
            Jag minns inte exakt, men jag tror att Lagrådet bara hade någon
            dag på sig för att penetrera förslaget. Om jag minns rätt hade
            också konstitutionsutskottets ordförande gjort successiva justeringar
            dag för dag. Ingen hade hunnit titta på dessa. Det hade vi möjligen
            haft en chans att göra om de diskussioner som jag försökte föra
            med konstitutionsutskottets ordförande i början av mars hade gett
            någon respons och inte bara lett till påpekandet att spridningsrekvisitet
            behöver ändras.
          </note>
          <note>
            Jag uppskattar Catarina Rönnungs raka kritik, men när Catarina
            Rönnung säger att det behövs en kriminalisering av innehav och
            sedan nämner
          </note>
          <note>
            Trelleborgsfallet som exempel hamnar vi på nytt fel. Trelleborgsparet
            sitter för tillfället anhållet.
          </note>
          <note>
            Vad innebär det? De båda har gjort något, eller man misstänker
            åtminstone att de har gjort något, som är straffbart. Produktion
            och distribution är straffbart. Dessa människor hade inte kunnat
            sitta anhållna om de här straffstadgandena inte hade funnits.
            Frågan gäller hur vi kan skydda barnen mot förnedringen att snuskhummern
            i det yttersta ledet sitter och tittar på filmen. Det är i det
            sammanhanget som konfiskeringsalternativet kommer in.
          </note>
          <note type="speaker">
            Anf. 43 CATARINA RÖNNUNG (s)
          </note>
          <note>
            replik:
          </note>
          <note>
            Herr talman! Först vill jag yrka bifall till utskottets hemställan.
          </note>
          <note>
            Jag vill säga några ord till Gun Hellsvik när det gäller spridningsrekvisitet.
            Vad Lagrådet har påpekat är att det gäller en nyhet och att det
            är fråga om en snabb grundlagsändring. Lagrådet har dock ingen
            kritik att komma med när det gäller skärpningen av spridningsrekvisitet.
            Jag tycker att det borde vara en mycket bra ändring av lagen.
          </note>
          <note>
            Spridningsrekvisitet är i dag mycket dåligt definierat. Det är
            svårt att definiera storleken på bekantskapskretsen. Här kan man
            naturligtvis dribbla med sanningen utan att man kan ställas till
            svars för det. Det blir en svår bevisföring när spridningsrekvisitet
            är så luddigt.
          </note>
          <note>
            När jag tog upp Trelleborgsfallet kopplade jag det inte direkt
            till innehav. Det är ett tecken på att det har kommit in mycket
            av business i den här branschen. De hade namnunderskrifter på
            3 000
          </note>
          <note>
            människor som de skulle sprida till. Då är det naturligtvis inte
            fråga om bekantskapskrets längre, utan det rör sig om en kundkrets.
          </note>
          <note>
            I de filmer och videogram som har påträffats kan man se en ny
            tendens, nämligen en mycket mera förråad framställning där barn
            figurerar.
          </note>
          <note>
            Jag skulle ändock vara intresserad av att Gun
          </note>
          <note>
            Hellsvik litet närmare utvecklade det hon sade --
          </note>
          <note>
            som jag tyckte direkt skulle leda till en kriminalisering av
            innehav --, nämligen att det var så viktigt att omhänderta och
            förstöra det vidriga materialet närhelst det påträffas. Logiskt
            måste det sluta med att man kommer fram till att innehav skall
            kriminaliseras.
          </note>
          <note>
            Anf. 44 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Det konfiskeringsalternativ som jag har förordat
            är inte ända framme vid en kriminalisering, men det ligger självklart
            nära när det gäller effekten. Skillanden mellan mitt konfiskeringsalternativ
            och konstitutionsutskottets ursprungliga konfiskeringsalternativ
            är att jag inte drar gränsen -- det har också blivit KU:s förslag
            --
          </note>
          <note>
            vid den typ av brott som har närmare koppling till produktion
            av barnpornografi eller vissa andra typer av brott mot person.
          </note>
          <note>
            För tydlighets skull måste jag på nytt påpeka att
          </note>
          <note>
            Lagrådet rimligen inte kan komma med några invändningar i sak
            när det gäller spridningsrekvisitet. Som jag sade hade inte
          </note>
          <note>
            Lagrådet mer än ett dygn på sig, om jag minns rätt.
          </note>
          <note>
            Lagrådet konstaterade att förslaget innebär en total nyhet i
            det svenska systemet och uttalade därmed sin tveksamhet. Hade
            Lagrådet haft längre tid på sig, vilket det kunde ha haft om dessa
            synpunkter hade förts fram redan under diskussionerna i mars inför
            regeringens Lagrådsremiss, hade det kunnat analysera och ta hänsyn
            till effekterna.
          </note>
          <note>
            På departementet har vi försökt analysera förslaget om ändrat
            spridningsrekvisit. Som jag sade tidigare har vi konstaterat att
            här finns en risk att det spridningsrekvisit som KU föreslog kan
            resultera i straff för den som begår ett lindrigare straff och
            frihet från straff för den som mera organiserat eller åtminstone
            på ett smartare sätt sysslar med den här hanteringen. Det tror
            jag inte var avsikten bland dem som stod bakom förslaget om ändringar
            i spridningsrekvisitet.
          </note>
          <note type="speaker">
            Anf. 45 CATARINA RÖNNUNG (s)
          </note>
          <note>
            replik:
          </note>
          <note>
            Herr talman! Jag håller med Gun Hellsvik om att konfiskeringsalternativet
            ligger snubblande nära en kriminalisering av innehav. Här tycker
            man dock, och Gun Hellsvik har understrukit det i debatten, att
            det är en mycket bra grundlagsändring att ändra på konfiskeringsmöjligheterna.
            Här är det således bra, sjyst, naturligt och helt i sin ordning
            med en lagändring, men inte i andra fall. Det tycker jag inte
            är särskilt logiskt.
          </note>
          <note type="speaker">
            Anf. 46 THAGE G PETERSON (s) replik:
          </note>
          <note>
            Herr talman! Justitieministern har nu hållit sitt andra anförande
            här i kammaren. När jag såg att justitieministern skulle komma
            till kammaren i dag undrade jag faktiskt litet över orsaken. Hon
            har inte lyckats ena regeringen för ett förslag i barnpornografifrågan
            och hon har inte lagt fram något eget förslag. Hon har inget eget
            förslag att försvara i kammaren. Jag var nyfiken på vem hon skulle
            representera i kammaren. Är det enbart hennes eget parti eller
            hela regeringen? Både
          </note>
          <note>
            Centern och kds är med på ja-sidan. Till min och
          </note>
          <note>
            Ingvar Svenssons stora överraskning har justitieministern sagt
            att hon i barnpornografifrågan representerar hela regeringen.
          </note>
          <note>
            Jag förstår nu litet vad som ligger bakom att Gun
          </note>
          <note>
            Hellsvik är här i kammaren. Hon vill på något sätt starta en
            diskussion eller, som det heter på småländska, mocka gräl med
            mig om vad som har förevarit. I det syftet kommer hon till riksdagen.
          </note>
          <note>
            Jag vill inte riktigt föra debatten med den utgångspunkten. Så
            småningom kanske jag kommer att skriva ner ett och annat, eftersom
            jag har mycket noggranna anteckningar om mina kontakter med regeringen
            och Gun Hellsvik.
          </note>
          <note>
            Jag vill även säga att när frågan togs upp i kammaren i januri
            månad sade jag att dörren är öppen till konstitutionsutskottet
            för regeringen.
          </note>
          <note>
            Det var på de grunder som Ingvar Svensson utvecklade här tidigare.
            KU är nämligen det enda organ som kan ge dispens från niomånadersregeln.
          </note>
          <note>
            Jag markerade sedan i samtal per telefon, som jag tog initiativ
            till, med både statsministern och justitieministern i slutet av
            januari att dörren till
          </note>
          <note>
            KU är öppen. Jag framförde det också till justitieministern vid
            två tillfällen -- den 7 mars och den 14 mars -- i samtal som hon
            tog initiativ till. När vi sedan i ett meddelande från regeringen
            den 15
          </note>
          <note>
            april fick reda på att man inte avsåg att komma med förslag till
            riksdagen, gav jag regeringen en ny chans fram till den 27 april.
            Det kom då som en överraskning för mig när Moderaterna gick emot
            innehavskriminalisering den 3 maj i konstitutionsutskottet.
          </note>
          <note>
            Herr talman! Jag vill faktiskt säga att det problem som jag har
            haft i mina relationer med justitieministern har varit att jag
            inte vid något enda tillfälle har fått veta vad regeringen avsåg
            göra. Jag har inte heller fått veta vilka partier i regeringen
            som justitieministern företrädde vid sina samtal.
          </note>
          <note>
            Herr talman! Jag gick faktiskt tomhänt hem efter varje besök
            som jag hade gjort hos justitieministern. Osäkerheten förstärktes
            av att andra statsråd än just justitieministern började att agera
            på egen hand i kontakter med mig. Med den utgångspunkten är det
            väl inte förvånande att jag har höjt ett och annat ögonbryn. Jag
            har inte vetat vad som egentligen har skett i Rosenbad i den här
            frågan.
          </note>
          <note>
            Det var i det läget som konstitutionsutskottet tog saken i egna
            händer. Det var i det läget som jag och
          </note>
          <note>
            Ingvar Svensson utarbetade det första underlaget till det förslag
            som vi nu har i KU. Centern, Ny demokrati och Vänsterpartiet anslöt
            sig sedan till det förslaget.
          </note>
          <note>
            Anf. 47 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Jag är inte heller ute efter att mocka gräl. Om
            vi går tillbaka till mitt första anförande fanns inte något av
            det som Thage G Peterson nu tar upp med där. Det kom däremot upp
            efter det att
          </note>
          <note>
            Thage G Peterson senare kritiserade mig för att inte vilja samarbeta.
            Jag menar faktiskt att man inte alltid kan tiga. Om någon kommer
            med påståenden som man anser är felaktiga måste man också utnyttja
            sin möjlighet att rätta till dessa. Det var på grund av Thage
            G Petersons beskyllning mot mig som jag gav min version av det
            hela. Den framgår säkert inte av Thage G Petersons anteckningar.
          </note>
          <note>
            Detta är fortfarande lika tragiskt. Jag tycker att det har varit
            det hela tiden. Vad är det vi diskuterar?
          </note>
          <note>
            Vi diskuterar inte hur vi skall komma vidare för att hjälpa barnen,
            utan i vilken roll jag är här. Jag tycker att det är helt klart
            i vilken roll jag är här.
          </note>
          <note>
            Det behöver vi inte diskutera. Det är skyddet för barnen som
            vi måste diskutera.
          </note>
          <note>
            Därför vill jag också ta detta tillfälle i akt och säga, bl.a.
            med tanke på de frågor som Catarina
          </note>
          <note>
            Rönnung har framfört, att den utredning som jag har för avsikt
            att sätta i gång omedelbart kommer att ta ett helhetsgrepp på
            barnpornografifrågan.
          </note>
          <note>
            Jag skissade på den utredningen tidigt i våras. Vi har tagit
            ett stort grepp när det gäller de sexuella övergreppen mot barn
            genom den lagrådsremiss som nu är avklarad. Den resulterar i en
            proposition som förhoppningsvis kommer nästa vecka.
          </note>
          <note>
            När det gäller barnpornografibrottet vill jag säga att min utgångspunkt
            är att vi skall ta ett helhetsgrepp för att se hur vi bäst kan
            komma åt detta och skydda barnen mot allt som har med barnpornografi
            att göra. Det innebär självfallet att en ordentlig analys av en
            innehavskriminalisering måste äga rum. Men först måste vi skaffa
            oss ordentlig kunskap om hur denna marknad ser ut i
          </note>
          <note>
            Sverige.
          </note>
          <note>
            Här påstår enskilda tulltjänstemän i t.ex. USA att
          </note>
          <note>
            Sverige är ett nät. Jag känner mycket väl till detta och har
            därför kollat upp det. Tar vi andra kontakter får vi besked om
            att Sverige en gång var en viktig central för den här typen av
            hantering, men att bedömningen är annorlunda i dag. Vi måste ha
            ordentlig kunskap om hur det egentligen ser ut för att vi skall
            kunna angripa det på alla olika nivåer där det behövs. Jag tänker
            sätta i gång med detta. Jag har fortfarande inte fått någon kommentar
            till detta, men jag hoppas att jag inte blir KU-anmäld om jag
            trots kammarens beslut ser till att så sker.
          </note>
          <note type="speaker">
            Anf. 48 STIG BERTILSSON (m):
          </note>
          <note>
            Herr talman! Det finns utan tvivel de som har följt debatten
            om åtgärder mot barnpornografi som går omkring i tron att Moderata
            samlingspartiets representanter i allmänhet och dess företrädare
            i konstitutionsutskottet i synnerhet skulle vara motståndare till
            att det vidtas fortsatt kraftfulla åtgärder mot barnpornografi.
            Ingenting kan vara mera felaktigt. Detta är dagens betänkande
            i sig ett påtagligt bevis för. Jag tänker återkomma till innehållet
            i betänkandet, men jag vill inledningsvis uppehålla mig något
            vid hur debatten i det här ärendet har förts.
          </note>
          <note>
            Jag menar att Socialdemokraternas agerande är anledningen till
            att den felaktiga bilden har skapats.
          </note>
          <note>
            Min uppfattning är att partiet inte har dragit sig för att gå
            över alla gränser för att framstå som ett parti som värnar om
            barnen mer än andra. Det har varit någon sorts skönhetstävling
            i moralism, som någon har beskrivit det här.
          </note>
          <note>
            En del av denna skönhetstävling har bestått i att misskreditera
            den politiska motståndaren. Ett utmärkt exempel på det är de uttalanden
            som ordföranden i KU har gjort. Han säger så här: ''vi har tvingats
            släpa moderaterna med på varje åtgärd mot barnpornografi.'' Andra
            företrädare för
          </note>
          <note>
            Socialdemokraterna -- nu senast Catarina Rönnung i denna talarstol
            -- har försökt att lägga ut dimridåer genom att sjunga mer eller
            mindre halvkvädna visor om Moderata samlingspartiet.
          </note>
          <note>
            Herr talman! När vi i dag står framme vid ett beslut med anledning
            av det betänkande som KU har avlämnat kan vi konstatera att detta
            betänkande har en mycket stark moderat prägel när det gäller innehållet.
            Vi har också anledning att tro att de åtgärder som utskottet nu
            föreslår kommer att bli verkningsfulla. Jag tänker då främst på
            möjligheten att konfiskera barnpornografiskt material. Vi säger
            dessutom att regeringen bör återkomma till riksdagen med förslag
            om straffskärpningar i de fall de lagar som gäller sedan den 1
            juli i fjol visar sig otillräckliga.
          </note>
          <note>
            Detta är två mycket betydelsefulla skärpningar som i hög grad
            har tillkommit just på moderat initiativ.
          </note>
          <note>
            Det finns således inget fog för det missledande påståendet att
            ''moderaterna behöver släpas till åtgärder''. Snarast har det,
            herr talman, i realiteten varit tvärtom i denna fråga. Detta i
            kombination med utskottets förslag om särskilda polisinsatser
            samt förverkande av vinstmedel, som vi också har ställt oss bakom,
            skall dessutom läggas till de åtgärder som genom regeringens och
            riksdagens försorg har vidtagits under innevarande mandatperiod.
            Dessutom har regeringen också aviserat ytterligare straffskärpningar
            när det gäller bl.a. sexuella övergrepp mot barn, som justitieministern
            tidigare har berört. Alla dessa åtgärder och förslag har vi stått
            bakom.
          </note>
          <note>
            Om man dessutom då dristar sig till att jämföra med den handfallenhet
            som präglade de socialdemokratiska regeringsåren -- som dessutom
            späddes på med halvtidsfrigivning även av fångar som begått sådana
            här brott -- framstår en socialdemokratisk nakenhet mycket tydligt.
          </note>
          <note>
            Herr talman! Alla de åtgärder som nu är på gång har sannolikt
            större verkan än den omdiskuterade kriminaliseringen av innehav
            av barnpornografi.
          </note>
          <note>
            Det betyder inte att vi motsätter oss en kriminalisering av innehav
            om en utredning visar att den ger avsedd effekt. Det är den signal
            som vi har skickat ut. Socialdemokraterna har systematiskt, i
            spekulativt syfte och med barnen som redskap, försökt att förvränga
            och misstolka den.
          </note>
          <note>
            Socialdemokraternas agerande har, som jag sade, kallats för en
            skönhetstävling i moralism. Vi har vägrat att delta i den skönhetstävlingen.
          </note>
          <note>
            Alla ledamöter i KU har fått brev under den här tiden. I ett
            av alla de brev som jag har fått skriver någon att det krävs ett
            personligt mod att säga nej till barnpornografi. Nej, det gör
            det verkligen inte.
          </note>
          <note>
            Ingen här är nämligen för barnpornografi -- det är alldeles klart.
          </note>
          <note>
            Herr talman! Däremot krävs det mod att inte spela med i en ropande
            kör. När vi moderater kräver utredning och genomlysning av effekterna
            av lagstiftningen sker det inte därför att vi tycker att barnpornografi
            på något enda sätt är skyddsvärt.
          </note>
          <note>
            Det är det naturligtvis inte. Vi kräver det därför att vi vill
            vara säkra på vilka alla effekter blir när vi ändrar i svensk
            grundlag. Därför vill jag också kort citera något av det vi säger
            i vår reservation i betänkandet samtidigt som jag passar på att
            yrka bifall till den moderata reservationen. Vi säger bl.a.:
          </note>
          <note>
            ''Barnpornografi förutsätter nästan alltid ett hänsynslöst utnyttjande
            av barn. De som efterfrågar barnpornografi torde i många fall
            vara i behov av någon form av psykiatrisk vård.- -- -
          </note>
          <note>
            Utvecklingen visar dock enligt konstitutionsutskottets mening
            att hittills vidtagna åtgärder mot barnpornografi inte är tillräckliga.
          </note>
          <note>
            Konstitutionsutskottet anser att det framstår som stötande att
            enskilda personer fritt skall kunna ta befattning med material
            som skildrar grova övergrepp mot barn.''
          </note>
          <note>
            Det här är något av vad vi moderater yttrar i betänkandet. Men
            vi anser alltså att frågan bör utredas ytterligare och föreslår
            därför nu de tidigare nämnda verkningsfulla åtgärder som vi anser
            oss kunna överblicka följderna och effekterna av.
          </note>
          <note>
            Vad sker då i utskottet? Jo, socialdemokraterna fortsätter med
            sin slagordspolitik och presenterar dessutom en motsägelsefull
            skrivning som avslöjar det dubbelspel som partiet för i den här
            frågan. När det inte går att kriminalisera innehav redan till
            1995
          </note>
          <note>
            driver socialdemokraterna linjen att det redan nu skall läggas
            fram ett vilande grundlagsförslag som skall träda i kraft 1999.
          </note>
          <note>
            Av det, herr talman, kan jag inte dra någon annan slutsats än
            att socialdemokraterna tydligen inte har sådan omsorg om våra
            grundlagar att man vill använda nästa mandatperiod i riksdagen
            till att göra lagstiftningen så bra som möjligt. Samtidigt som
            man säger detta hänger man närmast i lönndom med på den linje
            som vi moderater driver.
          </note>
          <note>
            För parallellt med att socialdemokraterna åt ett håll trumpetar
            ut att allt är klappat och klart för lagstiftning redan nu, så
            öppnar man en bakdörr och säger i betänkandet att en ny lag om
            kriminalisering av innehav inte skulle kunna bli mycket annorlunda
            än vad som nu förordas.
          </note>
          <note>
            Några rader senare i samma betänkande står det:
          </note>
          <note>
            Skulle det visa sig att grundlagarna bör ges en annan utformning
            för att tjäna sitt syfte, är nästa riksdag oförhindrad att fatta
            erforderliga beslut härom.
          </note>
          <note>
            Jag vill uppmana kammarens ledamöter att tänka efter vad innebörden
            av dessa ord är, ställd i relation till ett vilande grundlagsförslag.
          </note>
          <note>
            Socialdemokraterna påstår dessutom att åtgärden med vilande grundlag
            har ett symbolvärde. Till det vill jag säga att symboler inte
            stoppar pedofiler och barnmisshandlare, varför det som socialdemokraterna
            sysslar med i den delen inte är annat än kosmetik och populism.
          </note>
          <note>
            Vi vet däremot, herr talman, att de moderata förslagen, som faktiskt
            utgör en betydande del av ryggraden i betänkandet, skyddar barnen
            redan på kort sikt. På lång sikt skyddas barn bäst av en genomtänkt
            lagstiftning och inte av den typ av politisering som socialdemokraterna
            i det här fallet hängivit sig åt.
          </note>
          <note>
            Därför kan vi med tillförsikt se att vi i dag tar ett antal beslut
            som vi vet är för barnens bästa.
          </note>
          <note>
            Samtidigt läggs grunden till ett kommande utredningsarbete som
            kanske leder till ytterligare åtgärder. Det är inte utan spänning
            som vi väntar på att få se om socialdemokraterna är beredda att
            medverka till att den lagstiftningen blir den bästa möjliga.
          </note>
          <note>
            Därför vill vi, herr talman, med tanke på socialdemokraternas
            mycket tvetydiga skrivning i betänkandet, ha ett besked från dem
            i dag: Anser ni att frågan om kriminalisering av innehav av barnpornografi
            är helt färdigutredd, eller kommer ni under den kommande mandatperioden
            att medverka i ett utredningsarbete om kriminalisering av innehav
            av barnpornografi? Det skulle vara mycket intressant att få svar
            på den frågan.
          </note>
          <note>
            Anf. 49 CATARINA RÖNNUNG (s)replik:
          </note>
          <note>
            Herr talman! Jag skulle vilja ge Stig Bertilsson ett råd i all
            kollegial vänlighet. Stig Bertilsson skall vara väldigt försiktig
            med att ta ordet dubbelspel i sin mun. Han har nämligen uttalat
            sig i Aftonbladet för att innehav skall vara kriminaliserat. Han
            har där också visat sig på bild. Jag vill därför fråga Stig
          </note>
          <note>
            Bertilsson när han ändrade uppfattning och varför han ändrade
            uppfattning. Var det möjligen så att det bara var en skönhetstävling
            Stig Bertilsson deltog i när han uttalade sig i Aftonbladet?
          </note>
          <note>
            Anf. 50 STIG BERTILSSON (m)replik:
          </note>
          <note>
            Herr talman! Jag noterar att Catarina Rönnung inte svarar på
            frågan, om socialdemokraterna är beredda att i en utredning medverka
            till att lagstiftningen när det gäller innehavskriminalisering
            blir bättre.
          </note>
          <note>
            Jag tackar Catarina Rönnung för rådet hon gav i all kollegial
            vänlighet, även om hon snabbt fick det till dubbelspel och skönhetstävlan.
            Jag hela tiden sagt att jag personligen tror att vi kanske går
            mot en innehavskriminalisering. På den punkten står jag fast.
            Men vi är inte beredda att vidta ändringar av det här slaget utan
            att ha sett effekterna av lagstiftningen.
          </note>
          <note>
            Anf. 51 CATARINA RÖNNUNG (s)replik:
          </note>
          <note>
            Herr talman! Det var faktiskt Stig Bertilsson som började använda
            orden dubbelspel och skönhetstävlan, när han försökte sig på en
            ganska illvillig karakteristik av socialdemokraternas handlande
            i den här frågan.
          </note>
          <note>
            Jag skall gärna svara på Stig Bertilssons fråga.
          </note>
          <note>
            Ingen som helst kritik i substans har i denna kammare i dag riktats
            mot det förslag som vi har lagt när det gäller innehavskriminalisering.
            Ni skriver att det skulle innebära förhandscensur. Det är en anklagelse
            som jag tycker att vi under debattens gång mycket effektivt har
            demolerat.
          </note>
          <note>
            Om det mot förmodan skulle visa sig att vårt förslag skulle ha
            några brister -- vilket jag inte tror -- är vi naturligtvis beredda
            att förbättra förslaget. Det finns ingenting som i dag tyder på
            att förslaget behöver förbättras, ingen kritik har kommit fram.
          </note>
          <note>
            Men om så skulle vara ställer vi naturligtvis upp. Ju bättre
            lagförslag vi har i Sverige -- särskilt när det gäller grundlagsändringar
            -- desto bättre. Det inser naturligtvis alla sunt tänkande människor.
          </note>
          <note type="speaker">
            Anf. 52 STIG BERTILSSON (m) replik:
          </note>
          <note>
            Herr talman. Redan i dag, innan vi har tagit förslaget om vilande
            grundlag, säger alltså Catarina
          </note>
          <note>
            Rönnung att hon är är beredd att gå ifrån det vilande grundlagsförslaget
            om förbättringar framkommer. Jag tycker att det är ett mycket
            intressant besked till riksdagens kammare.
          </note>
          <note>
            Vi får därmed också svar på det jag sade om dubbelspel och skönhetstävlan.
            Catarina Rönnung ger det svaret när hon säger att man uppenbarligen
            är beredd att utreda vidare, trots att man anser att produkten
            är färdigutredd i dag. Det visar att detta är exakt vad socialdemokraterna
            ägnar sig åt.
          </note>
          <note type="speaker">
            Anf. 53 INGVAR SVENSSON (kds) replik:
          </note>
          <note>
            Herr talman! Det var roligt att höra att Stig
          </note>
          <note>
            Bertilsson inte är moralist. Jag har länge väntat på att det
            skulle finnas en sådan här i kammaren.
          </note>
          <note>
            Däremot tycker jag att Stig Bertilsson visst kan ställa upp i
            skönhetstävlingar.
          </note>
          <note>
            Stig Bertilsson vill gärna ha kraftiga åtgärder mot barnpornografi
            -- bara inte nu. Det är som att säga att det finns litet moderat
            prägel på betänkandet.
          </note>
          <note>
            Det är ett svagt betänkande i de delarna. Det beror just på det
            krav på fem-sjättedelsmajoritet som finns i konstitutionsutskottet.
          </note>
          <note>
            Jag blev mycket nyfiken när Stig Bertilsson sade att det fanns
            socialdemokratiska skrivningar i det här betänkandet som innehöll
            tvetydigheter. Ojdå, var fanns de? Jag började febrilt leta, och
            jag hittade faktiskt ett särskilt yttrande av Hans Göran Franck.
          </note>
          <note>
            Var det det han menade? De övriga skrivningarna i utskottets
            betänkande står faktiskt en bred majoritet i utskottet bakom.
          </note>
          <note>
            Med förslaget om innehavskriminalisering har vi lagt en mycket
            god grund. Ingen regering kan springa ifrån den här frågan. Däremot
            kan man förbättra allt lagstiftningsarbete. Vi har gjort ett tillkännagivande
            när det gäller åldersgränserna.
          </note>
          <note>
            Det kan man mycket väl arbeta in framöver om man hittar en bra
            lösning. Förbättringar kan man alltid åstadkomma. Men ett av syftena
            är att se till att det inte blir några försämringar eller att
            barnens rättsskydd hotas.
          </note>
          <note>
            Det är ett symbolvärde, säger Stig Bertilsson. Det stoppar minsann
            inga pedofiler. Nej, men tillkännagivande om övervägande av straffskärpningar
            stoppar förstås pedofilerna.
          </note>
          <note>
            Tillkännagivanden är kanske mycket verkningsfullare i det avseendet.
          </note>
          <note>
            Jag tror att Stig Bertilsson skall vara litet försiktig med att
            tala om ryggrad i de här sammanhangen.
          </note>
          <note type="speaker">
            Anf. 54 STIG BERTILSSON (m) replik:
          </note>
          <note>
            Herr talman! Jag konstaterar att de åtgärder som föreslås i betänkandet
            och som vinner riksdagens gillande är förslag om åtgärder som
            i hög grad kommer från moderata ledamöter. Jag konstaterar att
            de moderata ledamöterna i utskottet redan den
          </note>
          <note>
            3 maj förde fram frågan om t.ex. konfiskering.
          </note>
          <note>
            Det pågår en diskussion om straffskärpning, om förverkande av
            vinster osv. Jag har alltså uppfattningen, Ingvar Svensson, att
            det är verkningsfulla och kraftfulla åtgärder som vi dessutom
            kan överblicka. Hur det är med överblickbarheten i det som inte
            går igenom nu tycker jag framgår ganska tydligt av min debatt
            med
          </note>
          <note>
            Catarina Rönnung. Möjligen är det så att ett vilande grundlagsförslag
            i praktiken torpederas redan i dag.
          </note>
          <note>
            Till slut tror jag att både Ingvar Svensson och jag skall avhålla
            oss från att delta i skönhetstävlingar av det slag som Ingvar
            Svensson fantiserade om.
          </note>
          <note type="speaker">
            Anf. 55 INGVAR SVENSSON (kds) replik:
          </note>
          <note>
            Herr talman! Jag tackar för den senare komplimangen.
          </note>
          <note>
            Jag har bara en liten fråga till Stig Bertilsson:
          </note>
          <note>
            Vilken moderat var det som talade om förverkande av vinster när
            det gäller barnpornografi?
          </note>
          <note type="speaker">
            Anf. 56 STIG BERTILSSON (m) replik:
          </note>
          <note>
            Herr talman! När det gäller ökade polisinsatser och förverkande
            av vinster är det möjligtvis Ingvar
          </note>
          <note>
            Svenssons förslag. Det är bra i så fall. Möjligtvis är det KU:s
            ordförandes förslag från början. Jag har inte på något sätt försökt
            tillskriva oss de förslagen heller. I det avseendet noterade jag
            att vi har ställt upp på de förslagen därför att vi tror att de
            kan bli verkningsfulla. Men jag har inte en sekund försökt att
            göra dem till våra från början.
          </note>
          <note type="speaker">
            Anf. 57 YLVA ANNERSTEDT (fp):
          </note>
          <note>
            Herr talman! Låt mig från början deklarera att jag i den här
            frågan inte företräder Folkpartiets partilinje, utan kommer att
            yrka bifall till utskottets majoritetsskrivning. Jag beklagar
            att jag inte har varit mer framgångsrik i att övertyga mitt eget
            parti, även om det finns en stor minoritet i gruppen som också
            kommer att stödja det här yrkandet.
          </note>
          <note>
            Jag tänker inte heller ägna mig åt partipolitiska angrepp, utan
            försöka ge de tungt vägande skäl som jag tycker finns för att
            förorda en kriminalisering av innehav av barnpornografi.
          </note>
          <note>
            I tidningen kunde vi i dag läsa om ett nytt beslag.
          </note>
          <note>
            Ett till synes helt normalt par hade i sin ägo ett stort antal
            filmer, 3 000 kunder och 5 000 beställningar.
          </note>
          <note>
            Det här kommer som ett utflöde av den utredning som har gjorts
            i Norrköping. Vad man ytterligare kommer att hitta vet vi ingenting
            om, men uppenbarligen är det vi nu bevittnar toppen av ett isberg.
            En del av ökningen, både i vår uppmärksamhet och i förekomsten,
            kan mycket väl bero på den tekniska utvecklingen.
          </note>
          <note>
            Straffskärpningar har skett och det är utmärkt.
          </note>
          <note>
            Men de troligen effektivaste medlen har utskottet inte lyckats
            samla sig till. Då tänker jag på en snabb kriminalisering av innehav
            och en skärpning av spridningsrekvisitet.
          </note>
          <note>
            Varför är det nödvändigt med en kriminalisering?
          </note>
          <note>
            Vi har två mycket viktiga principer som står emot varandra. Det
            är skyddet för barnen och det är skyddet för tryck- och yttrandefriheten.
            Vi har principen att innehav aldrig är kriminaliserat i
          </note>
          <note>
            Sverige, oavsett vilka vidrigheter eller vilken smörja det handlar
            om är ett innehav inte kriminaliserat. En sådan regel skulle innebära
            att vi gör ett genombrott i vår grundlagsstiftning.
          </note>
          <note>
            Det har hävdats att det skulle finnas risk för spridning. Hur
            stor är den risken? Det sägs att har man gjort ett sådant här
            ingripande en gång så kan man göra det flera gånger. Varför skulle
            en kriminalisering bli unik i just det här fallet? Jag anser för
            min del att sexuella övergrepp mot barn står i en särställning
            och är ett betydligt allvarligare brott än de andra som är uppräknade
            i tryck- och yttrandefrihetsgrundlagarna, som uppvigling, förtal
            eller hets mot folkgrupp. Det tycker jag av följande skäl:
          </note>
          <note>
            När barn utsätts för övergrepp av det här slaget vet vi genom
            forskning att de blir skadade för livet.
          </note>
          <note>
            Forskningen visar också att de barn som utsätts för sexuella
            övergrepp har svårare att urskilja var gränsen mellan det tillåtna
            och det otillåtna går och därför också löper större risk att som
            vuxna utsätta nya barn för samma övergrepp. I det här avseendet
            har alltså samhällets vuxna ett särskilt ansvar för att skydda
            barnen. Jag anser därför att sexuella övergrepp och sexuell tortyr,
            som det handlar om i de här alstren, aldrig kan jämföras med någonting.
          </note>
          <note>
            Det är vår moraliska skyldighet att vidta alla tillgängliga medel
            för att skydda barnen.
          </note>
          <note>
            Det är inte tillräckligt utrett, säger man också.
          </note>
          <note>
            Justitie- och konstitutionsutskotten hade en gemensam utfrågning.
            Den visade att den utredning som man anser behöver göras för att
            klarlägga problemen och riskerna redan finns.
          </note>
          <note>
            Riksåklagaren ansåg att det behovet var tillgodosett. När man
            pressade dem som ropade på mer utredning på preciseringar kunde
            de inte presentera sådana. Man talade i generella termer.
          </note>
          <note>
            En annan fråga som är aktuell är: Är en kriminalisering ett effektivt
            medel? Man har velat göra gällande i debatten att så inte skulle
            vara fallet. Vid den utfrågning jag hänvisade till fick vi klart
            besked om att en kriminalisering skulle vara ett verkningsfullt
            medel. Justitiekanslern sade t.ex.
          </note>
          <note>
            som svar på frågan om innehavsförbud skulle vara ett effektivt
            medel i rättstillämpningen: ''Den frågan vill jag besvara med
            att jag tror på det.''
          </note>
          <note>
            Även riksåklagaren anser att det här är ett effektivt medel.
            Han ger flera exempel på hur lagstiftning på ett mycket verkningsfullt
            sätt påverkar svenskars beteeende. Han menar alltså att svenskar
            är påverkbara med lagstiftning och menar att kriminalisering naturligtvis
            också i det här fallet skulle få till effekt att vi skulle få
            en starkare spärr mot innehav och även mot produktion. En kriminalisering
            skulle vara effektiv också när det gäller att bekämpa export och
            import av de här alstren.
          </note>
          <note>
            Man talar om att det är svårt att dra gränser och att föra bevisning.
            Det har aldrig varit lätt att göra sådana här avgränsningar. Det
            är inte heller någon som har påstått att det i det här fallet
            skulle vara lätt att dra gränser.
          </note>
          <note>
            Men tidigare har ju aldrig det faktum att det skulle vara svårt
            att hitta avgränsningar och bevisningar hindrat en lagstiftning
            som man har ansett vara oerhört väsentlig.
          </note>
          <note>
            Jag vill citera vad riksåklagaren sade vid utskottets utfrågning:
            ''Det är klart att det uppstår bevissvårigheter. Att det är svårt
            att bevisa är inte ett skäl mot att kriminalisera. Tvärtom är
            det ofta så, att vi känner särskilt stort ansvar inför de brott
            vi har svårt att bevisa, eftersom vi måste reagera med kraft och
            avståndstagande i de få fall som uppdagas.''
          </note>
          <note>
            Med hänvisning till dem som visligen visar ansvar mot dem som
            har att förete bevisningarna säger riksåklagaren: ''Med all respekt
            för den välvilja som ligger bakom vill vi ha ett besvärligt bevisläge.
          </note>
          <note>
            Det kräver rättssäkerheten, och det kräver vårt eget intresse
            av att driva en verksamhet som vi verkligen tror på.'' Detta var
            alltså riksåklagarens syn på hur man skall övervinna eventuella
            svårigheter i bevisföringen.
          </note>
          <note>
            Vi kan också se hur utvecklingen inom detta vidriga område, om
            vilken vi inte har några delade meningar, går mot allt grymmare
            våldsinslag.
          </note>
          <note>
            Barnpornografi, som förr kunde bestå av bilder av poserande nakna
            barn, har i dag utvecklats till utdragna skildringar av sexuell
            tortyr av barn, från spädbarnsålder och uppåt.
          </note>
          <note>
            Den tekniska utvecklingen har gjort det möjligt att på ett mycket
            enkelt sätt sprida dessa bestialiska skildringar över hela jordklotet.
            Dessutom kan varje mottagare, på bråkdelen av en sekund, ändra
            någon liten del av bilden eller filmen så att just hans exemplar
            blir unikt. På så sätt har man snabbt gjort det omöjligt för samhället
            att ingripa och bestraffa på grundval av både innehav och spridning
            av bilder. Samtidigt vet vi att pedofilerna regelmässigt använder
            den här sortens skildringar för att inbilla sina offer att detta
            är ett naturligt sätt för barn och vuxna att umgås.
          </note>
          <note>
            Kritik har framförts mot förslaget att tillämpa en snabbare behandling
            med hänvisning till att frågan inte skulle vara tillräckligt utredd
            och att snabbehandling bara skall användas i frågor av stor principiell
            räckvidd. Inte ens Lagrådet har funnit att skyddet mot barnen
            kan vara av stor principiell räckvidd, och jag måste bara beklaga
            detta.
          </note>
          <note>
            Jag vill påminna om att det i regeringsformen står att niomånadersregeln
            får frångås om KU med femsjättedelsmajoritet medger detta. KU
            är alltså fullt suverän att använda möjligheten att med femsjättedelsmajoritet
            fatta snabbare beslut i grundlagsfrågor. Regeln finns där. Den
            finns där som en säkerhetsventil att användas när det finns tillräckliga
            skäl.
          </note>
          <note>
            Jag tycker nog att de avslöjanden som har gjorts både när det
            gäller beslag och annat men också den tekniska utveckling som
            har skett visar att det finns ett behov av möjligheten att fatta
            snabbare beslut.
          </note>
          <note>
            Jag vill också peka på det otroliga engagemang som finns i vårt
            land. Aldrig någonsin har jag mött ett så stort engagemang från
            alla håll i landet. Här har tidigare redovisats de namnunderskrifter
            och brev som vi har fått. Det är oerhört angeläget att engagemanget
            nu fortsätter, eftersom vi med det beslut som vi nu kommer att
            fatta inte kommer att ha möjlighet att göra någonting förrän kanske
            1999
          </note>
          <note>
            eller 1998. Det kommer att behövas ett engagemang också i fortsättningen
            för att vi skall nå bättre framgång i beslutet om kriminalisering
            nästa gång det blir aktuellt.
          </note>
          <note>
            Herr talman! Sammanfattningsvis finns det en lång rad skäl för
            kriminalisering av innehav och för att använda möjligheten till
            en snabbare lagstiftning. I
          </note>
          <note>
            valet mellan skyddet för barnen och skyddet för pedofilerna,
            väljer jag skyddet för barnen. För mig är det fullständigt obegripligt
            att vår grundlag skall missbrukas till att skydda pedofilers rätt
            att inneha skildringar av sexuella övergrepp mot barn.
          </note>
          <note>
            Jag yrkar bifall till konstitutionsutskottets hemställan i betänkandet.
          </note>
          <note>
            I detta anförande instämde Karl-Göran Biörsmark och Charlotte
            Branting (fp).
          </note>
          <note type="speaker">
            Anf. 58 ELVY SÖDERSTRÖM (s):
          </note>
          <note>
            Herr talman! Barns trygghet och rätt måste gå först.
          </note>
          <note>
            Om detta trodde inte bara jag utan hela svenska folket att vi
            skulle kunna bli överens om i Sveriges riksdag. Men efter att
            ha följt utskottets behandling av ärendet och efter att ha lyssnat
            till dagens debatt, kanske allra främst efter att ha lyssnat till
            Birger
          </note>
          <note>
            Hagårds inlägg i dag, har jag förstått att detta inte är möjligt.
          </note>
          <note>
            En av de mest ansvarsfulla uppgifter som vi har som vuxna är
            att värna våra barn. Vi skall stödja, hjälpa och fostra dem samt
            skydda dem mot övergrepp och hot. Därför är vi socialdemokrater
            och i stort sett alla partier i Sveriges riksdag, utom
          </note>
          <note>
            Moderaterna, eniga om att justitieministern och
          </note>
          <note>
            Justitiedepartementet på ett allvarligt sätt har försatt sin
            chans att i tid lägga fram ett förslag till
          </note>
          <note>
            Sveriges riksdag som gör det möjligt att kriminalisera innehav
            av barnpornografi.
          </note>
          <note>
            Nu är det inte bara vi som finns här i Sveriges riksdag som är
            kritiska mot detta utan, som flera talare tidigare har sagt, hela
            svenska folket är kritiskt. Man kan inte förstå varför. Jag har
            aldrig någonsin tidigare så många gånger fått frågan varför, som
            under den tid som vi har behandlat detta ärende i utskottet. Jag
            har heller aldrig själv ställt mig frågan varför så många gånger
            som nu.
          </note>
          <note>
            Justitieministern försatte faktiskt sin chans genom att inte
            lägga fram ett nytt lagförslag före den 17
          </note>
          <note>
            december 1993. Men för att nå enighet i denna för oss så viktiga
            fråga vädjade vi till, och vi välkomnade vid flera tillfällen,
            regeringen och justitieministern att ändå återkomma till riksdagen
            så snart som möjligt. Vi välkomnade att vi skulle få en proposition
            under våren 1994 för att på så sätt kunna manifestera en total
            enighet i Sveriges riksdag för att markera mot dem som väljer
            att utnyttja barn på detta förnedrande sätt. Men statsministern
            och justitieministern har tackat nej, eftersom vi ännu inte har
            fått någon proposition på riksdagens bord.
          </note>
          <note>
            Herr talman! Vår utskottsordförande Thage G
          </note>
          <note>
            Peterson sade i sin inledning: För att svenska folket skall ha
            respekt för våra lagar är det viktigt att man kan förstå varför
            lagar stiftas.
          </note>
          <note>
            Det är också viktigt att förstå varför en lag inte stiftas. Detta
            gäller minsann i allra högst grad våra grundlagar.
          </note>
          <note>
            Svenska folket kan inte förstå varför moderaterna i regeringen
            inte sätter barnen främst i detta fall och säger ja till kriminalisering
            av innehav av barnpornografi. De har haft flera chanser, men tydligen
            är det prestigen som har stoppat dem.
          </note>
          <note>
            Jag vill i likhet med några tidigare talare referera till hur
            detta ärende har hanterats.
          </note>
          <note>
            I januari 1993 väckte flera ledamöter här i riksdagen ett stort
            antal motioner för kriminalisering av innehav av barnpornografi.
          </note>
          <note>
            Därefter behandlades motionerna i riksdagen. Vi kände till att
            regeringen hade för avsikt att göra en utredning och att man skulle
            återkomma med en promemoria.
          </note>
          <note>
            Vi fick i november en promemoria som gick under benämningen Ökat
            skydd för barn. Vi hade under hösten och även under våren 1993
            frågestunder och interpellationer här i kammaren. Men under de
            interpellationsdebatterna och frågestunderna blev vi inte riktigt
            klara över vad regeringen skulle komma att göra och om regeringen
            ville göra något.
          </note>
          <note>
            Mellan hopp och förtvivlan fanns det ändå en del ljuspunkter.
            Jag blev mycket glad när jag i tidningen Aftonbladet såg att Stig
            Bertilsson så tydligt sade att han var för en innehavskriminalisering.
          </note>
          <note>
            Det kändes också bra när vi den 3 mars under utskottsutfrågningen
            som vi hade tillsammans med justitieutskottet kunde konstatera
            att statssekreteraren Krister Thelin reser sig upp och talar om
            att det kommer en proposition.
          </note>
          <note>
            Vi blev glada när vi konstaterade att statssekreteraren kallade
            till presskonferens för att tala om att regeringen kommer med
            en proposition.
          </note>
          <note>
            Vi har inte sett den.
          </note>
          <note>
            Apropå Stig Bertilssons tal om dubbelspel och allt han nämnde
            när han talade om vårt agerande i denna fråga vill jag säga att
            det här faktiskt tar priset -- att ge sken av att vilja ett och
            göra någonting helt annat. Förstod inte ni moderater att vi en
            gång skulle komma till den punkt när ni måste upp till bevis?
          </note>
          <note>
            Under utskottsbehandlingen har man blivit beklämd inte bara en
            gång. Jag vill att justitieministern tar tillfället i akt och
            noggrant läser igenom det särskilda yttrande, nr 3, som finns
            på s. 65 och 66 i betänkandet. Där framgår det tydligt hur Moderaterna
            har agerat i vårt utskott.
          </note>
          <note>
            Först sade man nej till en kriminalisering med ikraftträdande
            den 1 januari 1995. Sedan sade man ja till spridningsrekvisitet.
            Sedan sade man ja till konfiskationen, men inte till den utvidgade
            konfiskation som justitieministern talade om. Det fanns faktiskt
            två moderater som sade nej till den.
          </note>
          <note>
            Sedan blev man kall om fötterna, och så ändrade man sig.
          </note>
          <note>
            Talet om respekt för våra grundlagar kan jag inte ta på allvar.
            Jag har upplevt att det har varit ett slags auktionsförfarande
            -- köpa--sälj -- som det är i så många sammanhang inom Moderata
            samlingspartiet.
          </note>
          <note>
            Henrik S Järrel har en uppfattning den ena dagen, och den andra
            dagen har han en helt annan. Då har man fått igenom någonting
            helt annat.
          </note>
          <note>
            Den här frågan är alltför allvarlig för att behandlas på det
            sättet.
          </note>
          <note>
            Man har sagt att man inte vill vara med om beslutet därför att
            det är ett snabbspår. Hellre ett snabbspår när det gäller att
            värna barns säkerhet och trygghet än ett snigelspår eller inget
            spår alls! Jag upplever det nästan som att regeringen, justitieministern
            och moderater inte har haft något spår alls.
          </note>
          <note>
            Det är inte bara i detta sammanhang jag upprörs.
          </note>
          <note>
            Jag upprördes också när jag läste Hälsinge-Kuriren den 10 maj.
            I Hälsinge Kuriren fanns ett referat från ett besök som statsminister
            Carl Bildt hade gjort i en av gymnasieskolorna. Där hade man en
            debatt. Man fick möjlighet att ställa frågor. Liksom på alla andra
            ställen runtom i landet var faktiskt frågan om barnpornografi
            den som var mest aktuell bland dessa elever.
          </note>
          <note>
            Vad gör statsministern då? Jo, som svar säger statsministern
            följande: Ingen i hela riksdagen hade tänkt på att en kriminalisering
            av innehav kräver en grundlagsändring. Politikerna har helt enkelt
            varit för sent ute.
          </note>
          <note>
            Detta är strunt. Det är dumheter. Det är justitieministern och
            statsministern som har varit för sent ute! Regeringen skulle ha
            lagt fram ett förslag senast den 17 december 1993. Carl Bildt
            --
          </note>
          <note>
            Sveriges statsminister -- känner till våra grundlagar, och han
            vet mycket väl vilka spelregler som gäller.
          </note>
          <note>
            Därför tycker jag att han skall hålla sig till sanningen.
          </note>
          <note>
            Vi måste faktiskt sända rätt signaler ut i samhället om vi skall
            få det samhälle som vi vill ha.
          </note>
          <note>
            Stig Bertilsson sade i debatten att det betänkande vi nu har
            att behandla till mycket stor del baserat på
          </note>
          <note>
            Moderaternas förslag. Det är Moderaternas förslag som är ryggraden
            i detta betänkande. Det är tyvärr så. Det hade kunnat vara mycket
            mera kraftfullt och mycket mera verkningsfullt om det hade varit
            ett betänkande som innehållit det förslag majoriteten i själva
            verket ville ha.
          </note>
          <note>
            Jag tänker inte minst på spridningsrekvisitet. Vad är det för
            signal att säga att vi skall beslagta det vi i grundlag tillåter
            att man innehar? Det är en signal som är felaktig. Att skicka
            fel signaler hjälper inte när det gäller att stoppa den förnedring
            och de brott som faktiskt dagligdags begås mot våra barn.
          </note>
          <note>
            Herr talman! Det har sagts väldigt mycket om hanteringen i utskottet
            och om hur folk ute i landet upplever det när vi inte kommer till
            skott med denna fråga. Jag skulle ändå vilja avsluta med att referera
            till att Europarådet, som Moderaterna så ofta annars hänvisar
            till, uppmanar Sverige m.fl.
          </note>
          <note>
            länder att kriminalisera innehav av barnpornografi.
          </note>
          <note>
            Varför lyssnar inte Birger Hagård på Europarådet den här gången?
          </note>
          <note>
            Ett annat exempel är FN:s konvention.
          </note>
          <note>
            Polisorganisationen Interpol vill att vi kriminaliserar dessa
            bilder och videogram, men
          </note>
          <note>
            Moderaterna i Sverige vill det inte. Moderaterna gick till val
            1991 med anklagelser om svängdörrar i våra fängelser. Det är ändå
            bara floskler. När det verkligen gäller är man inte beredd att
            sätta till de åtgärder som är absolut mest nödvändiga.
          </note>
          <note>
            Vi har ett ansvar i Sveriges riksdag. Vi har ett ansvar för att
            ge rätt signaler när det gäller att få stopp på barnpornografin.
            Vi får inte svika barnen, utan vi måste göra allt som står i vår
            makt. Vi måste fortsätta opinionsbildningen. Jag hoppas att vi
            skall kunna fortsätta den tillsammans och att moderaterna kommer
            till insikt om att de 1994 i
          </note>
          <note>
            Sveriges riksdag gjorde ett stort misstag och lovar bot och bättring.
          </note>
          <note type="speaker">
            Anf. 59 HENRIK S JÄRREL (m) replik:
          </note>
          <note>
            Herr talman! Jag vill anknyta till det Elvy
          </note>
          <note>
            Söderström sade allra sist i sitt anförande om att vi har ett
            ansvar i Sveriges riksdag. Det är alldeles riktigt. Jag konstaterar
            dock att socialdemokraterna hade större delen av 80-talet på sig
            att ta ansvar när det gäller barnpornografifrågan.
          </note>
          <note>
            Det gjordes en del större beslag mot slutet av 80-
          </note>
          <note>
            talet. Det föranledde inga ingrepp från då sittande justitieministrar
            av socialdemokratisk kulör. Man har inte levt upp till något större
            ansvar i frågan.
          </note>
          <note>
            Anledningen i övrigt till att jag begärde ordet var, herr talman,
            att jag skall försöka ge en korrekt beskrivning av hur det förhöll
            sig i utskottet när jag ändrade uppfattning.
          </note>
          <note>
            Det är riktigt, som Elvy Söderström säger, att jag i sällskap
            med en av de socialdemokratiska ledamöterna -- Hans Göran Franck
            vid namn --
          </note>
          <note>
            antog ett förslag innebärande att man skulle vidga konfiskationsgrunden
            något till att avse de brott som innefattas i tredje och fjärde
            kapitlen brottsbalken. Jag ändrade ståndpunkt till förmån för
            regeringens ursprungsförslag dagen därpå på grundval av att det
            vidgade konfiskationsgrunden ytterligare vid beslagtagande av
            sådana alster som påträffas vid förundersökning. På det sättet
            fick vi en bättre möjlighet att angripa just detta material om
            det träffas på i förundersökning.
          </note>
          <note>
            Därmed ansluter vi oss också till den uppfattning
          </note>
          <note>
            Justitiekanslern hävdade. Det var väl mer eller mindre på Justitiekanslerns
            initiativ som man framförde tanken att konfiskera material som
            har tagits i beslag vid förundersökning oberoende av den föregående
            brottsmisstankens art. Därför ändrade jag mening.
          </note>
          <note>
            Det innebär att det förslag som utskottet nu lägger på riksdagens
            bord är bättre när det gäller vidgad konfiskationsgrund än det
            som eljest hade blivit utskottets förslag. Jag tycker att även
            Elvy
          </note>
          <note>
            Söderström bör kunna hälsa det med glädje och tillfredsställelse,
            eftersom det rör kampen mot barnpornografin.
          </note>
          <note type="speaker">
            Anf. 60 ELVY SÖDERSTRÖM (s) replik:
          </note>
          <note>
            Herr talman! Visst, vi tycker att det är bra att
          </note>
          <note>
            Moderaterna gick med på att vidga grunden för konfiskering. Men
            att i den här debatten prata om vad som var för hemskt många år
            sedan, vittnar ju om att man inte har mycket att komma med som
            förklaring till sitt agerande.
          </note>
          <note>
            Jag tycker också att det är avslöjande att man från ena dagen
            till den andra kan så vitt svänga om. Det tyder på att man inte
            kan ha ägnat särskilt mycket tid och tanke åt detta ärende under
            dess långa behandling.
          </note>
          <note type="speaker">
            Anf. 61 HENRIK S JÄRREL (m) replik:
          </note>
          <note>
            Herr talman! Det kan inte sakna intresse att upplysa kammaren
            om att Socialdemokraterna har haft chans att göra någonting åt
            det här fenomenet, eftersom det ingalunda är nytt. Det har varit
            känt tidigare, men man har undvikit att göra något.
          </note>
          <note>
            Det har behövts borgerliga regeringar, 1976--1982
          </note>
          <note>
            och sedan 1991, för att vidta lagstiftningsåtgärder i syfte att
            komma till rätta med barnpornografin.
          </note>
          <note>
            Socialdemokratiska regeringar har inte brytt sig.
          </note>
          <note>
            Socialdemokraterna har infört den s.k.
          </note>
          <note>
            halvtidsfrigivningen, och det kan de möjligen berömma sig för,
            men det innebär att bl.a. den här typen av brottslingar får komma
            ut tidigare än vad som eljest vore värdefullt med hänsyn till
            det allmänpreventiva syftet.
          </note>
          <note type="speaker">
            Anf. 62 STIG BERTILSSON (m) replik:
          </note>
          <note>
            Herr talman! Jag måste säga att jag drar helt andra slutsatser
            i fråga om grundlagsändringar än vad
          </note>
          <note>
            Elvy Söderström gör. Att det har varit turer i utskottet fram
            och tillbaka är ju ett bevis för att ärendet inte har kunnat beredas
            på det sätt som är skäligt och rimligt när det gäller grundlagsförändringar.
            Det är därför vi har fått de här turerna och fått i övrigt en
            stressad hantering i utskottet som grundlagar egentligen inte
            skall behöva utstå.
          </note>
          <note>
            Min egen inställning till innehavskriminalisering berörde jag
            förut. Elvy Söderström uppmärksammade tydligen inte, och det noterades
            heller inte fullt ut i Aftonbladet, den tidning som hade någon
            form av enkät, vad jag sade utöver att jag inte är motståndare
            till innehavskriminalisering utan kan tänka mig ett förbud. Jag
            tillade nämligen:
          </note>
          <note>
            om det är en verkningsfull åtgärd, om vi kan se att den ger effekt
            i andra länder och om den inte får effekter på yttrande- och tryckfrihet
            som vi inte kan förutse. Att det tillägget inte framkom i
          </note>
          <note>
            Aftonbladet är möjligt, men det har framkommit i annan press.
          </note>
          <note>
            Sedan tycker Elvy Söderström att det är synd att det är Moderaternas
            förslag som utgör ryggraden i dagens betänkande. Men jag har uppfattat
            det som att Elvy Söderström har ställt upp på samtliga de förslag
            som i dag sannolikt kommer att genom riksdagens beslut bli lag.
            Eller är det inte så?
          </note>
          <note type="speaker">
            Anf. 63 ELVY SÖDERSTRÖM (s) replik:
          </note>
          <note>
            Herr talman! Det är skäligt och det är rimligt att en grundlagsändring
            får en ordentlig behandling.
          </note>
          <note>
            Därför säger jag än en gång att det är klandervärt att inte regeringen
            i tid lämnade ifrån sig en proposition med förslag om kriminalisering
            av innehav.
          </note>
          <note>
            Det jag beklagar vad gäller detta betänkande är att vi inte fick
            med en skärpning av spridningsrekvisitet. Jag tycker också att
            det är beklagligt att vi har fått jobba under tidspress så som
            vi har fått göra. Men en av anledningarna är just att det har
            mörkats och förhalats och sinkats från framför allt regeringens
            och
          </note>
          <note>
            Justitiedepartementets håll. Krister Thelins signal om att vi
            skulle få en proposition den 3 mars gjorde att vi väntade, men
            det kom ingen.
          </note>
          <note>
            Sedan skulle jag vilja att Stig Bertilsson och jag tillsammans
            tar och tittar på vad som stod i
          </note>
          <note>
            Aftonbladet. Där uttryckte Stig Bertilsson klart och tydligt
            att han var för en kriminalisering av innehav, mycket tydligt.
          </note>
          <note type="speaker">
            Anf. 64 STIG BERTILSSON (m) replik:
          </note>
          <note>
            Herr talman! Bara helt kort. Det enda som föranleder fortsatt
            replikerande från min sida är att
          </note>
          <note>
            Elvy Söderström uppenbarligen inte har förstått att
          </note>
          <note>
            Aftonbladets enkät inte innehöll ett fullständigt svar.
          </note>
          <note>
            Det som präglar min inställning är att vi skall vidta verkningsfulla
            åtgärder mot barnpornografi. Då kvarstår jag vid, Elvy Söderström,
            att om vi efter ett noggrant utredningsarbete kommer fram till
            att det är skäligt, rimligt och riktigt att kriminalisera innehav,
            då kommer jag att rösta för det.
          </note>
          <note type="speaker">
            Anf. 65 INGER RENÉ (m):
          </note>
          <note>
            Herr talman! Barnpornografi är ett av de grövsta och mest avskyvärda
            brott som vi känner. Att utsätta barn för den misshandel och den
            tortyr som exploateras i barnpornografiska filmer är ett övergrepp
            som antagligen kommer att följa dessa barn hela livet. Jag är
            övertygad om att alla känner avsky inför de avslöjanden som uppenbarades
            vid slutet av 80-talet och nu återigen är på agendan. Jag är också
            övertygad om att vi alla, inte minst i konstitutionsutskottet,
            har i ärlig nit att formulera ett för barnen så bra förslag som
            möjligt, och vi har i största vånda brottats med frågan under
            våren.
          </note>
          <note>
            Men samtidigt slår kampen om vilken politiker och vilket parti
            som är mest emot barnpornografi rekord i politiskt hyckleri, och
            oförskämdheter på otroligt låg nivå har duggat tätt. Vi hörde
            litet tidigare i dag att en ledamot av utskottet uttryckte sig
            i ordalag som ''vi som vill värna barnen'', i motsats då till
            dem som inte vill värna barnen. Det vore skönt om vi kunde lämna
            det bakom oss och ha tilltro till varandras goda vilja när det
            gäller att stoppa barnpornografin.
          </note>
          <note>
            Uttalad vilja att skärpa lagstiftningen har ju funnits inte bara,
            som Elvy Söderström uttryckte det, för hemskt länge sedan. Det
            var inte många år sedan som dåvarande social- och justitieministrarna
          </note>
          <note>
            Gertrud Sigurdsen och Laila Freivalds i både
          </note>
          <note>
            Expressen och Aftonbladet -- ''Minister i tårar'', stod det i
            Expressen -- och också här i kammaren sade att vi ''måste visa
            att vi menar allvar''.
          </note>
          <note>
            Laila Freivalds sade vidare: ''Regeringen förbereder nu skärpta
            straff för distribution och produktion av barnporr.'' Men Laila
            Freivalds sade också här i kammaren i en interpellationsdebatt,
            i flera t.o.m.: ''Uppgifterna i massmedia är starkt överdrivna''
            och ''Enligt min mening är eventuella missförhållanden inte i
            första hand en fråga om brister i lagstiftningen.'' Det var 1988.
          </note>
          <note>
            Trots dessa enligt interpellanten nedtonade svar lovade ministern:
            ''Straffskalorna på det här området behöver ses över'' och ''Beträffande
            frågan om när översynen av straffskalorna är färdig törs jag inte
            lämna någon exakt uppgift. Det är ett ganska omfattande arbete,
            men det sker med skyndsamhet.''
          </note>
          <note>
            Detta svar avgavs 13 oktober 1988, och den socialdemokratiska
            regeringen hade alltså praktiskt taget hela mandatperioden på
            sig för att genomföra den utlovade straffskärpningen, men det
            skedde inte. Ingenting hände på det här området under hela den
            socialdemokratiska regeringsperioden.
          </note>
          <note>
            Först när vi fick en borgerlig regering genomfördes -- och det
            är bra precis ett år sedan --
          </note>
          <note>
            de självklara och efterlängtade förändringarna.
          </note>
          <note>
            Straffsatserna fyrdubblades, som tidigare nämnts.
          </note>
          <note>
            Det räcker inte, och det hjälper inte barnen, att lova i massmedia.
            Det är resultatet som räknas!
          </note>
          <note>
            Vi moderater menar att också dessa nya straffskalor behöver ses
            över och utvärderas. Skulle det vid en översyn visa sig att en
            skärpning av straffskalorna kan få betydelse i kampen mot barnpornografibrottsligheten
            bör regeringen återkomma med förslag. Det är mycket tillfredsställande
            att utskottet till slut gick med på en sådan skrivning. Det var
            alltså inte moderaterna som gick med på någonting, utan det var
            utskottet som gick med på vår skrivning.
          </note>
          <note>
            Det är också positivt att vårt moderata krav på att konfiskering
            kan ske av barnpornografiskt material av verklighetstrogen karaktär,
            inte bara när det påträffas vid en förundersökning som rör misstanke
            om sexualbrott eller brott mot allmän ordning som avser skildring
            i pornografisk bild eller sexuella handlingar, våld eller tvång
            mot person, utan också i vidare bemärkelse. Vi menade att inte
            heller den utvidgning, som kom till stånd vid utskottsförhandlingen
            och som innebar att också förundersökningar som avser misstanke
            om brott mot liv och hälsa samt brott mot frihet och fred skulle
            ligga till grund för konfiskering, var tillräcklig. Inte heller
            i det avseendet, Elvy
          </note>
          <note>
            Söderström, var det så att moderaterna gick med på en utvidgning
            av konfiskeringsbegreppet. Tvärtom var det på moderat initiativ
            som möjligheterna till konfiskering vidgades.
          </note>
          <note>
            Som skydd för barns integritet är det en mycket bra förändring,
            som jag är mycket glad och tacksam över att vi kunnat komma överens
            om. Det är sant att det innebär ett ingrepp i grundlagen. Det
            finns åtskilliga som menar att alla ingrepp i grundlagen utan,
            om jag får kalla det så, det normala förfarandet måste undvikas,
            så också detta.
          </note>
          <note>
            Jag har full förståelse för dessa synpunkter, men tyngre väger
            att det är alldeles orimligt att återlämna funnet material med
            grava integritetskränkningar som följd. Detta mindre ingrepp i
            grundlagen är också möjligt att överblicka. Vi kan se konsekvenserna
            av denna grundlagsändring. Det ger dessutom en tydlig signal om
            att samhället inte accepterar barnpornografi. Dessutom får --
            det är skälet till ingreppet -- polisen ett redskap för att få
            bort barnpornografin från marknaden. Jag tror inte att det är
            det enda redskap som behövs, och jag tror inte att all barnpornografi
            försvinner från marknaden därmed, men det är ett redskap.
          </note>
          <note>
            En betydligt större grundlagsändring, som en innehavskriminalisering
            innebär, måste få den genomlysning som ett brett remissförfarande
            kan ge. Det förordar vi i vår reservation, som Henrik
          </note>
          <note>
            Järrel närmare kommer att tala för.
          </note>
          <note>
            Till slut vill jag uttala en besvikelse över att grundlagarna
            i debatten ställs mot barns rättigheter att slippa utsättas för
            de integritetskränkningar som barnpornografi innebär. Alltför
            sällan har grundlagarnas betydelse som skydd för såväl vuxna som
            barn poängterats. Det fordras inte alltför mycket fantasi eller
            alltför långt i tiden tillbakagående tänkande för att erinra sig
            att grundlagarna också är ett skydd mot vidriga övergrepp. Grundlagarna
            är inte i första hand skrivna för att passa det öppna demokratiska
            samhället. De har tillkommit som ett skydd när det öppna samhället
            varit hotat, ett skydd för inte minst det uppväxande släktet,
            barnen.
          </note>
          <note>
            Målet med vårt arbete i utskottet måste vara att skapa ett starkt
            skydd i vid bemärkelse för barn och verkningsfulla redskap i form
            av kraftfulla lagar för åklagarna i deras arbete. Jag tycker att
            vi har lyckats, särskilt efter Catarina Rönnungs medgivande att
            socialdemokraterna kommer att biträda en utredning angående innehållskriminalisering
            och delta i detta arbete.
          </note>
          <note>
            Jag yrkar bifall till den moderata reservationen och i övrigt
            bifall till utskottets hemställan.
          </note>
          <note>
            Innan jag lämnar talarstolen vill jag tacka Elvy
          </note>
          <note>
            Söderström för det samarbete som vi haft i utskottet under de
            tre år som hon och jag har suttit där tillsammans. Jag önskar
            henne lycka till i det kommande arbetet på hemmaplan.
          </note>
          <note type="speaker">
            Anf. 66 ELVY SÖDERSTRÖM (s) replik:
          </note>
          <note>
            Herr talman! Jag tackar för den lyckönskningen.
          </note>
          <note>
            Det hade varit ännu bättre om vi hade kunnat konstatera att vi
            i denna fråga blivit totalt eniga.
          </note>
          <note>
            Det finns några punkter där jag kan konstatera att vi är eniga,
            exempelvis att målet måste vara att få verkningsfulla redskap,
            som Inger René uttryckte det. Men förslaget i det betänkande som
            vi behandlar i dag och som vi står bakom är inte tillräckligt
            verkningsfullt för att vi med kraft skall kunna bekämpa barnpornografin.
          </note>
          <note>
            Jag tycker att det var mycket bra att moderaterna lade fram ett
            förslag om en vidgning av möjligheterna till konfiskering. Det
            var bra att de ändrade sin tidigare ståndpunkt.
          </note>
          <note>
            Inger René sade sig vara besviken. Jag är besviken av en annan
            anledning än hon, nämligen att vi inte kunde nå enighet, vilket
            hela Sverige hade velat.
          </note>
          <note>
            Till sist, herr talman, vill jag fråga Inger René varför hon
            ändrade sig från den ena dagen till den andra när det gällde en
            skärpning av spridningsrekvisitet.
          </note>
          <note>
            Det var väl inte därför att man fick kalla fötter? Vad var anledningen?
          </note>
          <note type="speaker">
            Anf. 67 INGER RENÉ (m) replik:
          </note>
          <note>
            Herr talman! Nej, Elvy Söderström, det berodde inte på att jag
            fick kalla fötter. Det berodde däremot på att -- det var lyckligt
            enligt mitt sätt att se -- utskottet praktiskt taget i sin helhet
            gick med på den utvidgning av möjligheterna till konfiskering
            som vi begärde. I och med det har man nått en bra vit på väg mot
            spridning och överlämnande av barnpornografisk bild till en människa.
          </note>
          <note>
            Att kunna kriminalisera spridning och överlämnande till en person
            närmar sig så starkt kriminalisering av innehav, att det fordrar
            en vidare bearbetning innan man kan anta ett sådant förslag.
          </note>
          <note type="speaker">
            Anf. 68 ELVY SÖDERSTRÖM (s) replik:
          </note>
          <note>
            Herr talman! Inger René sade tidigare att det är viktigt -- det
            är målet -- att vi får ''verkningsfulla redskap'', vilket jag
            också underströk. Hur kan man då vara nöjd med att man bara når
            en bit på väg?
          </note>
          <note>
            Inger René säger sig vara nöjd med att det är tillåtet i Sverige
            i och med dagens beslut att konfiskera det som i grundlag är skyddat.
            Det är inte kriminellt på något sätt. Jag tycker att det hade
            varit bättre om vi hade nått enighet.
          </note>
          <note>
            Jag önskar lycka till i det fortsatta arbetet. Jag hoppas att
            jag kan få uppleva enighet om att kriminalisera innehav av barnpornografi.
          </note>
          <note type="speaker">
            Anf. 69 INGER RENÉ (m) replik:
          </note>
          <note>
            Herr talman! Jag säger som Stig Bertilsson: Om vi skulle komma
            därhän att vi upptäcker att en innehavskriminalisering är ett
            verkningsfullt redskap i kampen mot barnpornografi, då kommer
            också jag att rösta för det alternativet. Det jag sade om grundlagarna
            som skyddande lagar för våra barn är mitt starka argument för
            att inte redan i dag säga ja till en innehavskriminalisering.
            Vi måste genomlysa frågan på ett betydligt bättre sätt för att
            kunna ta ställning för en kriminalisering av innehav.
          </note>
          <note type="speaker">
            Anf. 70 BENGT HURTIG (v) replik:
          </note>
          <note>
            Herr talman! Inger René sade att det var ett ärligt nit och att
            barnpornografibrott är avskyvärda som alla hade kämpat för att
            komma åt. Men de 3 000
          </note>
          <note>
            prenumeranter som polisen nu kommit på spåren skulle den 1 januari
            1995 ha kunnat bli brottslingar om innehavet hade kriminaliserats.
          </note>
          <note>
            Nu sägs det att det måste vara ett så noggrant utredande. Med
            den lagstiftning som finns vet man inte säkert om dessa personer
            kan betraktas som brottslingar.
          </note>
          <note>
            Det hjälper ju inte att skärpa straffsatserna om själva verksamheten
            inte är kriminaliserad. Det kan också vara så att de som äger
            dessa tusentals filmer har organiserat sin verksamhet på det viset
            att det är fråga om överlämnande av enstaka exemplar. De kan ha
            hittat ett sådant juridiskt kryphål.
          </note>
          <note>
            Moderaterna har då sagt att man skall kunna konfiskera materialet
            om det rör sig om brott, men överlämnande av enstaka exemplar
            skall inte kriminaliseras. I och med denna attityd kvarstår detta
            kryphål, som kanske kan utnyttjas t.o.m. i det här fallet. Det
            är det som är det beklagliga.
          </note>
          <note>
            Man måste vara ärlig och konstatera att med de kryphål som fortfarande
            finns har en barnpornografibrottsling vissa chanser att fortsätta
            med sin verksamhet, även om straffsatserna har skärpts för de
            handlingar som redan är kriminaliserade.
          </note>
          <note type="speaker">
            Anf. 71 INGER RENÉ (m) replik:
          </note>
          <note>
            Herr talman! För mig är det väsentliga att man kan beslagta och
            förstöra det material som påträffas.
          </note>
          <note>
            Det skyddar barnen och barnens integritet. Sedan är det riktigt
            att man inte kan bestraffa i alla fall, om det inte rör sig om
            produktion eller distribution, vilket är straffbart med de lagar
            som redan finns i dag.
          </note>
          <note>
            De personer som sysslar med barnpornografi är uppfinningsrika.
            Jag tror att Bengt Hurtig själv för ett tag sedan sade att de
            fria entreprenörerna är uppfinningsrika. Det är ett skäl till
            att det behövs en genomgripande undersökning av hur dessa personer
            skall kunna stoppas och lagföras. Vi behöver dessa kommande fyra
            år för att kunna ta fram verkningsfulla redskap som skall kunna
            användas även mot dem som är uppfinningsrika.
          </note>
          <note type="speaker">
            Anf. 72 BENGT HURTIG (v) replik:
          </note>
          <note>
            Herr talman! Ingrid René kan ändå inte förneka att med förslaget
            om kriminalisering av innehav kunde man efter den 1 januari 1995
            ha haft 3 000 fler personer som hade begått brott än vad det blir
            med de nuvarande lagstiftningen. En massa brottslingar har då
            sluppit undan påföljd, annat än att de möjligtvis förlorar en
            film.
          </note>
          <note type="speaker">
            Anf. 73 INGER RENÉ (m) replik:
          </note>
          <note>
            Herr talman! Som jag tidigare sade är det inte säkert att alla
            dessa 3 000 personer kommer att kunna lagföras. Men för mig är
            fortfarande det viktigaste att dessa filmer kan beslagtas och
            förstöras, så att de barn och ungdomar som förekommer i barnpornografiska
            sammanhang kan besparas den integritetskränkning som dessa filmer
            innebär. Det är det väsentliga.
          </note>
          <note type="speaker">
            Anf. 74 YLVA ANNERSTEDT (fp) replik:
          </note>
          <note>
            Herr talman! Inger René sade i sitt anförande att det är viktigt
            att ha verkningsfulla redskap för att bekämpa barnpornografin.
            Med detta beslut och detta ställningstagande har ju Inger René
            avsagt sig möjligheterna att använda sig av ett av de mest verkningsfulla
            instrumenten för bekämpning av barnpornografi.
          </note>
          <note>
            Under de utfrågningar som vi hade i utskottet redovisade riksåklagaren
            och justitiekanslern tillsammans med företrädare för Rikspolisen
            att de anser att kriminalisering av innehav skulle vara ett mycket
            verkningsfullt och effektivt medel för bekämpning av barnpornografi.
            Nu har Inger René chansen. Hon kan rösta för möjligheten att kunna
            använda sig av ett av de mest verkningsfulla medlen.
          </note>
          <note>
            Vidare säger Inger René att hon beklagar att skyddet för barnen
            ställs mot grundlagen. Men det är ju detta som det handlar om!
            Det gäller två viktiga principer i grundlagen: skyddet för barn
            och skyddet för yttrande- och tryckfrihet. Det är precis det som
            vi har att ta ställning till.
          </note>
          <note>
            I det här fallet har majoriteten i utskottet tagit ställning
            för att det är viktigare att grundlagen skyddar barnen än att
            den skyddar pedofilernas rätt att inneha alster av den här typen.
          </note>
          <note>
            Att ändra grundlagen i den här riktningen är ett hot mot det
            öppna samhället, sade Inger René. Men att ändra grundlagen för
            att öka skyddet för barn kan ju aldrig vara ett hot mot det öppna
            samhället! I
          </note>
          <note>
            stället utgör det ett verksamt medel för oss vuxna att kunna
            tala om att detta accepteras inte av det svenska samhället. Vår
            grundlag skall inte användas för att skydda pedofilers rätt att
            inneha barnpornografiska alster.
          </note>
          <note type="speaker">
            Anf. 75 INGER RENÉ (m) replik:
          </note>
          <note>
            Herr talman! Jag sade ingenting om det öppna samhället, men jag
            kunde i och för sig ha gjort det.
          </note>
          <note>
            Däremot sade jag att våra grundlagar innebär ett skydd också
            för barn. Det vidhåller jag. Om man tar bort det skyddet måste
            detta vägas mot det skydd som man skulle få om innehav kriminaliserades.
          </note>
          <note>
            Vid samma utfrågning som omtalades av Ylva
          </note>
          <note>
            Annerstedt deltog också en mängd experter som menade att en grundlagsändring
            som har med kriminalisering av innehav att göra måste remissbehandlas
            på sedvanligt sätt. Det var också en mängd experter som sade att
            det finns andra vägar att gå när det gäller att komma åt barnpornografiska
            brott än att just kriminalisera innehav. Man kan använda sig av
            den lagstiftning som redan i dag finns. Det kan möjligen vara
            en fråga om resurser, och i det sammnahnaget har ju utskottet
            uttalat sig.
          </note>
          <note type="speaker">
            Anf.76 YLVA ANNERSTEDT (fp) replik:
          </note>
          <note>
            Herr talman! Det kommer alltid att finnas experter som har olika
            uppfattningar i dessa frågor. Och det kommer det också att finnas
            om fyra år när det eventuellt presenteras ett resultat av en utredning
            och en remissrunda. Då står vi på exakt samma punkt som vi nu
            gör. Var skall tyngdpunkten läggas? Skall den läggas på skyddet
            för barnen eller skyddet för pedofilerna? Det är det som det handlar
            om. För mig är det alldeles uppenbart att vi i i dag kan skicka
            tydliga signaler, även om vi har missat möjligheten att fatta
            ett snabbt beslut för att skydda barnen. Vi hade en chans att
            skärpa lagstiftningen från den 1 januari 1995, men detta har Moderaterna
            hindrat. Nu blir det ingenting förrän 1999.
          </note>
          <note type="speaker">
            Anf. 77 INGER RENÉ (m) replik:
          </note>
          <note>
            Herr talman! Jag vet inte om Ylva Annerstedt hörde vad jag sade
            i min förra replik. Jag sade att grundlagarna också är ett skydd
            för barn samtidigt som de är ett skydd för vuxna.
          </note>
          <note>
            Jag tycker inte att man kan avfärda experter med att det finns
            sådana på alla områden. Det finns få --
          </note>
          <note>
            tror jag -- frågor som är så komplexa som när det gäller grundlagarna.
            Det ingår i vår skyldighet att lyssna också till dessa experter
            och ta deras oro och frågeställningar på yttersta allvar.
          </note>
          <note type="speaker">
            Anf. 78 INGVAR SVENSSON (kds) replik:
          </note>
          <note>
            Herr talman! Inger René har ett djupt engagemang i sakfrågan.
            Det är bara synd att hon har låtit sig vilseledas av dåliga rådgivare.
          </note>
          <note>
            Jag begärde ordet därför att jag ville ge en korrekt historieskrivning
            när det gäller detta med konfiskation. Jag vill först poängtera
            att det inte finns något ursprungligt förslag från regeringen.
          </note>
          <note>
            Det lärde jag mig som journalist, att en lagrådsremiss inte är
            något regeringsförslag. Det finns alltså en lagrådsremiss som
            innehåller en skiss till hur man skulle kunna hitta en lösning.
            Lagrådet hade också vissa synpunkter på detta.
          </note>
          <note>
            När vi gick in i den materiella hanteringen av hur man skulle
            lösa detta med konfiskationen var det ett allmänt missnöje med
            Lagrådets snäva tolkning av de möjligheter som stod till buds.
            Det var många som ville ha en utvidgning. Men då säger Inger René
            att detta skedde på moderat initiativ. Hon talar om att ''vi''
            begärde. När hon talar om ''vi'' uppfattar jag det så att hon
            menar ''vi moderater''. Men det är inte sant, och det vet hon.
            Det fördes en diskussion inom moderatgruppen om hur långt man
            skulle gå.
          </note>
          <note>
            Den 31 maj fattades ett beslut som innebar att förslaget om vidare
            konfiskering förhindrades av två moderater och en socialdemokrat.
            Det där med moderat initiativ gällde den 1 juni. Då kan man säga
            som Inger René, att ''vi moderater'' begärde att det beslut som
            fattades den 31 maj skulle upphävas.
          </note>
          <note>
            Då var det ett moderat initiativ. Men då hade många av utskottets
            ledamöter redan ställt sig bakom det.
          </note>
          <note type="speaker">
            Anf. 79 INGER RENÉ (m) replik:
          </note>
          <note>
            Herr talman! Första gången detta alternativ om vidare konfiskering
            var uppe föreslog jag själv att vi skulle gå på det. Vi kan ju
            kalla det för lagrådsremissen. Jag tror att jag den gången kallade
            det för departementets förslag, men jag ändrar mig nu och kallar
            det för lagrådsremissen. Jag märkte då att vi inte fick majoritet
            för förslaget. Jag förstod också att det med en annan besättning
            runt bordet skulle gå att få majoritet. Därför tog jag upp det
            också nästkommande dag. Det är den korrekta historieskrivningen.
          </note>
          <note type="speaker">
            Anf. 80 INGVAR SVENSSON (kds) replik:
          </note>
          <note>
            Herr talman! Jag är glad att vi nu har rättat till historieskrivningen.
          </note>
          <note type="speaker">
            Anf. 81 CATARINA RÖNNUNG (s)
          </note>
          <note>
            replik:
          </note>
          <note>
            Herr talman! Inger René sade förut högtidligt att grundlagarna
            skyddar våra barn. Men själva poängen i denna debatt är ju att
            grundlagarna inte tillräckligt skyddar de barn som har blivit
            utsatta för att figurera i barnpornografi. Det beror på att regeringen
            har varit senfärdig och inte lagt fram ett lagförslag. Det beror
            på att moderaterna i KU har röstat emot att KU och riksdagen skulle
            agera självständigt i denna sak.
          </note>
          <note>
            Nu får vi inget lagförslag förrän 1999. Det är emot vad en majoritet
            av svenska folket vill. 400 000
          </note>
          <note>
            namnunderskrifter till KU säger väl något om vad det handlar
            om. Det är också emot en majoritet av den riksdag som i dag sitter
            här. Det måste väl trots allt Inger René inse. Grundlagarna är
            inte det skydd vi vill ha fram.
          </note>
          <note type="speaker">
            Anf. 82 INGER RENÉ (m) replik:
          </note>
          <note>
            Herr talman! Det är riktigt att jag talar högtidligt om våra
            grundlagar. Jag tycker att de är ett värdefullt fundament. Eftersom
            de är ett värdefullt och också viktigt fundament menar jag att
            man inte skall använda det s.k. snabbspåret och på förkortad tid
            ändra grundlagarna.
          </note>
          <note>
            Grundlagarna är också ett skydd för våra barn. Vi vet inte vilken
            skyddsfaktor vi tar bort om vi genom ett snabbspår gör stora förändringar.
          </note>
          <note type="speaker">
            Anf. 83 CATARINA RÖNNUNG (s)
          </note>
          <note>
            replik:
          </note>
          <note>
            Herr talman! Jag skulle vilja veta vad Inger René talar om egentligen
            när hon talar om en skyddsfaktor för barnen som vi tar bort genom
            att nu lägga fram ett vilande grundlagsförslag. Vad innebär egentligen
            det hon säger?
          </note>
          <note type="speaker">
            Anf. 84 INGER RENÉ (m) replik:
          </note>
          <note>
            Herr talman! Detta blir litet genant. Jag sade i mitt anförande
            att man inte behöver så mycket fantasi för att inse detta. Det
            är inte så hemskt länge sedan händelser inträffade inte minst
            i Europa som delvis berodde på att det inte fanns grundlagar som
            gav människor det skydd som ligger i bl.a.
          </note>
          <note>
            informationsfriheten.
          </note>
          <note type="speaker">
            Anf. 85 HANS GÖRAN FRANCK (s):
          </note>
          <note>
            Herr talman! Det finns ett mycket omfattande material både om
            barnprostitution och barnpornografi. Barnprostitutionen är det
            mest allvarliga och det grundläggande. Barnpornografin skulle
            inte kunna existera om inte den allvarliga och omfattande barnprostitutionen
            fanns.
          </note>
          <note>
            Det finns också lagstiftning om detta i åtskilliga länder. Det
            finns erfarenheter av hur den lagstiftningen har verkat.
          </note>
          <note>
            Det borde ha varit möjligt för regeringen att komma med ett förslag
            i detta ärende. Men det är ett faktum att regeringen inte har
            något förslag. Det som regeringen har sagt nyligen är att man
            skall utreda frågan ytterligare. Jag undrar om regeringen tar
            avstånd från eller instämmer i det förslag som
          </note>
          <note>
            KU har lagt fram om förändring fr.o.m. 1995, innebärande att
            vi inför regler om konfiskation och förverkande av ekonomisk vinning
            av barnpornografi. Eller skall vi avvakta den tilltänkta utredningen?
            När skulle det i så fall kunna bli något förslag? Justitieministern
            är inte här nu. Det hade varit bäst om hon hade svarat på denna
            fråga. Det kanske finns någon annan som kan svara.
          </note>
          <note>
            Elvy Söderström har redan berört hur ärendet har behandlats i
            Europarådet. Där har det varit fråga om behandling av både barnprostitution
            och barnpornografi. Det finns ett klart beslut av
          </note>
          <note>
            Europarådet. Jag är själv delegat och har följt debatten och
            det beslut som fattades. Det fanns ingen i den svenska delegationen
            som gick emot förslaget och det beslut som fattades i Europarådet.
          </note>
          <note>
            Därför undrar jag vad det är som har gjort frågan så komplicerad
            sedan beslutet i Europarådet fattades, som gör att detta inte
            kunnat handläggas på annat vis.
          </note>
          <note>
            Av Birger Hagårds anförande och moderaternas särskilda yttrande
            framgår att man menar att majoritetens förslag till kriminalisering
            av innehav inkräktar på censurförbudet. Men förslaget gäller ju
            redan utgivna filmer och skrifter. Förslaget har i detta avseende
            utformats precis på samma sätt som det konfiskationsalternativ
            som moderaterna ställer sig bakom. Innebär konfiskationsalternativet
            också att censurförbudet är i fara? Den frågan måste man nog besvara
            om man skall få detta att gå ihop på något sätt.
          </note>
          <note>
            Det har gång på gång sagts att det är moderaterna som står bakom
            den skrivning som finns på s. 49 i utskottsbetänkandet. Det gäller
            frågan om hur man allmänt sett skall bekämpa barnpornografibrottslighet.
            Men ett faktum är att det förslag som finns här avviker från det
            förslag som moderaterna lade fram.
          </note>
          <note>
            Det förslag moderaterna lade fram var att man, trots att bara
            ett år gått sedan beslut fattades om straffskärpningar, skulle
            göra ett tillkännagivande om ytterligare straffskärpningar och
            då utan att utreda. Då behövdes inga utredningar. Det som nu står
            är det förslag som jag själv framförde i utskottet, nämligen att
            man skulle följa upp denna fråga, utvärdera den och därefter ta
            ställning till om det behövdes någon ytterligare skärpning. Sedan
            tas dessutom frågan upp om ökade resurser för information och
            bekämpning över huvud taget för de rättsvårdande myndigheternas
            del, med något andra skrivningar än i moderatförslaget.
          </note>
          <note>
            Jag har instämt i den kritik som framförs i flerpartiyttrandet,
            och jag står också bakom utskottsutlåtandet. Men jag anser för
            min del, vilket jag har angett i ett särskilt yttrande, att det
            beslut som vi fattade vid sammanträdet den 31 maj
          </note>
          <note>
            1994 sammantaget var vida bättre än det beslut som fattades dagen
            efter.
          </note>
          <note>
            Vid det första sammanträdet förelåg nämligen tillräcklig majoritet
            för att genom dispens från niomånadersregeln genomföra förslaget
            om kriminalisering av överlämnande av film eller videogram med
            barnpornografiskt innehåll.
          </note>
          <note>
            Dessutom anser jag att beslutet från den 31 maj var bättre än
            det från dagen därpå eftersom det på ett mycket bättre sätt beaktade
            vad Lagrådet hade uttalat i saken. Enligt min mening tillfredsställde
            det förslaget i högre grad kraven på rättssäkerhet.
          </note>
          <note>
            Också jag var för en vidgning av möjligheterna att göra förundersökningar.
            Skillnaden var att det i förslaget från dagen före fanns klara
            preciseringar, vilket gjorde förutsägbarheten större. Jag beklagar
            att det beslutet inte fick stå fast, men det berodde på moderaternas
            agerande.
          </note>
          <note>
            Till slut vill jag bara säga att jag tycker att det är viktigt
            att det i detta utlåtande finns mycket klara skrivningar om försvarligheten,
            nämligen det som skall tillgodose tryckfrihetens, yttrandefrihetens,
            kulturlivets, forskningens och vetenskapens intressen i dessa
            frågor.
          </note>
          <note>
            På den punkten tycker jag att utskottets ordförande har agerat
            på ett värdefullt och förtjänstfullt sätt.
          </note>
          <note>
            Jag vill också uttrycka min tacksamhet över utskottets handläggare,
            som har utfört ett mycket gediget och juridiskt högkvalificerat
            arbete.
          </note>
          <note type="speaker">
            Anf. 86 INGER RENÉ (m) replik:
          </note>
          <note>
            Herr talman! Hans Göran Franck frågade när konfiskeringsmöjligheterna
            skulle träda i kraft. Det står i betänkandet att det skall ske
            den 1 januari
          </note>
          <note>
            1995, under förutsättning att vi fattar det andra beslutet under
            hösten.
          </note>
          <note>
            I mitt anförande refererade jag vad som stod i utskottets handlingar
            vad gäller straffskärpning;
          </note>
          <note>
            där är vi överens, såvitt jag förstår. Om det däremot hade varit
            texten från den 30 maj -- jag hoppas att jag säger rätt nu --
            hade det inte funnits någon öppning för ytterligare straffskärpningar.
            Det gör det alltså i denna skrivning.
          </note>
          <note>
            Som jag också sade tidigare använder vi oss av det s.k. snabbspåret
            när det gäller frågan om konfiskering. Vi föreslog en utvidgning
            av konfiskeringsmöjligheterna; det är riktigt.
          </note>
          <note>
            Det är nämligen alldeles orimligt att tänka sig att man, när
            man gör en brottsplatsundersökning hos någon som misstänks för
            t.ex. ekonomisk brottslighet, inte skall ha möjlighet att konfiskera
            och förstöra det barnpornografiska material som man eventuellt
            hittar, medan man, om man gör samma slags brottsplatsundersökning
            under andra förutsättningar skall man kunna konfiskera materialet.
            Jag tycker att det förslag som nu föreligger är betydligt klarare
            och mer förutsägbart än det tidigare förslaget.
          </note>
          <note type="speaker">
            Anf. 87 HANS GÖRAN FRANCK (s)
          </note>
          <note>
            replik:
          </note>
          <note>
            Herr talman! Problemet med det som Inger René säger är att Lagrådet
            har en annan uppfattning och menar att detta förslag kan leda
            till slumpartade ställningstaganden. För lagstiftningen är det
            genomgående bättre att man har klara preciseringar, och det är
            just det som Lagrådet är ute efter.
          </note>
          <note>
            Jag tycker att det är olyckligt att man inte gör på det sättet.
            De rättstillämpande myndigheterna kommer att påverkas av att man
            blir alltför generell och går in på områden som i grund och botten
            inte berörs av detta och där det praktiskt taget inte kommer att
            bli aktuellt. Det är viktigt att lagstiftningen är så rättssäker
            och förutsägbar som möjligt.
          </note>
          <note>
            Jag uppfattade Inger René som att hon tycker att förslaget är
            bra vad gäller straffskärpningen. Alla har också ställt sig bakom
            det. Men det avviker klart ifrån det förslag som moderaterna lade
            fram.
          </note>
          <note>
            Det hade synts mycket märkligt om man hade gjort ett tillkännagivande
            av att man utan utredning skulle skärpa straffen kraftigt -- och
            detta efter att bara ha erfarenhet av den tidigare straffskärpningen
            från 2 till 6 år, som också den genomfördes utan utredning.
          </note>
          <note>
            Häri ligger inkonsekvensen: I det ena fallet skall man utreda
            till ytterlighet. I det andra fallet är man beredd att ta ställning
            utan utredning.
          </note>
          <note type="speaker">
            Anf. 88 INGER RENÉ (m) replik:
          </note>
          <note>
            Herr talman! Menar Hans Göran Franck att de förhållanden som
            råder just när det gäller förändringar av grundlagen innebär att
            man skall utreda till ytterlighet? I så fall är vi inte riktigt
            överens om skyddet av grundlagarna.
          </note>
          <note>
            Det är riktigt att Lagrådet hade synpunkter på förslaget om utvidgade
            konfiskeringsmöjligheter, men synpunkterna gällde om man över
            huvud taget skall använda sig av snabbspåret, om jag får kalla
            det så, vid ändring av grundlagarna för att möjliggöra konfiskering.
          </note>
          <note>
            Situationen skulle bli fullkomligt orimlig, bl.a. för dem som
            till äventyrs har barnpornografiskt material hemma. Men särskilt
            orimlig skulle situationen bli om de barn som drabbats av detta
            visste att man hittat barnpornografiska filmer där de agerar men
            att man inte kan konfiskera materialet därför att brottsrubriceringen
            var felaktig. Det skulle som sagt få helt orimliga konsekvenser.
          </note>
          <note type="speaker">
            Anf. 89 HANS GÖRAN FRANCK (s)
          </note>
          <note>
            replik:
          </note>
          <note>
            Herr talman! Det är alldeles självklart att det med hänsyn till
            grundlagarna är mycket viktigt att man noga överväger alla dessa
            frågor. Men det är inget unikt att det finns undantag. Det finns
            en rad undantag av både mer eller mindre allvarlig beskaffenhet
            i tryckfrihetsförordningen och i yttrandefrihetslagstiftningen.
          </note>
          <note>
            I det här fallet är det enda riktigt beklagliga att regeringen
            inte har agerat i tid i denna fråga, utan att utskottet har fått
            göra så pass mycket av arbetet.
          </note>
          <note>
            Men min uppfattning är att man, när det gäller den tryckfrihetsmässiga
            och den grundlagsmässiga sidan av saken, har lyckat bemästra denna
            fråga --
          </note>
          <note>
            tack vare att vi har haft så pass god utredningshjälp inom utskottet.
          </note>
          <note type="speaker">
            Anf. 90 HENRIK S JÄRREL (m):
          </note>
          <note>
            Herr talman! Debatten om barnpornografi har förts i ett stundom
            väl uppskruvat och politiserat tonläge. Besinning, sans och måtta
            har inte varit särskilt kännetecknande för en del av dem som har
            kastat sig in i debatten. Kopplet har släppts lös och drevet har
            gått. Man har tävlat om vem som vill och känner mest för barnens
            rätt och deras sak; vem som har ropat högst i akt och mening att
            en gång för alla stoppa detta ofog. Man har tävlat om vem som
            minsann vet bäst om vad som borde göras i rättan tid.
          </note>
          <note>
            Och visst -- sällan har väl en fråga väckt så mångas engagemang
            och känslor till liv; det har visat sig genom de tusentals brev,
            namninsamlingar, uppvaktningar och telefonsamtal som många av
            oss har fått, framför allt sedan TV 2:s Rapport på kvällen den
            17 januari i år, utan förvarning, i sin löpsedel lät sända några
            upprörande sekvenser ur en av dessa barnpornografiska videofilmer.
          </note>
          <note>
            Därmed startade också folkstormen. Detta folkliga engagemang
            har merendels varit mycket äkta och bra. Det kan man tacka för.
            Men jag måste också säga att jag av en del frustrerade debattörer
            stundom har fått intrycket, dels att barnpornografi skulle vara
            ett nyupptäckt fenomen, dels att kriminalisering av innehavet
            vore det enda saliggörande sätt på vilket man skulle kunna sätta
            stopp för dessa avskyvärda alster. Verkliga förhållandet är ju
            annars att barnpornografin har varit känd ganska länge men också
            att samhället ingalaunda har stått helt utan medel och verktyg
            för att bekämpa den.
          </note>
          <note>
            Det har t.ex. funnits god tid för socialdemokratiska regeringar
            att vidta ytterligare åtgärder mot barnpornografin under större
            delen av 1980-talet --
          </note>
          <note>
            men icke. Det gjordes ett antal beslag mot slutet av
          </note>
          <note>
            1980-talet, men det föranledde inga ingrepp eller förslag till
            åtgärder från de då sittande socialdemokratiska justitieministrarna.
          </note>
          <note>
            Ett faktum, herr talman, är nämligen att det främst är borgerliga
            regeringar som har genomdrivit nya och skärpta straffbestämmelser
            för barnpornografibrott och sexualbrott riktade mot barn, medan
            Socialdemokraterna däremot har bidragit med att införa den s.k.
            halvtidsfrigivningen för brottslingar av olika kategorier. Detta
            är märkligt mot bakgrund av det litet nymornade indignationsintresse
            som man från socialdemokratiskt håll nu ägnar frågan om barnpornografin.
            Denna verksamhet har varit känd länge, och det har varit möjligt
            att ingripa mot den tidigare, om kraft och vilja hade funnits.
          </note>
          <note>
            Dessa omständigheter bör framhållas med skärpa, när skallet går
            -- och när det har gått -- mot den nuvarande borgerliga regeringen
            för att den på något sätt skulle ha suttit med armarna i kors
            och betraktat utvecklingen och låtit den ha sin gång.
          </note>
          <note>
            Inte minst den nuvarande regeringen har -- till skillnad från
            den tidigare socialdemokratiska --
          </note>
          <note>
            tagit nya och viktiga initiativ för att bekämpa barnpornografin.
            Det verkar alltså snarare så att de borgerliga har känt och känner
            för att de facto, via lagstiftning och andra åtgärder, skydda
            och värna om barnen, medan Socialdemokraterna hittills mest tycks
            ha ömmat för de ''stackars''
          </note>
          <note>
            brottslingarna.
          </note>
          <note>
            Herr talman! Barnpornografin är vämjelig och vidrig såsom företeelse.
            Det anser jag och troligen även alla andra ledamöter av denna
            riksdagens kammare. Det finns därför all anledning att med effektiva
            och verkningsfulla medel fortsätta kampen mot dess förekomst,
            även om det nog tyvärr blir svårt att utrota den helt och hållet.
            Vi kan ha -- och vi har för närvarande -- litet delade meningar
            om vad som är effektivt och verkningsfullt, dels i förhållande
            till redan tillgängliga resurser och möjliga åtgärder som står
            till samhällets tjänst, dels vid en bedömning och avvägning av
            de grundlagsmässiga konsekvenser som framför allt en begärd innehavskriminalisering
            skulle innebära.
          </note>
          <note>
            Att, som vi moderater, värna om hur genomgripande -- för här
            rör det sig om genomgripande -- grundlagsförändringar av i detta
            fall tryckfrihetsförordningen och yttrandefrihetsgrundlagen skall
            gå till är, det vill jag understryka, varken att svika barnen
            eller att gå de s.k. pedofilernas ärenden.
          </note>
          <note>
            Den övergripande målsättningen måste givetvis i första hand vara
            att skydda barnen mot övergreppen och de upprepade kränkningar
            som barnen utsätts för varje gång en film eller bild visas och
            vidare att, om möjligt, komma åt dem som faktiskt begår dessa
            fysiska våldsövergrepp.
          </note>
          <note>
            Sverige har sedan lång tid ett internationellt sett unikt grundlagsskydd
            för tryckfriheten genom tryckfrihetsförordningen. Detta betyder
            förvisso inte att viktiga intressen inte kan få föranleda undantag
            från den gällande huvudregeln om frihet att yttra sig i de särskilt
            grundlagsskyddade medierna. Ett sådant intresse är t.ex. enskilda
            personers integritet, som inte får kränkas genom förtal eller
            förolämpning i något medium. Det är alltid fråga om en grannlaga
            avvägning mellan motstående intressen, där inget alltid tar över
            det andra men där utgångspunkten alltid är den principiella yttrandefriheten.
            Det är följaktligen inte möjligt att göra vare sig en ensidig
            kriminalpolitisk eller yttrandefrihetsrättslig bedömning. Det
            är dock konstitutionsutskottets uppgift att svara för dessa många
            gånger svåra avvägningar. Detta bör konstitutionsutskottet särskilt
            noga begrunda just på grund av sitt konstitutionella ansvar.
          </note>
          <note>
            Skyddet för enskilda individer är givetvis särskilt viktigt för
            dem som är mest värnlösa, dvs. barnen.
          </note>
          <note>
            Därför har en borgerlig regering också genomdrivit att barnpornografibrottet
            ingår i tryckfrihetsförordningen och yttrandefrihetsgrundlagen.
            Ett av de få undantagen från spridningsrätten enligt dessa grundlagar
            avser också mycket riktigt att skydda barn och ungdom.
          </note>
          <note>
            Enligt vår mening är det klart stötande att enskilda personer
            fritt skall kunna ta befattning med material som skildrar mycket
            grova övergrepp mot barn. Skyddet av barnen kan inte känna några
            nationella gränser, vilket är viktigt att understryka eftersom
            barnpornografibrott oftast tycks beröra barn från andra länder,
            framför allt kanske från
          </note>
          <note>
            Sydostasien.
          </note>
          <note>
            Som har antytts väger de grundlagsreglerade tryckoch yttrandefrihetsrättsliga
            intressena även här tungt, vilket dock inte automatiskt innebär
            att barnpornografi är förtjänt av grundlagens skydd i alla lägen.
            Barnpornografibrottet ingår därför redan bland tryck- och yttrandefrihetsbrotten.
          </note>
          <note>
            Kriminalisering av innehav av tryckta skrifter och annat särskilt
            grundlagsskyddat material är oförenligt med viktiga hävdvunna
            tryckfrihetsrättsliga principer. Att göra sådant innehav till
            brott fordrar därför mycket starka och välövervägda skäl. Därom
            är t.ex. såväl Lagrådet som Justitiekanslern rörande ense.
          </note>
          <note>
            En innehavskriminalisering tar sikte på ett genombrott av det
            s.k. absoluta förbudet mot censur och/eller andra åtgärder som
            föregriper materialets utgivning. Censurförbudet anses nämligen
            vara en av tryckfrihetens verkliga hörnpelare -- möjligen den
            viktigaste i hela regelsystemet.
          </note>
          <note>
            Herr talman! Som Lagrådet anför i sitt yttrande över de lagförslag
            som regeringen remitterade dit den 17 mars i år är det inte tillfredsställande
            att frågor om ändring av grundlag drivs under tidspress. Det fordras
            ett bredare analys- och beslutsunderlag, innan genomgripande ändringar
            vidtas som innebär ett genombrott i de tryck- och yttrandefrihetsrättsliga
            principerna.
          </note>
          <note>
            Remissbehandling på detta område brukar erfarenhetsmässigt ge
            värdefulla synpunkter av såväl saklig som teknisk karaktär att
            väga in i beredningsprocessen. Så har de facto inte skett med
            det av konstitutionsutskottet framtagna grundlagsförslaget om
            innehavskriminalisering som nu ligger på riksdagens bord.
          </note>
          <note>
            Enligt vår mening bör därför frågan om en kriminalisering av
            innehav av barnpornografi bli föremål för en bred beredning, där
            bl.a. såväl de tryckfrihetsrättsliga som de straffrättsliga aspekterna
            noga belyses. Eftersom grundlagsprincipen om skydd för informationsbärare
            sedan länge utgör en rättsligt och psykologiskt verkande spärr
            mot begränsningar av informationsfriheten, är det av största vikt
            att utredningsarbetet bedrivs på sådant sätt att eventuella grundlagsändringar
            utformas så, att de inte riskerar att medföra några ''smittoeffekter''
            i fråga om bärare av information med annat innehåll än -- just
            precis bara -- barnpornografisk skildring.
          </note>
          <note>
            Om ett sådant grundlagsändringsförslag läggs fram så att det
            kan träda i kraft senast den 1 januari 1999, leder en sådan beslutsordning
            således inte till ett senare ikraftträdande än om riksdagen redan
            nu fattar beslut om ett vilande grundlagsförslag som kan antas
            slutligt först efter 1998 års val.
          </note>
          <note>
            Herr talman! De förslag som konstitutionsutskottet nu lägger
            fram -- med undantag för det nu aktuella, enligt vår mening ofullständigt
            belysta, kriminaliseringsalternativet -- är bra och står vi eniga
            bakom. Det moderata förslaget om möjligheten att konfiskera barnpornografi
            som påträffas i samband med förundersökning tillgodoser behovet
            att stoppa vidare spridning och därigenom också att förhindra
            att barnen utsätts för upprepade integritetskränkningar. Det innebär
            inte heller den genomgripande förändring av grundlagen som en
            innehavskriminalisering, enligt vad höga jurister inom Lagrådet
            och även justitiekanslern har menat, skulle medföra.
          </note>
          <note>
            Jag skulle med apostrofering av konstitutionsutskottets ordförande
            i detta sammanhang kanske passa på att tacka poliser och åklagare
            som med dagens verktyg gör storartade insatser för att bekämpa
            denna typ av brottslighet.
          </note>
          <note>
            Men jag vill i det tacket också inbegripa justitiekanslern och
            Lagrådet, höga och aktade jurister som vet och förstår att noga
            värna om grundlagen och formerna för hur den skall ändras.
          </note>
          <note>
            Herr talman! Jag tror att vi alla -- såväl vuxna som barn under
            uppväxt -- i det längre perspektivet har glädje och nytta av att
            vi tillsammans bygger vidare på vårt samhälle under respekt för
            våra, smått unika, grundlagar och att vi i kampen mot barnövergrepp
            och barnpornografi aktar oss för att samtidigt begå vad som utan
            närmare och noggrannare begrundan kan bli dyrköpta övergrepp på
            dessa våra grundlagar.
          </note>
          <note>
            Herr talman! Med det anförda vill jag yrka bifall till reservationen.
          </note>
          <note type="speaker">
            Anf. 91 ELVY SÖDERSTRÖM (s) replik:
          </note>
          <note>
            Herr talman! Jag blir litet beklämd när jag hör
          </note>
          <note>
            Henrik S Järrel och inte enbart honom -- det gäller flera moderater
            som har yttrat sig under debatten.
          </note>
          <note>
            Att kalla en folkopinion för ''drevet'' tyder på att man inte
            riktigt tar detta på allvar. Det är nämligen inte bara vi socialdemokrater
            som kämpar för att komma till rätta med barnpornografin.
          </note>
          <note>
            Centerpartiet, Vänsterpartiet, kds och stora delar av Folkpartiet
            liksom även många moderater, inte minst utanför riksdagen, är
            för en kriminalisering.
          </note>
          <note>
            Att kalla detta för ''drevet'' tycker jag smakar illa.
          </note>
          <note>
            Det stod vidare klart att folkstormen, som Henrik
          </note>
          <note>
            S Järrel sedan kallade den, började när man kom till insikt om
            att justitieministern inte skulle vidta några åtgärder för att
            få till stånd en kriminalisering den 1 januari 1995. Vi tycker,
            som jag har sagt tidigare, att barns rätt måste gå först.
          </note>
          <note>
            Det är dessutom inte fråga om ett skall mot regeringen, utan
            vi är kritiska mot
          </note>
          <note>
            Justitiedepartementet och justitieministern. Vi är också kritiska
            till hur statsministern har agerat vid ett antal tillfällen, inte
            minst här i kammaren i frågestunder och debatter.
          </note>
          <note>
            Till sist, herr talman, säger Henrik S Järrel: Ni gjorde ju ingenting
            förut. Jag har tidigare kommenterat detta. Hör inte Henrik S Järrel
            hur dumt detta låter? Man skulle kunna tolka det så, att eftersom
            vi inte gjorde någonting då, tänker ni inte göra någonting nu.
            Det låter som någonting som inte ens ett barn som leker i sandlådan
            skulle säga.
          </note>
          <note>
            Det låter dumt. Sluta upp med de här dumheterna och sätt i stället
            fart med att få till stånd verkningsfulla åtgärder mot barnpornografi!
          </note>
          <note type="speaker">
            Anf. 92 HENRIK S JÄRREL (m) replik:
          </note>
          <note>
            Herr talman! Jag vidhåller nog att folkstormen började i och
            med att Rapport gav vidare spridning åt denna företeelse. Detta
            har man i och för sig i efterhand fått godkänt för, sedan justitiekanslern
            prövat saken. Det låg ett försvarligt allmänintresse bakom denna
            spridning, men det var då som folkstormen tog fart.
          </note>
          <note>
            Jag vill till Elvy Söderström säga att också vi moderater kämpar
            mot barnpornografin. Det visas inte minst av vilka initiativ moderata
            justitieministrar men också andra borgerliga justitieministrar
            tidigare har tagit. Däremot har socialdemokratiska justitieministrar
            inte gjort detsamma. Det är bara att se i historiens dagbok och
            finna att detta är förhållandet. Jag konstaterar bara det.
          </note>
          <note>
            Vi blickar naturligtvis framåt, men för att få en riktig och
            rättvis belysning av dessa frågor, som ingalunda har varit okända
            tidigare, bör det nämnas att det har gjorts mycket litet under
            hela
          </note>
          <note>
            80-talet av tidigare socialdemokratiska regeringar.
          </note>
          <note type="speaker">
            Anf. 93 ELVY SÖDERSTRÖM (s) replik:
          </note>
          <note>
            Herr talman! Det är bra att moderaterna kämpar för att få bort
            barnpornografin, men moderaterna kämpar bara inte tillräckligt.
            Moderaterna säger nej tack till det verktyg som skulle vara det
            mest verkningsfulla av allt, nämligen en kriminalisering av innehavet
            fr.o.m. den 1 januari 1995. Det sade moderaterna nej till, och
            jag konstaterar att det är ett nej till att få verkningsfulla
            redskap, som Inger
          </note>
          <note>
            René tidigare sade.
          </note>
          <note type="speaker">
            Anf. 94 HENRIK S JÄRREL (m) replik:
          </note>
          <note>
            Herr talman! Jag tycker att det förslag som nu ligger på riksdagens
            bord är en utomordentligt god komplettering av redan existerande
            åtgärder, lagparagrafer och bestämmelser för att bekämpa barnpornografin.
            Att vi nu har sagt nej till en omedelbar kriminalisering av innehavet
            beror just på de betänkligheter som inte minst Lagrådet och justitiekanslern
            har anmält och som det finns anledning att ytterligare penetrera.
          </note>
          <note>
            Ett sådant genombrott får principiella och politiska konsekvenser.
            Det är mycket möjligt att man kommer att landa på ett sådant förslag
            även efter en treårig eller fyraårig utredning, men låt oss först
            samvetsgrant göra den, så att vi när vi lägger fram ett sådant
            här förslag verkligen kan säga att vi kan stå för det i alla stycken.
            Det förslag som nu ligger på riksdagens bord beträffande innehavskriminalisering
            har ju inte, till skillnad från vad som normalt är fallet, varit
            utsatt för ens den ringaste remissomgång.
          </note>
          <note type="speaker">
            Anf. 95 OLA KARLSSON (m):
          </note>
          <note>
            Herr talman! Alltför ofta kommer politiken att handla om symboler
            och slagord. Det är mycket lätt att i debatter tala om medlen
            i stället för om målen, och det är i hög grad vad debatten om
            barnpornografin har kommit att handla om. Inte minst vittnar många
            av dagens inlägg om detta.
          </note>
          <note>
            Ett stort problem som vi möter ute i samhället är ju att barn,
            både svenska och utländska, utsätts för grova övergrepp. En del
            av dessa övergrepp filmas eller fotograferas. Filmer och bilder
            av övergreppen utsätter barnen för integritetskränkningar, och
            det förekommer trots förbud handel med och spridning av dessa
            filmer och bilder.
          </note>
          <note>
            Försöker man gradera olika vidrigheter finner man att det är
            övergreppen mot barnen som är de värsta.
          </note>
          <note>
            Det är i det sammanhanget som de största och viktigaste insatserna
            skall göras. Målen bör vara för det första att stoppa övergreppen,
            för det andra att stoppa barnpornografin.
          </note>
          <note>
            Därför föreslår också regeringen i en lagrådsremiss att straffen
            för grovt sexuellt utnyttjande skärps från max 4 till max 6 års
            fängelse. Bestämmelsen om sexuellt ofredande skärps, och begreppet
            sexuellt utnyttjande av barn ersätts och blir i stället sexuellt
            utnyttjande, med hårdare straff.
          </note>
          <note>
            Barnpornografin är något som fyller oss alla med avsky. Jag fick
            i höstas tillsammans med Elvy
          </note>
          <note>
            Söderström och Catarina Rönnung tillfälle att se delar av de
            filmer som tagits i beslag i bl.a.
          </note>
          <note>
            Norrköping. Det var med bestörtning och illamående vi fick se
            scener som mer präglades av tortyr än av sexualitet.
          </note>
          <note>
            Jag kan inte förstå hur man kan bli upphetsad av att sticka nålar
            i småflickors underliv eller att tvinga sig på barn i 2--3-årsåldern.
            Det är med rätta absolut förbjudet att förgripa sig mot barn,
            liksom att framställa och sprida tidningar och filmer med inslag
            av barnporr. När jag fick se dessa filmer i
          </note>
          <note>
            Norrköping kom jag till insikt om att vi måste hitta former för
            att stoppa barnpornografin.
          </note>
          <note>
            Mot bakgrund av vad vi nu sett är det helt oförståeligt att en
            socialdemokratisk regering 1971
          </note>
          <note>
            tillät handel med barnporr, något som sedan var tillåtet tills
            en borgerlig regering 1980 drev igenom ett förbud. En del av det
            material vi såg i
          </note>
          <note>
            Norrköping verkar komma från den tid då affärerna var tillåtna,
            alltså 1971--80.
          </note>
          <note>
            Vi moderater, liksom nästan alla andra människor, tar bestämt
            avstånd från barnporr. Därför har vi ett klart förbud mot framställning
            av barnporr för spridning, liksom vi har ett klart förbud mot
            spridning. Därför fyrdubblades också straffen för barnpornografibrott
            1993 till upp till två års fängelse.
          </note>
          <note>
            Vad det nu gäller är hur vi ytterligare kan minska spridningen
            av barnporr i vårt samhälle. Trots mycket klara förbud förekommer
            det både barnporr och grova övergrepp mot barn.
          </note>
          <note>
            Mot bakgrund av vad vi nu hört i debatten, inte minst från socialdemokratiskt
            håll, finns det ändå skäl att granska det partiets tidigare agerande
            i frågan. Bakgrunden ger snarast intryck av att det vi hör nu
            är slagord för slagordens egen skull, inte en seriös debatt om
            problemen och målen och om hur vi skall nå målen.
          </note>
          <note>
            Hur ser då historien ut? 1965 hade utredningen
          </note>
          <note>
            Yttrandefrihetens gränser tillsatts. Utredningen ansåg att restriktionerna
            mot pornografi skulle tas bort, men en yttersta gräns skulle ändå
            finnas kvar.
          </note>
          <note>
            Denna gräns skulle sättas vid övergrepp mot barn och vid grovt
            våld. 27 remissinstanser stödde förslaget om en yttersta gräns,
            medan 10 ville ta bort alla gränser.
          </note>
          <note>
            När dåvarande regeringen i april 1970 lade fram proposition i
            ärendet, fanns inte någon yttersta gräns kvar. All pornografi,
            alltså även barnpornografi, skulle släppas fri. Produktion, handel
            och distribution -- allt skulle släppas fritt, även för barnporren.
          </note>
          <note>
            Vilka var de då som lade fram förslaget?
          </note>
          <note>
            Föredragande statsråd var Lennart Geijer. Som ledamot i samma
            regering, med det kollektiva ansvar som alla ministrar har, fanns
            också en
          </note>
          <note>
            Carlsson, nämligen Ingvar Carlsson. Bland dem som justerade betänkandet
            i konstitutionsutskottet var en inte helt okänd ledamot, nämligen
            Lena
          </note>
          <note>
            Hjelm-Wallén. De var med och släppte barnporren fri.
          </note>
          <note>
            Det kom att innebära att under nästan tio års tid, från 1971
            till 1980, var det fullt lagligt att framställa, sprida och sälja
            barnpornografi i Sverige. I dag är det svårt att föreställa sig
            1970-talets annonser för
          </note>
          <note>
            ''senaste nytt i småflickor'', med bilder på fem- och sexåringar.
          </note>
          <note>
            Först med en borgerlig regering 1980 blev barnpornografin kriminaliserad.
            Framställning och spridning blev förbjuden. Som jag sade tidigare
            verkar en del av det material som polisen i
          </note>
          <note>
            Norrköping tagit i beslag komma från den tiden när s-majoriteten
            hade gjort verksamheten laglig.
          </note>
          <note>
            Vilka var då argumenten för att släppa bl.a.
          </note>
          <note>
            barnpornografin fri? I första kammaren sade
          </note>
          <note>
            Lennart Geijer bl.a.:
          </note>
          <note>
            ''I regeringsförslaget har kommitténs linje inte följts, utan
            det har föreslagits att nuvarande bestämmelser om sårande av tukt
            och sedlighet skall upphävas. Till grund för detta förslag ligger
            framför allt synpunkten att den enskilde medborgaren i största
            möjliga utsträckning själv bör få bestämma vilka framställningar
            i skrift, bild eller andra media som han vill ta del av. Även
            den fria och öppna debatt som förs i samhället också på sexuallivets
            område har beaktats.''
          </note>
          <note>
            Lennart Geijer fortsatte: ''Vi hävdar ju att yttrandefriheten
            liksom tryckfriheten bör vara sådan att den som vill ta del av
            pornografiska bilder och framställningar må göra det. På den punkten
            är vi tydligen inte ense. Vi gör dock ett ingrepp här när vi säger
            -- i motsats till vad som gäller tryck och framställning i bild
            på andra samhällslivets områden att man får lov att föra fram
            det och försöka intressera andra människor för att köpa det. Men
            de människor som har intresse för detta måste själva göra något
            aktivt.
          </note>
          <note>
            Då är det enligt min mening inte rätt att säga att vi bara vill
            föra ner dessa alster under diskarna och smussla med dem.
          </note>
          <note>
            Vi tycker att detta får folk lov att titta på, om de vill, me
            de får själva göra den lilla ansträngningen att vända sig till
            företag som tillhandahåller detta.''
          </note>
          <note>
            I andra kammaren fortsatte Lennart Geijer: ''Men jag kommer där
            tillbaka till vad jag sade i mitt förra anförande, nämligen att
            vi väl ändå kan klara oss igenom sådant utan att ta någon egentlig
            skada, om vi någon gång skulle komma i kontakt med framställningar
            av den arten, och därför tror jag inte heller att det har någon
            praktisk betydelse att vi försöker konstruera någon form av yttersta
            gräns.''
          </note>
          <note>
            För tydlighetens och förståelsens skulle måste jag tillägga att
            den inskräkning som Lennart Geijer, regeringen och utskottsmajoriteten
            ville ha var förbud mot skyltning och mot utskick utan beställning.
            Med en från beställaren aktiv handling skulle det vara möjligt
            att skicka ut och sälja vad som helst.
          </note>
          <note>
            Det fanns också andra debattörer. Herr
          </note>
          <note>
            Henningsson, också socialdemokrat, sade i andra kammaren:
          </note>
          <note>
            ''Samma förhållanden gäller även den s.k.
          </note>
          <note>
            pornografin. Visst kan en person bli chockerad av vissa bilder
            som ibland öppet utställs i skyltfönster eller som når oss på
            andra sätt. Ett skydd mot det påträngande momentet i dessa alsters
            distribution hälsar jag med största tillfredsställelse, men detta
            ger mig, enligt mitt sätt att se, ingen rätt att förhindra den
            eller de som anser sig ha behov av dylika alster att kunna nås
            av sådana. Det finns på det erotiska området så många olika böjelser
            att begreppen om vad som är normalt eller onormalt blir i högsta
            grad personliga värderingar.''
          </note>
          <note>
            Var det då några som röstade emot och agerade emot? Jo, moderaterna
            ville behålla en yttersta gräns och yrkade därför avslag på propositionen.
          </note>
          <note>
            Det var personer som fru Kristensson och fröken
          </note>
          <note>
            Ljungberg, herrar Björkman, Bohman, Mårten
          </note>
          <note>
            Werner, Hernelius och Fridolfsson i Stockholm.
          </note>
          <note>
            Även Centerpartiet och delar av Folkpartiet, ja t.o.m. några
            socialdemokrater ville behålla en yttersta gräns.
          </note>
          <note>
            Nu kan man invända att det var säkert bara vanliga oskyldiga
            riksdagsmän, ovetande om den verklighet som ägde rum. Ack, om
            det ändå varit så! Herr Trana, socialdemokrat i andra kammaren
            sade så här: ''Jag är nämligen en av dem som under
          </note>
          <note>
            15--20 år suttit som tryckfrihetsjuryman vid
          </note>
          <note>
            Stockholms rådhusrätts sjätte avdelning och under se senaste
            åren mest haft att ta ställning i pornografimål. När det gäller
            pornografi får jag säga att vad jag inte vet är inte värt att
            veta.''
          </note>
          <note>
            Herr talman! Jag tycker att det är intressant att läsa protokollen
            från 1970. Det är intressant att se hur en omsvängning har skett.
            Jag hälsar omställningen från Socialdemokraterna med stor tillfredsställelse.
          </note>
          <note>
            Med det betänkande som nu ligger på bordet blir det möjligt att
            stoppa barnpornografin med en konfiskering. Med det, herr talman,
            yrkar jag bifall till utskottsreservationen.
          </note>
          <note type="speaker">
            Anf. 96 INGVAR SVENSSON (kds) replik:
          </note>
          <note>
            Herr talman! Det var en mycket intressant historieskrivning som
            Ola Karlsson ägnade sig åt.
          </note>
          <note>
            Den är mycket värdefull att upprepa i det här sammanhanget. Jag
            är ny i kammaren. Jag har bara suttit här under denna mandatperiod.
            Men jag har varit med i politiken i 30 år, och jag vet att dessa
            frågor användes i hög grad mot kristdemokraterna under 60-talet
            och början av 70-talet. Frågorna användes som det stora argumentet
            mot partiet på många håll och kanter.
          </note>
          <note>
            Men om vi skall vara litet rättvisa i historieskrivningen kan
            vi citera ur
          </note>
          <note>
            Yttrandefrihetsutredningens betänkande från
          </note>
          <note>
            1978: ''Någon analys av pornografin i allmänhet eller av våldproblemen
            har utredningen inte ansett sig behöva göra innan dess att ställning
            tas till barnpornografin. Enligt min mening hade utredningen bort
            pröva hela frågan om våld och pornografi i ett sammanhang. Vid
            en sådan prövning hade det varit möjligt att bättre överblicka
            de vidare konsekvenserna av det motiv utredningen anför som skäl
            för barnpornografiförbudet.'' Vidare står det i texten:
          </note>
          <note>
            ''Ett förbud mot barnpornografiska alster har nära samröre med
            framförallt pornografifrågor i allmänhet. Varje inskränkning av
            tryckfriheten --
          </note>
          <note>
            hur oväsentlig den ur tryckfrihetssynpunkt än kan synas och hur
            angeläget det syfte som inskränkningar uppbärs av än må vara --
            innebär ett brott mot den huvudprincip tryckfrihetslagstiftningen
            baseras på.''
          </note>
          <note>
            Denna argumentering känns igen -- eller hur? -- i dagens debatt.
            Den som hade fogat detta särskilda yttrande till Yttrandefrihetsutredningens
            betänkande 1978 var en moderat, Per Unckel.
          </note>
          <note>
            Historien är kanske inte alltför ärofull.
          </note>
          <note type="speaker">
            Anf. 97 OLA KARLSSON (m) replik:
          </note>
          <note>
            Herr talman! Det finns i alla partier sidor och åsikter som vi
            inte tycker riktigt stämmer med vår egen inställning.
          </note>
          <note>
            Jag tycker själv att det är bra att spridningsförbudet infördes
            1980. Detta är inte minst av det skälet att jag 1971, när produktionen
            av barnpornografi blev fri, var i den åldern att jag kunde ha
            blivit utsatt för fotografering, att bilder av mig kunde ha spridits,
            sålts fritt, fullt legalt i handeln. Det kunde ha varit mycket
            grovt kränkande för mig. Jag var 1971 bara tio år gammal. Jag
            tycker att det är bra att förbudet infördes. Jag tycker att det
            är bra att konfiskationen innebär att vi kan stoppa all den pornografi
            som påträffas.
          </note>
          <note>
            Jag vill ytterligare konstatera att det är intressant att av
            de socialdemokrater som 1970 röstade för en fullt fri barnpornografi,
            var det i dag sju stycken som instämde i Thage Petersons inledningsanförande.
            Det var Mats Hellström,
          </note>
          <note>
            Birgitta Dahl, Börje Nilsson, Doris Håvik, Jan
          </note>
          <note>
            Bergqvist, Sture Ericson och Lena Hjelm-Wallén.
          </note>
          <note>
            De har under dessa år åkt än hit, än dit.
          </note>
          <note type="speaker">
            Anf. 98 INGVAR SVENSSON (kds) replik:
          </note>
          <note>
            Herr talman! Historieskrivningen är intressant.
          </note>
          <note>
            Men det är kanske också bra, Ola Karlsson, att vi nyanserar verkligheten
            något när vi beskriver historien.
          </note>
          <note type="speaker">
            Anf. 99 YLVA ANNERSTEDT (fp) replik:
          </note>
          <note>
            Herr talman! Det är utomordentligt med historiska tillbakablickar.
            Men en av de viktiga sakerna med att erinra sig historien är att
            man skall lära sig av den.
          </note>
          <note>
            Ola Karlsson kritiserade ett citat av Lennart Geijer.
          </note>
          <note>
            Där framgick att Lennart Geijer hade sagt att den enskilda människan
            har själv rätt att bestämma vad han skall titta på och att det
            är fritt fram för personliga sexuella böjelser. Ola Karlsson instämmer
            i det i dag. Han röstar inte för en kriminalisering.
          </note>
          <note>
            Det går inte att i det ena ögonblicket kritisera en person som
            tar ställning för att det skall vara fritt fram för den enskilda
            människan att bestämma vad han skall titta på, för att sedan i
            nästa ögonblick rösta för något annat. Om Ola Karlsson har lärt
            sig något av det han kritiserar, skall han stödja utskottets förslag
            i dag.
          </note>
          <note type="speaker">
            Anf. 100 OLA KARLSSON (m) replik:
          </note>
          <note>
            Herr talman! Jag tycker att det är flera saker man kan lära sig
            av historien. En sådan sak är att man inte skall gå för snabbt
            fram med grundlagsändringar. Då lades propositionen fram den 10
            april för riksdagen, och den 28 maj behandlades propositionen.
            Då fanns det inget minoritetsskydd. Jag tycker att det är bra
            att det finns i dag med reglerna om beslut med fem sjättedels
            majoritet och minst nio månader före valet.
          </note>
          <note>
            Den andra lärdomen jag drar är följande. Vi skall konstruera
            en lagstiftning som i första hand uppfyller målet, dvs. att få
            bort barnpornografi.
          </note>
          <note>
            Med hjälp av konfiskation når vi målet. Allt som påträffas i
            samband med en förundersökning kan beslagtas och förstöras. Det
            vi inte når med hjälp av konfiskation, men som nås med en kriminalisering,
            är att straffa den som innehar bilden. Det väsentliga för mig
            i denna fråga har i första hand varit att få bort barnpornografin.
            Det når vi med konfiskation.
          </note>
          <note type="speaker">
            Anf. 101 YLVA ANNERSTEDT (fp)
          </note>
          <note>
            replik:
          </note>
          <note>
            Herr talman! Det är naturligtvis viktigt att ha klart för sig
            vad som är mål och vad som är medel. Ola
          </note>
          <note>
            Karlsson talar mycket om detta. Men det verkar inte som om han
            har läst redovisningen av den utfrågning vi hade i konstitutions-
            och justitieutskotten i februari. Riksåklagaren, justitiekanslern
            och representanter för
          </note>
          <note>
            Rikspolisstyrelsen uttryckte mycket tydligt att de ansåg att
            kriminalisering av innehav var ett effektivt medel att nå målet.
            Det räcker inte med att få bort barnpornografin, som Ola Karlsson
            uppenbarligen ser som sitt främsta mål. Det viktiga är att få
            hejda brotten.
          </note>
          <note>
            Barnpornografi grundar sig nästan alltid på ett brott, sexuella
            övergrepp mot barn. Det är de brotten vi måste komma åt. Vid en
            kriminalisering av innehav medverkar man till att marknaden minskas
            för dessa alster.
          </note>
          <note type="speaker">
            Anf. 102 OLA KARLSSON (m) replik:
          </note>
          <note>
            Herr talman! Jag tror att en konfiskation är en tillräckligt
            tydlig signal till marknaden om att detta är en företeelse som
            inte är försvarlig. Självfallet är en kriminalisering effektivare
            vad gäller möjligheten att straffa den som har pornografi i sitt
            hem eller som har köpt barnpornografi.
          </note>
          <note>
            Men det innebär ett antal problem med kriminalisering. I utskottet
            kunde vi höra föredraganden dra exemplet med att den lagstiftning
            som majoriteten vill ha i fråga om kriminalisering kan få effekten
            att en uppburen samhällsmedborgare som Ylva Annerstedt kan anses
            ha en försvarlig rätt att inneha en Pasolinifilm där det förekommer
            inslag av det vi kallar för barnpornografi, medan en samhällsmedborgare
            som står längre ned på samhällsstegen skulle inte ha den försvarliga
            rätten.
          </note>
          <note>
            Med en kriminalisering naggar vi censuren i kanten. Då blir det
            möjligt att kriminalisera obskyra tidningar eller vad vi anser
            var tvivelaktig nyhetsförmedling eller innehavet av en barnpornografisk
            film. Vi ligger på gränsen till censurförbudet när det gäller
            kriminalisering.
          </note>
          <note type="speaker">
            Anf. 103 LARS-ERIK LÖVDÉN (s):
          </note>
          <note>
            Herr talman! Barnpornografi är en företeelse som är fullständigt
            oacceptabel. Det har sagts många gånger i dag. Framställningen
            av barnpornografiska alster förutsätter som regel allvarliga sexuella
            övergrepp mot barn, övergrepp som i sig är kriminaliserade.
          </note>
          <note>
            Till detta kommer den kränkning som barnen utsätts för genom
            att övergreppet finns dokumenterat och tillgängligt för andra.
          </note>
          <note>
            Lagstiftarna har naturligtvis ett stort ansvar för att göra allt
            som är möjligt för att skydda barnen mot sådana övergrepp. Under
            senare år har vi också fått en allt klarare bild av omfattningen
            och förekomsten av barnpornografiska alster, främst genom härvorna
            i Huddinge och Norrköping.
          </note>
          <note>
            Justitieutskottet har haft tillfälle att yttra sig till konstitutionsutskottet
            i frågan om åtgärder mot barnpornografi. Justitieutskottet tar,
            på mycket bestämda kriminalpolitiska grunder, klart ställning
            för ett innehavsförbud.
          </note>
          <note>
            Ett innehavsförbud skulle vid sidan av straffhotet innebära att
            det blev möjligt att ta i beslag och förstöra all barnpornografi
            som påträffas, oavsett om den har varit avsedd för spridning eller
            har blivit spridd.
          </note>
          <note>
            När barnpornografi påträffas under framställningen skulle det
            inte gå att freda sig med att den inte var avsedd för spridning.
            Åklagarens bevisbörda i mål om barnpornografi skulle bli avsevärt
            lättare. Straffvärda fall skulle i större utsträckning än i dag
            kunna beivras.
          </note>
          <note>
            Justitieutskottet anser också att ett innehavsförbud skulle bidra
            till en minskning av nya övergrepp mot barn. En minskad produktion
            av barnpornografi bör nämligen bli en följd av den minskning av
            efterfrågan på barnpornografi som ett straffhot kan väntas medföra.
          </note>
          <note>
            Det finns således mycket starka kriminalpolitiska skäl för att
            kriminalisera innehavet av barnpornografiska alster. Jag noterade
            att justitieministern i dag sökte stöd hos justitiekanslern för
            sin ovilja att gå vidare med kriminaliseringsalternativet. Men
            om justitieministern och moderaterna här i kammaren hade lyssnat
            på riksåklagaren, Rikspolisstyrelsen,
          </note>
          <note>
            Rädda Barnen och en mängd andra som har varit engagerade i arbetet
            mot barnpornografibrott hade de fått höra att det finns ett mycket
            klart stöd för behovet av en kriminalisering av innehavet.
          </note>
          <note>
            Det är med tillfredsställelse som jag konstaterar att konstitutionsutskottet
            har lagt fram ett vilande grundlagsförslag med innebörden att
            innehavet av barnpornografi skall kriminaliseras. Förslaget stämmer
            väl överens med den av justitieutskottets förordade utformningen
            av lagstiftningen. Jag beklagar emellertid att konstitutionsutskottet
            till följd av Moderaternas och Folkpartiets ovilja inte har kunnat
            lägga fram ett förslag som skulle kunna träda i kraft redan den
            1 januari 1995. I den frågan vill jag särskilt understryka vad
            justitieutskottet har uttalat: ''Det är således motiverat med
            en skyndsam behandling av frågan om kriminalisering av innehav
            av barnpornografi.'' Bakom det uttalandet stod också folkpartisterna
            i justitieutskottet.
          </note>
          <note>
            Herr talman! Vi hade inte behövt befinna oss i den situation
            som vi befinner oss i i dag om regeringen inte hade visat sådan
            passivitet som den har visat.
          </note>
          <note>
            Justitieutskottet underströk förra våren såväl frågans angelägenhet
            som dess komplexitet. Trots detta tog inte regeringen frågan på
            allvar. I
          </note>
          <note>
            promemorian Skydd av barn avfärdas frågan på några få sidor.
            Några seriösa överväganden gjordes över huvud taget inte, trots
            att frågan om barnpornografi hade uppmärksammats både i massmedia
            och genom polisens utredningar. Trots att Rädda Barnen i en uppvaktning
            hos justitieministern i en särskild skrivelse krävt en kriminalisering
            av innehavet behandlade regeringen frågan på ett mycket översiktligt
            och rapsodiskt sätt.
          </note>
          <note>
            Jag förstår bakgrunden till passiviteten av det skälet att regeringen
            uppenbarligen har varit starkt oenig i frågan. Den har varit splittrad.
            Det visar inte minst den Lagrådsremiss som regeringen tvingades
            ta fram och som innefattade två olika alternativ.
          </note>
          <note>
            Justitieministern har inte lyckats ena regeringen att stå bakom
            ett förslag till riksdagen.
          </note>
          <note>
            Nu har justitieministern gått från kammaren. Jag är utomordentligt
            förvånad över justitieministerns uppträdande i dag. De partier
            och den majoritet som nu finns bakom KU:s betänkande innefattande
            en kriminalisering av innehavet anklagas för att utföra politiska
            symbolhandlingar och bedriva taktiskt spel inför valet. Det innefattar
            även justitieministerns egna regeringskolleger centerpartisterna
            och kristdemokraterna.
          </note>
          <note>
            Gun Hellsvik och övriga moderater försöker med högt tonläge och
            med utfall mot riksdagsmajoriteten och utskottsmajoriteten att
            skyla över sin egen passivitet. Justitieministern och moderaterna
            tycks inte kunna föreställa sig att den riksdagsmajoritet som
            nu finns för en kriminalisering har präglats av en vilja och ett
            engagemang när det gäller att bekämpa barnpornografibrotten. Uppriktigt
            sagt har det varit en bedrövlig tillställning att lyssna till
            justitieministern och de moderata representanterna i kammaren.
          </note>
          <note>
            Jag vill göra några kommentaren till vad som har sagts framför
            allt i slutet av debatten. Jag skall beröra Ola Karlssons inlägg.
            Ola Karlsson gör en lång beskrivning av historien. För det första
            är det bara att konstatera att Socialdemokraterna står bakom den
            ändring som gjordes på grundval av
          </note>
          <note>
            Yttrandefrihetsutredningen 1980, medan Per
          </note>
          <note>
            Unckel där uttryckte tveksamhet.
          </note>
          <note>
            För det andra konstaterar jag att Moderaterna, mycket riktigt,
            1971 gick emot en liberalisering av lagstiftningen. Men i dag
            är ju förhållandena tvärtom. I dag är det Moderaterna som går
            emot en effektiv lagstiftning mot barnpornografin och socialdemokraterna
            som är beredda att genomföra en kriminalisering av innehavet som
            en verksam åtgärd mot barnpornografibrott.
          </note>
          <note>
            Herr talman! I ett yttrande i januari 1994, över den departementspromemoria
            som jag nyligen kritiserade, noterade justitiekanslern att det
            saknades säkra uppgifter om omfattningen av barnpornografi i Sverige.
            Men enligt departementets promemoria har det i den senaste tidens
            debatt kring sexuella övergrepp mot barn dock framkommit uppgifter
            som tyder på att den här formen av sexuellt utnyttjande av barn
            förekommer i väsentligt större omfattning än man i allmänhet tidigare
            har trott.
          </note>
          <note>
            Det är alltså under de senaste åren som uppgifterna om omfattningen
            och förekomsten av grova barnpornografiska alster har kommit fram.
            Därför sätts också frågan om åtgärder mot barnpornografin, av
            naturliga skäl, i centrum för den kriminalpolitiska debatten.
          </note>
          <note>
            Kunskapen om barnpornografins utbredning har således blivit alldeles
            klar och tydlig under de senaste åren. Detta är bakgrunden till
            att man från riksdagens sida, i brist på agerande från regeringen,
            har tvingats ta en rad initiativ för att motverka och bekämpa
            barnpornografin. Riksdagen har fått gå till handling i brist på
            agerande från regeringen.
          </note>
          <note>
            Det är välkommet. Jag yrkar bifall till konstitutionsutskottets
            hemställan i betänkandet.
          </note>
          <note type="speaker">
            Anf. 104 HENRIK S JÄRREL (m) replik:
          </note>
          <note>
            Herr talman! Lars-Erik Lövdén hävdar, att om
          </note>
          <note>
            Moderaterna bara hade lyssnat på Polisen,
          </note>
          <note>
            Riksåklagaren och andra som deltog i den utfrågning som utskottet
            arrangerade, skulle vi utan vidare knot ha köpt förslaget om att
            efter snabbehandling acceptera kriminalisering av innehavet. Jag
            hävdar att vi har lyssnat på
          </note>
          <note>
            Riksåklagaren och Polisen, rikspolischefen och andra företrädare.
            Men vi har också, vilket
          </note>
          <note>
            Socialdemokraterna inte tycks ha gjort i lika stor utsträckning,
            lyssnat på dem som även har att försvara konstitutionen och ändringar
            i grundlagen i de här avseendena, nämligen Justitiekanslern,
          </note>
          <note>
            Lagrådet och andra.
          </note>
          <note>
            Som har framgått av debatten under hela dagen är det svåra avvägningar
            att göra, mellan barnens intresse och rätt och konstitutionens
            intresse och rätt. Vi försöker göra en bedömning, och det är inte
            lätt. Vi anser att vi måste ha längre tid på oss att överväga
            en eventuell kriminalisering av innehavet.
          </note>
          <note>
            Vi anser det inte bara mot bakgrund av att Lagrådet och Justitiekanslern
            har yttrat sig, utan också därför att remissförfarandet vid grundlagsändringar
            normalt sett brukar kunna avsätta värdefulla bidrag både lagstiftningstekniskt
            och i sak i övrigt när det gäller hur man skall utarbeta en ny
            lag. Olika intressenter får delge sina synpunkter.
          </note>
          <note>
            Det förslag som nu ligger på riksdagens bord i den del som avser
            innehavskriminaliseringen har icke varit ute på ens den ringaste
            remissomgång. Ibland får man t.o.m. ha ett par tre remissomgångar
            för att sålla fram genuina och goda förslag.
          </note>
          <note>
            Jag vill säga till Lars-Erik Lövdén att det bara är att titta
            än en gång i backspegeln. Socialdemokraterna har inte tagit något
            lagstiftningsinitiativ när det gäller att komma till rätta med
            barnpornografin.
          </note>
          <note>
            De har snarare släppt fram den, genom 1970 års beslut, som trädde
            i kraft den 1 januari 1971. Det är borgerliga regeringar som har
            fått ta ansvaret, som har gjort det och som gör det än en gång.
          </note>
          <note>
            Jag vill gärna säga att Socialdemokraterna tog fram förslaget
            om att konfiskera pengar som tjänas i den här branschen. Vi tycker
            att det är ett utmärkt bra förslag, och vi ställer upp på det.
            Men utskottet är också i övrigt ense om de förslag som nu ligger,
            bortsett från just innehavskriminaliseringen efter det s.k. snabbspåret.
          </note>
          <note type="speaker">
            Anf. 105 LARS-ERIK LÖVDÉN (s) replik:
          </note>
          <note>
            Herr talman! Först tar jag upp frågan om beredningen av ärendet.
            Om regeringen hade tagit justitieutskottets och riksdagens uttalande
            förra våren på allvar hade vi fått en beredning när det gäller
            kriminalisering av innehavet på ett bra sätt.
          </note>
          <note>
            Men det fanns uppenbarligen en ovilja från regeringens sida att
            utreda frågan på ett seriöst sätt.
          </note>
          <note>
            Det fanns en ovilja att gå fram med ett förslag om kriminalisering
            av innehav.
          </note>
          <note>
            På något annat sätt kan man inte tolka den departementspromemoria
            som togs fram, där frågan behandlades mycket summariskt, på högst
            två sidor.
          </note>
          <note>
            Det har inte funnits ett engagemang eller en vilja i regeringen
            att gå fram med ett kriminaliseringsalternativ. Det återstår naturligtvis
            inget annat än att riksdagen själv tar ett initiativ i frågan.
          </note>
          <note>
            Det är ju också därför som justitieutskottet -- där folkpartisterna
            är med om skrivningen -- uttalar sin förvåning över den behandling
            som regeringen har gett frågan. Det är, för att tala riksdagsspråk,
            en ganska stark skrivning i fråga om kritiken mot regeringens
            handläggning.
          </note>
          <note>
            Jag är mycket klar över att det är fråga om svåra avvägningar.
            Men man kommer så småningom fram till ett ställningstagande. Det
            ställningstagande som Socialdemokraterna har kommit fram till
            är att barnens intresse måste gå före de yttrandefrihets- och
            tryckfrihetsrättsliga intressena i det här fallet.
          </note>
          <note type="speaker">
            Anf. 106 HENRIK S JÄRREL (m) replik:
          </note>
          <note>
            Herr talman! Barnens intresse kommer att i rätt hög grad tillgodoses
            redan genom det breda konfiskationsalternativ som nu ligger på
            riksdagens bord. Då kommer vi att kunna ha en grund för att ta
            i beslag och även förverka, konfiskera, allt sådant material som
            påträffas, oavsett brottsmisstanke.
          </note>
          <note>
            Därigenom förhindrar vi fortsatt spridning av materialet och
            fortsatt upprepad kränkning av barnen. Det är i första hand det
            vi vill komma åt.
          </note>
          <note>
            Lars-Erik Lövdén påstår att det är först på senare tid som det
            här har blivit känt i någon större omfattning. Är han så säker
            på det? Det gjordes beslag av barnpornografi och annan pornografi
            i slutet av 80-talet, men det avsatte inte några större resultat
            hos den då förhärskande socialdemokratiske justitieministern.
          </note>
          <note>
            Barnpornografi är inget okänt begrepp -- det har förekommit tidigare,
            om än inte så mycket i videogram som i tryckta skrifter. Där är
            det fråga om precis samma kränkning. Det är just kränkningen av
            barnet vi skall komma åt.
          </note>
          <note>
            Jag är glad att jag får erkännandet att det rör sig om svåra
            avvägningar. Det är möjligen så att vi moderater tycker att just
            de avvägningarna gentemot konstitutionens krav är så pass svåra
            att de kräver en närmare belysning. Vi tycker det --
          </note>
          <note>
            annars skulle vi inte ha reserverat oss och röstat nej när frågan
            var uppe till dispensprövning i utskottet.
          </note>
          <note>
            Vi tycker att det här bör beredas noggrannare, och det bör bli
            föremål för en bred remissomgång --
          </note>
          <note>
            minst en omgång och gärna flera omgångar.
          </note>
          <note type="speaker">
            Anf. 107 LARS-ERIK LÖVDÉN (s) replik:
          </note>
          <note>
            Herr talman! När det gäller omfattningen av barnpornografi gjorde
            jag inget annat än att citera departementets promemoria. Där sägs
            att det under den senaste tidens debatt kring sexuella övergrepp
            mot barn framkommit uppgifter som tyder på att denna form av sexuellt
            utnyttjande förekommer i väsentligt större omfattning än man i
            allmänhet tidigare har trott. Det sägs alltså i departementspromemorian,
            vilket Justitiekanslern också har hänvisat till.
          </note>
          <note>
            Det är ändå så, Henrik S Järrel, att den moderata departementsledningen
            har varit ytterst ovillig att bereda frågan om kriminalisering
            av innehav. Man har inte tagit den frågan på allvar. Man har inte
            velat gå fram med ett kriminaliseringsalternativ.
          </note>
          <note>
            Man har inte ens bemödat sig om att utreda frågan på ett seriöst
            sätt, trots att riksdagen förra våren tog ställning för det. Jag
            tycker att det är beklagansvärt.
          </note>
          <note>
            När jag sade att den moderata justitieministern lutar sig mot
            Justitiekanslern när det gäller bedömningen av om det finns ett
            behov av att kriminalisera innehav, berodde det på att hon påstod
            att det inte är säkert att det är en effektiv metod för att bekämpa
            den här typen av barnpornografibrott. Då hänvisade jag till vad
          </note>
          <note>
            Riksåklagaren och Rikspolisstyrelsen har sagt. De hävdar bestämt
            att det är en effektiv metod för att bekämpa barnpornografibrott.
            Jag tycker att man måste väga in deras ord som ett tungt inlägg
            i diskussionen om effektiviteten med den här typen av lagstiftning.
          </note>
          <note>
            Anf. 108 KARL-GÖRAN BIÖRSMARK
          </note>
          <note>
            (fp):
          </note>
          <note>
            Herr talman! Det har varit intressant att lyssna på debatten
            i dag. Jag tror att många fler skulle ha varit intresserade av
            att följa debatten, inte minst barn. Jag har tittat upp på läktaren
            och jämfört med hur det såg ut i tisdags. Då var det alldeles
            fullt på läktaren. Det var bra. Det var en bra debatt, som gällde
            registrerat partnerskap.
          </note>
          <note>
            I dag är det inte fullt så mycket folk på läktaren, och det beror
            kanske på att de som berörs inte kan vara här, dvs. barnen själva.
            Om de hade haft tillfälle att vara här tror jag att de också hade
            tyckt att det var en mycket givande och intressant diskussion.
          </note>
          <note>
            De som använder barnpornografi är av naturliga skäl inte här
            -- de vill inte lyssna och inte visa sig här.
          </note>
          <note>
            Delar av debatten hade säkert inte heller barnen förstått. En
            del av debatten kanske de hade tyckt var litet tjafsig, med deras
            uttryck.
          </note>
          <note>
            Vi vuxna är talesmän för barnen och kanske också deras försvarsadvokater.
            Det är så jag ser min roll här i dag.
          </note>
          <note>
            Det är vi som fastställer reglerna för barnen. Det är vi som
            är med och stiftar lagarna för barnens bästa.
          </note>
          <note>
            Jag vill passa på att tacka KU-ordföranden för hans kraftfulla
            och klara ställningstagande i denna fråga.
          </note>
          <note>
            Inte minst hans huvudanförande här i dag visade på det. Tyvärr
            fick inte KU-ordföranden med sig den fem sjättedels majoritet
            som hade fordrats för att man skulle kunna agera ännu kraftfullare
            på detta område. Det är bara att beklaga.
          </note>
          <note>
            Thage G Peterson sade tidigare här i dag att lagarna måste förstås
            av medborgarna. Det är precis vad det är frågan om. Jag tror att
            många undrar varför riksdagen inte kan gå fram mer kraftfullt.
            Nu har vi förklaringen. Vi vet att det inte fanns utrymme för
            det i utskottet.
          </note>
          <note>
            Alla här i Sveriges riksdag önskar förhindra all slags barnporr.
            Naturligtvis är det så. Låt oss vara tydliga på den punkten! Vi
            skall inte försöka misstänkliggöra varandra när det gäller detta.
          </note>
          <note>
            Metoderna skiftar, men alla är naturligtvis ute efter samma mål.
            Ingen här i riksdagen försvarar förekomsten av barnporr -- denna
            tortyr av barn.
          </note>
          <note>
            Naturligtvis gör ingen det, även om man ibland kan misstänka
            att det framförs dylika tankar i debatten.
          </note>
          <note>
            Det är två intressen som kolliderar. Å ena sidan handlar det
            om en önskan att skydda barnen med alla till buds stående medel.
            Å andra sidan handlar det om en tveksamhet inför att göra en ändring
            i grundlagen. Detta är dilemmat. Det är förvisso ett svårt val,
            men vi måste ta ställning. För mig är skyddet av barn viktigare
            än tveksamheten inför en grundlagsändring.
          </note>
          <note>
            Ibland får jag frågan om jag verkligen tror att en kriminalisering
            av innehavet av barnporr löser problemet. Naturligtvis löser inte
            enbart denna åtgärd problemet. Också jag förstår att barnporren
            inte försvinner bara för att vi gör en grundlagsändring som innebär
            att innehavet kriminaliseras. Det handlar om en räcka av åtgärder.
            En del fastställs här i dag, men jag menar att kriminaliseringen
            borde införlivas med de andra åtgärderna.
          </note>
          <note>
            Kriminaliseringen av innehavet skulle vara en nödvändig och kraftfull
            markering från samhällets sida. Därför ställer jag mig bakom majoriteten
            i utskottet när det gäller detta betänkande. Det har bl.a. sagts
            här i dag att vi inte får frångå de demokratiska spelreglerna.
            Det används som ett argument för att inte genomföra en lagändring.
          </note>
          <note>
            Man har sagt att det vore fel att använda snabbspåret. Men de
            lagar och den ordning som styr arbetet i riksdagen är fastlagda.
            Det finns bl.a.
          </note>
          <note>
            en möjlighet att använda snabbspåret. Att det skulle vara odemokratiskt
            på något sätt har jag inte riktigt förstått. Om vi skulle gå fram
            den vägen följer vi helt den riksdagsordning och den regeringsform
            som vi jobbar efter.
          </note>
          <note>
            Det har också framförts i dag att det är kriminellt att producera
            och distribuera dessa alster men tillåtet att inneha dem. Jag
            menar att det är viktigt att vi också täpper till det sista ledet.
            Den tredje länken fattas. Som jag sade tidigare är det en kraftfull
            markering att kriminalisera innehavet och därmed också marknaden
            som sådan. Det är svårt för människor att förstå att någonting
            som är förbjudet att producera och distribuera ändå är tillåtet
            att inneha.
          </note>
          <note>
            Min slutsats är att vi skall gå vidare med frågan om en kriminalisering
            av innehavet. Även om vi inte lyckas få igenom en kriminalisering
            redan efter valet kan vi lyckas 1999, precis som utskottets majoritet
            har föreslagit. Därför yrkar jag bifall till hemställan i betänkandet
            och avslag på reservationen.
          </note>
          <note>
            I detta anförande instämde Isa Halvarsson.
          </note>
          <note type="speaker">
            Anf. 109 INGBRITT IRHAMMAR (c):
          </note>
          <note>
            Herr talman! Barnen måste värnas mot olika slag av övergrepp.
            Detta har sagts av många här i dag, men vi har olika syn på hur
            detta skall ske och vilka medel som skall användas för att uppnå
            detta.
          </note>
          <note>
            Barn riskerar ständigt att utsättas för olika slags övergrepp.
            Till de mer förnedrande och avskyvärda brotten som begås mot barn
            hör sexuella övergrepp. Dessa brott är omfattande. Antalet anmälda
            sexuella övergrepp har under den senaste
          </note>
          <note>
            15-årsperioden ökat högst markant. Samtidigt vet vi att det bakom
            anmälningsstatistiken finns ett mycket stort mörkertal. Ett stort
            antal begångna brott mot barn kommer aldrig till allmänhetens
            kännedom. Barnens lidande på detta område är mer omfattande än
            vad statistiken visar. Många olika insatser krävs för att värna
            dessa utsatta barn.
          </note>
          <note>
            Från Centerpartiets sida har vi under flera år krävt olika lagändringar
            för att skydda brottsoffren, framför allt kvinnor och barn. Centern
            har bl.a.
          </note>
          <note>
            krävt att preskriptionstiden för sexuella övergrepp skall förlängas,
            vilket nu också har föreslagits från regeringssidan. Vidare har
            regeringen under denna mandatperiod genomfört ett antal lagändringar
            och straffskärpningar vad gäller sexualbrott och sexuella övergrepp
            mot barn.
          </note>
          <note>
            Ytterligare åtgärder krävs emellertid för att stärka barns straffrättsliga
            skydd mot att bli sexuellt utnyttjade. Jag kommer nu in på vår
            syn på barnpornografibrotten -- brott som kraftfullt måste bekämpas.
          </note>
          <note>
            Från Centerns sida har vi på flera sätt och på olika nivåer agerat
            för att även innehav av barnpornografi skall kriminaliseras. Vi
            anser det otillräckligt att det enligt dagens barnpornografilag
            enbart är straffbart att skildra barn i pornografisk bild med
            uppsåt att bilden skall spridas och att sprida en sådan bild.
          </note>
          <note>
            I praktiken har lagen endast fungerat som ett begränsat spridningsförbud.
            Detta har å ena sidan lett till en viss självsanering av branschen,
            så att de värsta barnpornografiska alstren inte längre säljs öppet.
            Å andra sidan är det ganska lätt att komma över barnpornografiska
            alster. Barnpornografiska alster finns i stor omfattning på marknaden.
            Det har den barnporrhärva som Huddinge tingsrätt hade att ta ställning
            till under våren 1993 och beslagen av Norrköpingspolisen bl.a.
            visat.
          </note>
          <note>
            Dagens barnpornografilag är ingen censurlag; det har sagts här
            i dag. Den bygger i stället på tanken att någon skall anmäla olaglig
            barnpornografi.
          </note>
          <note>
            Frågan är vem som gör en sådan anmälan? De personer som konsumerar
            barnpornografi gör knappast en sådan anmälan, och polisen kan
            bara göra enstaka punktinsatser. Med dagens lagstiftning är det
            således svårt -- nästan omöjligt --
          </note>
          <note>
            att förhindra spridning av barnpornografi.
          </note>
          <note>
            Nu anses Sverige dessutom ha blivit ett transitland för spridning
            av barnpornografi. Detta är oacceptabelt; det tror jag att vi
            alla anser. Det är mycket olyckligt för barnen att man varken
            i regeringen eller i konstitutionsutskottet har kunnat enas om
            att innehav av barnpornografi och spridning till en enstaka person
            skall kriminaliseras.
          </note>
          <note>
            Från Centerns sida är vi oerhört besvikna på våra regeringskamrater
            i Folkpartiet och Moderaterna för att de inte kunde ställa upp
            på Centerns och kds krav på kriminalisering av barnpornografi,
            vilket också Christina Linderholm poängterade tidigare.
          </note>
          <note>
            Lika besvikna är vi i Centern på kds för att partiet sedan kravet
            på kriminalsering av innehav av barnpornografi föll i regeringen,
            avvisade kompromissförslaget -- det näst bästa förslaget --
          </note>
          <note>
            om möjligheter att beslagta barnpornografi. Vi var förvånade
            och undrade var kds etik och moral fanns vid det tillfället. Vi
            undrade också förvånat på vilket sätt kds värnar barnen genom
            att säga nej i det läget till det näst bästa förslaget. Ingvar
          </note>
          <note>
            Svenssons bortförklaring tidigare i dag i den här frågan tyckte
            jag lät mycket ihålig. Det lät mest som ett taktikagerande. Denna
            fråga är alltför allvarlig för att bara hanteras taktiskt.
          </note>
          <note>
            Hur många barn kommer, på grund av denna beslutsångest inom regeringen
            och oenigheten i frågan i konstitutionsutskottet, att få lida
            av sexuella övergrepp? Det får vi aldrig veta. En sak är dock
            helt klar, nämligen de som begår övergrepp mot barn stimuleras
            och inspireras av barnpornografi. I förra veckan dömdes t.ex.
            en man i min hemtrakt för sexuella övergrepp mot en liten sjuårig
            flicka. Flickebarnet hade skändats och skadats på ett mycket grovt
            sätt. En förklaring som mannen framförde som orsak till att han
            begått dessa sexuella övergrepp var att han stimulerats att begå
            övergrepp av barnpornografi.
          </note>
          <note>
            Det finns många skäl att kriminalsera innehav av barnpornografi.
            År 1989 antog t.ex. FN en konvention om barns rättigheter. I artikel
            34 står att konventionsstaterna skall förhindra:
          </note>
          <note>
            att barn förmås eller tvingas att delta i en olaglig sexuell
            handling,
          </note>
          <note>
            att barn utnyttjas för prostitution eller annan olaglig sexuell
            verksamhet och
          </note>
          <note>
            att barn utnyttjas i pornografiska föreställningar och i pornografiskt
            material.
          </note>
          <note>
            Sverige har ratificerat denna barnkonvention. Från
          </note>
          <note>
            Centerns sida menar vi att Sverige bäst följer barnkonventionens
            text om barnpornografi genom att ta avstånd från framställning,
            innehav och spridning av barnpornografi.
          </note>
          <note>
            Det har tidigare nämnts att Interpols barngrupp har kommit med
            krav på kriminalisering. Krav har också kommit från Europarådet
            och FN:s konvention för mänskliga rättigheter. På internationell
            nivå har många instanser begärt och önskat att vi i Sverige skall
            kriminalisera innehav av barnpornografi.
          </note>
          <note>
            Barnpornografi är så stötande och oacceptabelt och så kränkande
            för barnen att vi anser att en grundlagsändring är absolut nödvändig
            i det här fallet. Vi är besvikna för att det här måste vänta till
          </note>
          <note>
            1999.
          </note>
          <note>
            Herr talman! Med det anförda vill jag yrka bifall till utskottets
            hemställan.
          </note>
          <note type="speaker">
            Anf. 110 INGVAR SVENSSON (kds)
          </note>
          <note>
            replik:
          </note>
          <note>
            Herr talman! Jag har nogsamt noterat att Ingbritt
          </note>
          <note>
            Irhammar har bedrivit buskpropaganda mot kds ute i bygderna på
            grund av vårt ställningstagande när det gäller den här eventuella
            propositionen. Jag argumenterade för vår ståndpunkt tidigare.
            Det finns ett taktiskt argument. Varför skall man rulla fram tunnor
            med krut till oppositionen?
          </note>
          <note>
            Den substantiella och materiella innebörden av vårt ställningstagande
            är att eftersom det endast är
          </note>
          <note>
            KU som kan ta ställning till dispensregeln, så borde konstitutionsutskottet
            ha full handlingsfrihet.
          </note>
          <note>
            Detta gällde när man skulle ta ställning till att så långt möjligt
            pröva att sätta press på de parter som motsatte sig innehavskriminalisering.
            Detta var vårt syfte. Vi hade aldrig något syfte att inte utnyttja
            möjligheterna till andra- eller tredjehands lösningar om den bästa
            lösningen inte skulle gå att genomföra.
          </note>
          <note type="speaker">
            Anf. 111 INGBRITT IRHAMMAR (c)
          </note>
          <note>
            replik:
          </note>
          <note>
            Herr talman! Jag är oerhört förvånad över att
          </note>
          <note>
            Ingvar Svensson kallar vårt allvarliga krav på kriminalisering
            av innehav och åtgärder mot barnpornografi, såsom beslagtagande,
            för buskpropaganda. Vi försökte allvarligt att först inom regeringen
            få igenom kravet på kriminalisering. Där hade vi stöd av kds.
            Men det gick inte. Det har fortfarande inte gått att få igenom
            det här i konstitutionsutskottet.
          </note>
          <note>
            Visst hade det varit mera beundransvärt och något att vara stolt
            över om vi inom regeringspartierna, åtminstone i det läget, hade
            kunnat enats om möjligheter att beslagta i stället för att vänta
            och hoppas på att det skulle bli en fem sjättedels majoritet i
            konstitutionsutskottet. Ni spelade med barnen för taktikens skull.
            Det tycker jag inte är i överensstämmelse med att ni säger att
            ni vill värna om etik, moral och barnens bästa. Nu skall vi bara
            glädja oss åt att det ändå gick att få fem sjättedels majoritet
            för frågan i konstitutionsutskottet. Det här schabblades således
            inte bort helt på grund av ert agerande inom regeringen.
          </note>
          <note type="speaker">
            Anf. 112 INGVAR SVENSSON (kds)
          </note>
          <note>
            replik:
          </note>
          <note>
            Herr talman! Jag har inte sagt att Centerpartiets förslag är
            buskpropaganda. Jag pratade om Ingbritt
          </note>
          <note>
            Irhammars agerande mot kds ute i bygderna.
          </note>
          <note>
            Det gick att få fem sjättedels majoritet. Men det kunde inte
            regeringen förutsätta. I så fall skulle man få låsa upp regeringspartierna
            på propositionsstadiet. Det fanns ytterligare åtta ledamöter i
            konstitutionsutskottet som hade talat för innehavskriminalsering.
            De hade all rätt i världen att stoppa ett förslag. Samtidigt skulle
          </note>
          <note>
            Centerpartiet och kds bli helt låsta och inte ha något som helst
            handlingsutrymme. Det var rent pragmatiska skäl som låg bakom.
            Vi visste att om vi inte skulle få igenom det bästa eller det
            näst bästa förslaget då skulle det ändå finnas goda chanser att
            få igenom det tredje bästa förslaget, vilket nu har skett.
          </note>
          <note type="speaker">
            Anf. 113 INGBRITT IRHAMMAR (c)
          </note>
          <note>
            replik:
          </note>
          <note>
            Herr talman! Fortfarande har jag inte förstått vad
          </note>
          <note>
            Ingvar Svensson menar med att kalla mitt agerande ute i bygderna
            för buskpropaganda. Jag har förklarat och ställt frågor i bygderna.
            Precis på samma sätt har jag gjort i artiklar i massmedierna,
            som ni har haft chans att svara på men undvikit.
          </note>
          <note>
            Jag undrar varför ni har agerat på ett sådant oetiskt och omoraliskt
            sätt att vi inom regeringspartierna inte fick igenom ett förslag
            om kriminalisering. Om vi hade fått igenom ett förslag om beslagtagande
            i regeringen, skulle det inte ha uteslutit möjligheten att i konstitutionsutskottet
            få ihop fem sjättedels majoritet för kriminalseringskravet, om
            viljan hade funnits. Det fanns enbart taktik och oetik från kds
            sida.
          </note>
          <note>
            Anf. 114 DAN ERICSSON i Kolmården
          </note>
          <note>
            (kds):
          </note>
          <note>
            Herr talman! Innan jag går in på sakfrågan, måste jag ändå få
            säga att man inte upphör att förvånas över en del uttryck i denna
            kammare. Det som
          </note>
          <note>
            Ingbritt Irhammar nyss sade är nonsens.
          </note>
          <note>
            Bakgrunden är att innan alla möjligheter för en innehavskriminalsering
            var uttömda kunde man inte kompromissa bort en sådan här fråga.
            Det gäller att driva frågan om barnens skydd. Ingbritt
          </note>
          <note>
            Irhammar sade att vi väntade och hoppades på KU.
          </note>
          <note>
            Vi kristdemokrater försökte med alla medel övertyga om att en
            innehavskriminalisering borde komma till stånd. Vi vill ha ett
            beslut om detta nu.
          </note>
          <note>
            Att vi skall anklagas för detta är häpnadsväckande.
          </note>
          <note>
            Det hade varit helt fel att skicka ut signalen att man inte på
            alla möjliga sätt försöker få till stånd en innehavskriminalisering.
            I all vänlighet ber jag
          </note>
          <note>
            Ingbritt Irhammar att sluta med dessa dumheter.
          </note>
          <note>
            Låt oss tillsammans ägna oss åt att vinna en klar majoritet för
            innehavskriminalsering.
          </note>
          <note>
            Dagens frågeställning borde medföra att var och en av oss i denna
            kammare litet extra funderade över vad som är vår arbetsuppgift
            som riksdagsledamöter och lagstiftare. På vems uppdrag sitter
            vi här i riksdagen?
          </note>
          <note>
            Jag själv, som är från Norrköping, fick i december och under
            jul- och nyårshelgen ta del av
          </note>
          <note>
            Norrköpingspolisens arbete med barnpornografihärvan. För att
            effektivt kunna bekämpa dessa vidrigheter ansåg, och anser, polis
            och åklagare att det är nödvändigt med en förstärkt lagstiftning.
            Är det inte min plikt att agera när jag har fått ta del av detta?
            Lever jag upp till det uppdrag som väljarna har gett mig om jag
            inte agerar när vi har en lagstiftning som inte skyddar barn mot
            sådant som de som tvingats se materialet kallar för barnmisshandel
            och barntortyr? Jag tycker inte det.
          </note>
          <note>
            Därför skrev Margareta Viklund och jag själv en motion från kristdemokraterna
            som vi lämnade in på vårriksdagens första dag. Flera har också
            arbetat med den här frågan under lång tid, vilket framkommit under
            debatten. Jag trodde i januari att alla partier och alla ledamöter
            i kammaren skulle ha en inställning till lagstiftningsarbetet
            som innebar att vi skulle sätta till alla klutar för att få stopp
            på det som utredarna benämner barnmisshandel och barntortyr. Det
            har dess värre inte blivit så.
          </note>
          <note>
            Att vi nu fortsättningsvis under flera år inte kommer att ha
            en lagstiftning som i tillräcklig omfattning skyddar det finaste
            vi har, våra barn, är smärtsamt. Jag tror att det är helt obegripligt
            för svenska folket. De partier som motsätter sig en kriminalisering
            av innehav av barnpornografi bär ett tungt ansvar för detta.
          </note>
          <note>
            Det vi nu, trots moderaternas och folkpartisternas motstånd,
            ändå kan göra är att skicka en tydlig signal till de barn som
            utsatts för, och fortsättningsvis utsätts, för övergrepp. Det
            är ett övergrepp varje gång de här vidrigheterna visas.
          </note>
          <note>
            Barnen som utsätts bär fysiska och psykiska ärr av övergreppet
            under resten av livet. De utnyttjade barnen tvingas leva med vetskapen
            att deras förödmjukelse och förnedring kan fortsätta att cirkulera
            och visas under många år.
          </note>
          <note>
            Denna signal innebär att en klar majoritet inte accepterar dessa
            övergrepp utan vill ha en lagstiftning som följer FN-konventionen
            om barns rättigheter. Vi vill ha en lagstiftning som uppfyller
            det aktionsprogram för förebyggande av handel med barn, barnprostitution
            och barnpornografi som antagits av kommissionen för mänskliga
            rättigheter. Vi måste också skicka en signal till vår omvärld
            om att Sverige inte är ett land där den här typen av alster accepteras.
          </note>
          <note>
            Jag yrkar således bifall till utskottets hemställan.
          </note>
          <note type="speaker">
            Anf. 115 INGBRITT IRHAMMAR (c)
          </note>
          <note>
            replik:
          </note>
          <note>
            Herr talman! Dan Ericsson i Kolmården säger att han inte upphör
            att förvånas över mitt agerande.
          </note>
          <note>
            Låt mig då säga att jag är mycket förvånad och besviken över
            kds agerande i den här frågan.
          </note>
          <note>
            Ett regeringsförslag om beslagtagande av barnpornografi hade
            lett till att förslaget mer garanterat kunnat gå igenom i kammaren.
            Nu får vi vara glada att det gör det ändå. Det hade krävt en enkel
            majoritet här i kammaren. Men att taktiskt agera och överlämna
            den här frågan till konstitutionsutskottet krävde en majoritet
            på fem sjättedelar. Därmed spelade ni med barnens bästa.
          </note>
          <note>
            Dan Ericsson i Kolmården frågade vilken signal vi skulle ha gett
            till konstitutionsutskottet genom att lämna ett regeringsförslag
            om möjligheter att beslagta barnpornografi. Vi hade väl gett den
            signalen att vi ansåg att detta var mycket viktigt och tyckte
            att det var nödvändigt att få igenom ett sådant lagförslag. Vi
            hade inte spelat roulett med frågan i konstitutionsutskottet.
          </note>
          <note>
            Det finns inget som hindrar konstitutionsutskottet att ta upp
            olika lagförslag i utskottet oberoende av vad regeringen har lagt
            fram för förslag tidigare.
          </note>
          <note>
            Det finns inget som hindrar att konstitutionsutskottet prövar
            frågan om kriminalisering av innehav av barnpornografi även om
            regeringen hade tidigarelagt ett lagförslag om beslagtagande.
            Det är jag och vi i Centern som inte upphör att förvånas över
            den dubbelmoral som kds visar i den här frågan.
          </note>
          <note>
            Anf. 116 DAN ERICSSON i Kolmården (kds)
          </note>
          <note>
            replik:
          </note>
          <note>
            Herr talman! Min förvåning upphör fortfarande inte. Nu går Ingbritt
            Irhammar ännu längre och börjar att tala om dubbelmoral. Vi kristdemokrater
            har hela tiden haft ambitionen att få till en kriminalisering
            av innehav av barnpornografi så fort som möjligt. Att avhända
            oss detta i ett tidigt skede hade varit att direkt ge en felaktig
            signal om att vi inte tog frågan på tillräckligt allvar för att
            driva den i botten och försöka få till en kriminalisering av innehav
            av barnpornografi.
          </note>
          <note>
            Ingen möda skall sparas för att åstadkomma detta.
          </note>
          <note>
            Ingbritt Irhammar talar om att vi spelar roulett om barnens bästa,
            Vi kristdemokrater har drivit denna fråga konsekvent rakt igenom.
            Ingbritt Irhammar talade tidigare i debatten om sjabbel. Det är
            kanske det det handlar om i regeringskretsen. Om alla partier
            som står för en kriminalisering av innehav av barnpornografi hade
            haft en fasthet i den här frågan hade det kanske hållit ännu bättre
            även här i kammaren så småningom. Nu nådde vi inte ända fram,
            men vi har kommit ett litet steg på vägen genom det här betänkandet.
          </note>
          <note>
            Jag uppmanar än en gång Ingbritt Irhammar att sluta upp med dessa
            dumheter och anklagelser. Låt oss samla krafterna för att övertyga
            dem som ännu inte är övertygade om att vi skall ha en kriminalisering
            av innehav av barnpornografi!
          </note>
          <note type="speaker">
            Anf. 117 INGBRITT IRHAMMAR (c)
          </note>
          <note>
            replik:
          </note>
          <note>
            Herr talman! Vi i Centern är resultatinriktade. Vi säger att
            vi vill värna barnens bästa och på alla sätt komma åt barnpornografin.
            Om det ena inte praktiskt går att genomföra i den ena instansen
            försöker vi nå en majoritet för det näst bästa förslaget. Det
            försökte vi göra i regeringen när det gällde möjligheter att beslagta
            barnpornografi.
          </note>
          <note>
            Det sade ni nej till. Vi hade kunnat få ett resultat redan där.
            Ni avhände er den möjligheten och överlämnade frågan, utan att
            känna till resultatet, till konstitutionsutskottet och hoppades
            på att det skulle bli en majoritet för kriminalisering av innehav
            och beslagtagande av barnpornografi där.
          </note>
          <note>
            Det blev inte så, Dan Ericsson i Kolmården. Detta visar att ni
            spelade med frågan.
          </note>
          <note>
            Vi kan gemensamt glädjas åt att det gick att få en majoritet
            på fem sjättedelar för möjligheten att beslagta barnpornografi.
            Men det fanns ingen garanti för detta i förväg. Jag kallar det
            för dubbelmoral när man inte alltid utnyttjar möjligheterna när
            det finns en chans att nå ett resultat som innebär förbättringar.
            Det är väl inte så att ni inte känner till att konstitutionsutskottet,
            trots att regeringen hade lagt fram ett förslag om beslagtagandemöjligheter,
            kunde lagt fram ett förslag om kriminalisering av innehav av barnpornografi
            om det hade funnits en majoritet på fem sjättedelar?
          </note>
          <note>
            Anf. 118 DAN ERICSSON i Kolmården (kds)
          </note>
          <note>
            replik:
          </note>
          <note>
            Herr talman! Det är inte kds som politiserar eller taktiserar
            i den här frågan. Det är helt uppenbart efter dessa inlägg. Det
            är Ingbritt Irhammar som av någon anledning tar tillfället i akt
            att angripa vårt parti. Vi har mycket entydigt drivit den här
            frågan i regeringen och här i riksdagen i konstitutionsutskottet.
            Det är möjligt att anledningen till att hon gör det är politisk.
            Kds har definitivt inte taktiserat och politiserat.
          </note>
          <note>
            Herr talman! Även kds är resultatinriktat. Men i just den här
            frågan handlar det om att verkligen driva den i botten. Vi skall
            inte skicka ut en signal om att detta är en fråga där vi kan kompromissa.
          </note>
          <note>
            Det är därför som vi i kds prövar alla möjligheter, även i konstitutionsutskottet
            och i riksdagen, innan vi går in på ett andrahandsalternativ som
            är så mycket sämre.
          </note>
          <note>
            Min uppmaning till Ingbritt Irhammar står kvar.
          </note>
          <note>
            Låt oss samla oss för att övertyga dem som ännu inte är inne
            på en kriminalisering av innehav av barnpornografi! Sluta upp
            med den här typen av angrepp på ett parti som har varit konsekvent
            i den frågan, Ingbritt Irhammar!
          </note>
          <note type="speaker">
            Anf. 119 BERITH ERIKSSON (v):
          </note>
          <note>
            Herr talman! Debatten har varit lång och ibland väldigt hätsk.
            Det kanske inte gagnar frågan i slutänden.
          </note>
          <note>
            På området pornografi, även barnpornografi, finns i dag inte
            så mycket forskning. Men man kan lugnt konstatera att den forskning
            som finns bl.a. från
          </note>
          <note>
            Sverige och Norge är tillräcklig för ett beslut om att ytterligare
            försöka begränsa efterfrågan på och framställning av barnpornografi.
            Vi vet att förutom den brottsliga handlingen vid framställningen,
            som de flesta uppehållit sig kring, används barnpornografin av
            förövarna för att legitimera sina handlingar inför sig själva
            -- man vet att det är fel, men med hjälp av pornografin rättfärdigar
            man sitt handlande. Filmerna används dessutom för att få barnen
            samarbetsvilliga. Barnpornografin används alltså för att begå
            nya brott.
          </note>
          <note>
            Både framställning och spridning av barnpornografi förutsätter
            ett allvarligt brottsbalksbrott och används även för att begå
            nya brott. Därför kan jag inte se att det främst handlar om ett
            yttrande- och tryckfrihetsbrott.
          </note>
          <note>
            Det jag främst vill ta upp i mitt anförande, eftersom det inte
            finns med i betänkandet, är den rekommendation som Nordiska rådet
            tog vid sin 44
          </note>
          <note>
            session här i riksdagen vecka 10. En enig generalförsamling beslutade
            om en rekommendation -- A 1064 -- efter ett medlemsförslag från
            våra finska riksdagsledamöter. Man riktar en rekommendation till
            ministerrådet att de länder som är medlemmar i
          </note>
          <note>
            Nordiska rådet skall vidta nödvändiga åtgärder för att kriminalisera
            innehav av barnpornografi, att de nordiska länderna skall samarbeta
            på tull- och polisområdet för att förhindra spridning av barnpornografi
            och att de nordiska länderna skall ta initiativ för att bekämpa
            barnpornografin internationellt. Till de nordiska ländernas regeringar
            riktades också rekommendationen att de nordiska länderna var för
            sig och tillsammans skall efterleva barnkonventionen och tolka
            barnkonventionen på samma sätt.
          </note>
          <note>
            I den debatt som föregick beslutet i juridiska utskottet, där
            jag själv satt med, ställde vi oss en del frågor som jag skall
            försöka sammanfatta. När vi skulle definiera problemet frågade
            vi oss först om det innebär en påtaglig skada. Det gör det ju.
            Vi frågade oss om det finns alternativa lagar och sanktioner som
            kan användas, och om de är tillräckliga. Vi fann, liksom man har
            gjort i konstitutionsutskottet, att det finns allvarliga luckor.
            Det gäller bl.a. ny datateknik, import och export samt rätten
            att beslagta sådant som påträffas i bagage. Vi frågade oss om
            lagstiftningen skulle bli ett effektivt medel för att stoppa denna
            olagliga verksamhet. Vi kan konstatera att samma osäkerhet finns
            när det gäller sådant som exempelvis narkotikabrott och smuggling.
          </note>
          <note>
            Vi frågade oss om lagstiftningen är brottsförebyggande. Den är
            naturligtvis brottsförebyggande, eftersom den kommer att innebära
            att efterfrågan minskar. Om vi får en lagstiftning mot innehav
            kan man inte längre åka till
          </note>
          <note>
            Thailand och begå övergrepp som man spelar in och tar med sig
            hem för eget bruk eller visning, eftersom det då skulle vara möjligt
            att beslagta filmerna redan i tullen.
          </note>
          <note>
            Har vi resurser att ta hand om den nya brottsrubricerade laglösheten?
            Det skulle ju underlätta om det var straffbart med innehav. Man
            skulle då inte behöva göra omfattande utredningar för att konstatera
            om personen tittat på alstret ensam eller tillsammans med andra,
            hur många det spritts till osv.
          </note>
          <note>
            Norge har redan kriminaliserat innehav. Det har åtminstone inte
            kommit till min kännedom att man haft problem med lagen. Däremot
            är det omvittnat från norsk polis att tullbeslagen minskat väsentligt.
          </note>
          <note>
            Det har alltså haft verkan när det gäller import och export.
          </note>
          <note>
            Genom att ratificera barnkonventionen har vi förbundit oss att
            lösa frågan för barnens skull. En rekommendation i Nordiska rådet
            innebär en uppmaning till både riksdag och regering. Frågan kommer
            säkert att följas upp även i Nordiska rådet i fortsättningen.
          </note>
          <note>
            Jag är glad över de små förbättringar som kunnat åstadkommas,
            men beklagar verkligen att vi inte kunde komma längre.
          </note>
          <note>
            Anf. 120 MARGARETA ISRAELSSON
          </note>
          <note>
            (s):
          </note>
          <note>
            Herr talman! Jag glömmer dem aldrig. Ögonen som tittade på mig
            med skräckblandad uppgivenhet. De tillhör ett litet barn, en flicka,
            som just utsatts för sexuella övergrepp på film. Jag bär dem med
            mig för alltid. Jag bär dem i mitt hjärta där de gör mig plågsamt
            medveten om att jag deltagit i ett sexuellt övergrepp, eftersom
            jag tittat på barnpornografi.
          </note>
          <note>
            Jag bär dem i min hjärna där de talar uppfordrande till mig att
            detta måste få ett slut. Innehav av barnpornografi måste kriminaliseras.
          </note>
          <note>
            Det var i januari 1993 som jag var inbjuden till
          </note>
          <note>
            Rädda barnen för en konferens om sexturism.
          </note>
          <note>
            Skälet till det var att jag tillsammans med Eva
          </note>
          <note>
            Hedkvist Petersen och Inger Hestvik under några år motionerat
            i riksdagen för åtgärder mot sexturism.
          </note>
          <note>
            Begreppet sexturism hör ju nära samman med barnpornografi. Det
            är ett känt faktum att tyvärr många medborgare i vårt land far
            till andra länder för att få sina böjelser för sex med barn tillfredsställda.
          </note>
          <note>
            I konferensen deltog också Lars Lundin, den polis som utredde
            det som kom att kallas
          </note>
          <note>
            Huddingehärvan. Ett halvår tidigare, i juni 1992, hade Huddingepolisen
            gjort ett stort beslag av barnpornografi. Flera av filmerna i
            beslaget var inspelade under sexresor till Thailand, Filippinerna
            och Sri Lanka. Nu hade Lars Lundin klippt ihop en fem minuter
            lång filmsekvens som visade brottstycken av det ca 300 timmar
            långa beslaget.
          </note>
          <note>
            Att det var en fruktansvärd upplevelse vet de av er som tvingat
            er igenom de här minuterna.
          </note>
          <note>
            Filmen visade med all önskvärd tydlighet sambanden mellan sexturism,
            sexuella övergrepp mot barn och barnpornografi. Det här är viktigt
            att komma ihåg: sexturism och sexuella övergrepp förutsätter varandra,
            barnpornografi och sexuella övergrepp förutsätter varandra. Det
            är av den anledningen som vi måste stoppa sexturism och barnpornografi
            för att också komma åt de sexuella övergreppen mot barnen, vare
            sig de bor i vårt land eller någon annanstans.
          </note>
          <note>
            Det krävs en helhetssyn på barnpornografin, ett avståndstagande
            som kommer till uttryck i en kriminalisering av innehavet.
          </note>
          <note>
            En för övrigt otillförvitlig barnporrnjutare får hållas, sade
            Christina Linderholm. Jag instämmer i hennes upprördhet och vill
            ge kammaren ett exempel från januari 1985 rörande helhetssyn.
            I en partimotion om ökad rättstrygghet, med Ulf
          </note>
          <note>
            Adelsohn som första namn, skriver Moderata samlingspartiet:
          </note>
          <note>
            ''Statsmakterna bör sätta upp normer för vad som är ett önskvärt
            resp. ett oönskat beteende i samhället. I detta fall bör normen
            vara att all icke medicinskt betingad användning av narkotika
            är förkastlig och helt främmande för vår kultur. En sådan norm
            skulle utgöra ett starkt stöd för de människor och ideella organisationer
            som försöker motarbeta narkotikamissbruk bland ungdomar. En lagändring
            av detta innehåll skulle ha stor symbolisk betydelse. Den skulle
            även visa konsekvens från lagstiftarens sida. Det är ju orimligt
            att den handling som all narkotikabrottslighet ytterst vilar på,
            nämligen konsumtionen är tillåten.''
          </note>
          <note>
            Hur kan detta höra hemma i denna debatt? undrar ni. Jo, vi gör
            ett enkelt byte. Vi byter ut ordet narkotika mot barnpornografi.
            Då blir innehållet ett annat.
          </note>
          <note>
            Statsmakterna måste sätta upp normer för vad som är ett önskvärt
            resp. ett oönskat beteende i samhället. I detta fall bör normen
            vara att all användning av barnpornografi är förkastlig och helt
            främmande för vår kultur. En sådan norm skulle utgöra ett starkt
            stöd för de människor och ideella organisationer som försöker
            motarbeta barnpornografi. En lagändring av detta innehåll skulle
            ha stor symbolisk betydelse. Den skulle även visa konsekvens från
            lagstiftarens sida. Det är ju orimligt att den handling som all
            barnpornografibrottslighet ytterst vilar på, nämligen innehav
            är tillåten.
          </note>
          <note>
            Så tillbaka till historien. Efter Rädda barnens konferens för
            ett och ett halvt år sedan beslutade jag mig för att följa upp
            tidigare motioner om sexturism med en motion om barnpornografi,
            bl.a.
          </note>
          <note>
            med krav på kriminalisering av innehav. Jag tillfrågade den tvärpolitiska
            barngruppen om vi skulle väcka en gemensam motion, men så blev
            inte fallet, bl.a. med hänvisning till den ''mycket omfattande
            utredning'' som pågick inom
          </note>
          <note>
            Justitiedepartementet. Det var första gången jag hörde talas
            om den.
          </note>
          <note>
            I stället skrev jag en motion tillsammans med
          </note>
          <note>
            Ingegerd Sahlström. I svaret i justitieutskottets betänkande
            JU16 hänvisas igen till det pågående arbetet, och i kammardebatten
            den 25 mars fick jag veta av företrädaren för regeringssidan att
            detta skulle bli en stor och omfattande utredning.
          </note>
          <note>
            Eftersom vi brukar ha som praxis att avvakta en utredning avstod
            jag från att yrka bifall till vår motion i detta hänseende. Det
            har fått en bitter eftersmak. Föga anade vi då att
          </note>
          <note>
            Justitiedepartementets arbete skulle förhalas på ett sådant sätt
            att förslag inte skulle kunna läggas fram i tid för en grundlagsändring.
          </note>
          <note>
            Jag vill, herr talman, hävda att
          </note>
          <note>
            Justitiedepartementet med flit förhalade frågans handläggning,
            om det inte är så, vilket är än mer allvarligt, att Justitiedepartementet,
            som är ytterst ansvarigt för brottsbekämpningen, var okunnigt
            om vilka regler som gäller för en grundlagsändring.
          </note>
          <note>
            Den 27 april förra året, alltså för ett år sedan, fick
          </note>
          <note>
            Ingegerd Sahlström svar på en fråga till justitieministern om
            sexuellt utnyttjande vid framställning av pornografiska alster.
            I debatten hänvisade Gun Hellsvik omigen till
          </note>
          <note>
            Justitiedepartementets promemoria.
          </note>
          <note>
            Promemorian kommer att presenteras redan under våren, sade hon.
            ''I det sammanhanget kommer bland annat frågan om en eventuell
            utvidgning av förbudet mot barnpornografi att beröras.''
          </note>
          <note>
            Så blev det dags för domstolsprövning av
          </note>
          <note>
            Huddingehärvan. Det var då Stockholms tingsrätt öppnade porrbutik.
            Med offentlighetsprincipen som grund kunde pedofiler i hela vårt
            land skicka efter kopior av bevismaterialet -- dessutom till ett
            mycket lågt pris. Det bör understrykas att hela
          </note>
          <note>
            Sverige reagerade. -- Så här får det inte gå till, sade man.
            Barnrättsorganisationer och riksdagsledamöter sökte lösningar
            på problemet, och flera frågor ställdes till statsrådet Laurén.
          </note>
          <note>
            I samband med frågedebatten om bevishanteringen/distributionen
            vid Stockholms tingsrätt underströk jag omigen betydelsen av en
            innehavskriminalisering för statsrådet Reidunn
          </note>
          <note>
            Laurén:
          </note>
          <note>
            ''Dessutom anser jag att man snarast bör kriminalisera innehavet
            av barnpornografi -- jag vet att departementet förbereder ett
            sådant förslag. Jag undrar om statsrådet har någon synpunkt på
            frågan om försvarlighet kring hantering av barnpornografiska alster.''
          </note>
          <note>
            Jag fick inget svar.
          </note>
          <note>
            Före den här debatten kom emellertid regeringens proposition
            om sekretess i mål om barnpornografibrott samt Justitiekanslerns
            förslag till KU. I samband med det motionerade Ingegerd
          </note>
          <note>
            Sahlström och jag igen och underströk vårt krav på kriminalisering
            av innehav av barnpornografi.
          </note>
          <note>
            Konstitutionsutskottet avstyrkte vår motion i sitt betänkande
            och behandlade inte problematiken i det här hänseendet närmare.
          </note>
          <note>
            Av den anledningen tog jag upp frågan igen i debatten i kammaren
            den 2 juni. Det är mer än ett år sedan:
          </note>
          <note>
            ''En kriminalisering av innehav skulle ju göra det omöjligt att
            sprida barnpornografi också från en tingsrätt. Då säger man inte
            bara att det är förbjudet att sprida och framställa utan att det
            faktiskt är ett övergrepp mot barn varje gång som man använder
            sig av film, tidning osv.'', sade jag i debatten.
          </note>
          <note>
            Så blev det höst, och i november kom den hett efterlängtade promemorian
            från
          </note>
          <note>
            Justitiedepartementet. Det var med bestörtning alla vi som kämpat
            mot barnpornografi, riksdagsledamöter, barnrättsorganisationer
            och alla andra ute i vårt land fick reda på att den stora omfattande
            utredningen berörde frågan på en halv sida.
          </note>
          <note>
            Den tredje december fick Ulla Pettersson svar på en interpellation
            om kriminalisering av innehav av barnpornografi.
          </note>
          <note>
            I sitt svar hänvisade justitieministern till raderna i promemorian
            om att en kriminalisering skulle
          </note>
          <note>
            ''kräva grundlagsändringar som skulle innebära väsentliga avsteg
            från sedan länge tillämpade tryckfrihetsrättsliga principer''.
            Det var ställningstagandet i frågan.
          </note>
          <note>
            Gun Hellsvik sade: ''Jag finner alltså för närvarande inte anledning
            att inta någon annan ståndpunkt i den aktuella kriminaliseringsfrågan
            än den som har redovisats i departementspromemorian.''
          </note>
          <note>
            Det var vid debatten den 3 december förra året som
          </note>
          <note>
            Ulla Pettersson informerade justitieminitern om att det endast
            kvarstod 14 dagar för regeringen att lägga fram ett förslag om
            en grundlagsändring. Det stod emellertid klart att något förslag
            inte skulle komma. Justitieministerns inställning stod klar av
            följande citat: ''Vilka instrument skall vi ha för att kunna gå
            in i andra människors bostäder eller andra typer av lokaler för
            att kontrollera ett eventuellt innehav?''
          </note>
          <note>
            Jag tycker att det är fel ände att börja en diskussion om kriminaliseringen
            av innehav av barnpornografi med att framställa den som ett krav
            på en integritetskränkande polisstat. När frågan gällde narkotika
            var synen en helt annan.
          </note>
          <note>
            Den 17 december förra året, samma dag som
          </note>
          <note>
            Europaparlamentet beslutade om sin skarpa och mycket långtgående
            rekommendation mot barnpornografi, gick tiden ut för regeringens
            möjligheter att lägga fram ett förslag till grundlagsändring.
            Jag lämnade då in en fråga till justitieministern för att få veta
            om regeringen ändå hade övervägt en grundlagsändring. Jag frågade
            om ifall eventuella grundlagsändringar togs upp i samband med
            partiledaröverläggningarna.
          </note>
          <note>
            Detta visade sig vara mycket dumt gjort av mig, för det kom senare
            att användas av statsministern och justitieministern i både frågesvar
            i kammaren och i diverse pressmeddelanden som ett slagträ i debatten.
            Ja, det framställdes som om det i själva verket var Thage G Petersons,
            Ingvar Carlssons och
          </note>
          <note>
            Gudrun Schymans fel att propositionen inte hade kunnat framställas
            i tid.
          </note>
          <note>
            Denna mycket infekterade stämning hade troligtvis sin grund i
            den folkstorm som startade i samband med polisens andra större
            beslag av barnpornografi i Norrköping. Jag vill emellertid understryka
            att när jag, tillsammans med Ulla Pettersson och Ingegerd
          </note>
          <note>
            Sahlström, i januari återupprepade kravet på kriminalisering
            av barnpornografi, var det inte för att vi var utsatta för något
            drev.
          </note>
          <note>
            Jag vill här också tala om att den tvärpolitiska barngruppen
            i riksdagen i januari i år väckte en motion om barnpornografi,
            vilken behandlas i detta betänkande.
          </note>
          <note>
            Jag vill gärna säga att jag, och jag hoppas att jag gör mig tolk
            för hela gruppen, är mycket nöjd med den behandling som vår motion
            har fått i KU, utom när det gäller behovet av en kriminalisering
            av innehav redan nu.
          </note>
          <note>
            När världen förändrar sin lagstiftning, står vi stilla.
          </note>
          <note>
            Vi säger nu att vi kan frånta människor barnpornografi, samtidigt
            som de i grundlagen är skyddade att äga densamma.
          </note>
          <note>
            Trots att jag personligen är oerhört besviken på
          </note>
          <note>
            Ingela Mårtenssons ställningstagande, vilket jag också har sagt
            till henne personligen, kan jag ha en viss respekt för den som
            säger att man vill belysa frågan om en tryckfrihetsförändring
            från flera håll.
          </note>
          <note>
            Men jag betvivlar starkt att Moderata samlingspartiet över huvud
            taget vill ha en kriminalisering av innehav av barnpornografi.
            Jag måste säga att debatten här i dag inte har fått mig att ändra
            ståndpunkt i denna fråga.
          </note>
          <note>
            Ola Karlsson belyste ju litet av den historiska utvecklingen
            av denna fråga. Det är inte alltid som vi har skäl att vara stolta
            över vår historia. Även om moderater och socialdemokrater för
            24 år sedan hade olika syn på den pornografi som fanns då och
            om synen i samhället var annorlunda då, kan jag erkänna att vi
            kanske, mot bakgrund av vad vi vet i dag, hade fel då. Men jag
            tycker att ni moderater har lika fel i dag, när ni har samma inställning
            som vi hade då. Jag förstår inte, när ni kritiserar dessa ställningstaganden,
            att ni inte inser att ni samtidigt kritiserar er själva.
          </note>
          <note>
            Herr talman! Med denna uppräkning har jag velat visa att kravet
            på kriminalisering av innehav av barnpornografi inte är en ny
            fråga. Riksdagens justitieutskott och konstitutionsutskott har
            inte svävat i okunnighet om vilka krav som har funnits.
          </note>
          <note>
            Inte heller regeringen har varit ovetande om vilka förväntningar
            som fanns på departementspromemorian. Ändå belystes problematiken
            kring en kriminalisering av innehav av barnpornografi med bara
            några rader.
          </note>
          <note>
            Som jag tidigare sade är det inte heller så, att jag har känt
            mig tvingad till dessa krav av något drev.
          </note>
          <note>
            Mina ställningstaganden bygger i stället på ett mycket moget
            övervägande. Men jag vill understryka att jag, som en folkets
            företrädare, också anser att den allmänna rättsuppfattningen måste
            vara vägledande för vårt lagstiftande arbete.
          </note>
          <note>
            Jag vill gärna instämma med Ylva Annerstedt att i valet mellan
            skyddet av pedofilerna och skyddet av barnen, väljer jag barnen.
          </note>
          <note>
            Ett brev inkom till Rädda barnen, ett av många, många. En flicka
            i Gävle skriver: Jag är 14 år och kunde själv vara en av de där
            oskyldiga, hjälplösa barnen. Det är ju omänskligt hur någon kan
            förstöra dessa barns liv så totalt. Ännu mindre kan jag förstå
            hur någon genom att titta på detta kan få något slags njutning.
            De borde låsas in eller få något slags hjälp. Den svenska lagen
            kan i alla fall inte tillåta att någon innehar en sådan där video,
            för om den gör det, då skäms jag över att bo i detta land.
          </note>
          <note>
            Herr talman! Under många år har jag arbetat för barnens rättigheter
            i barnorganisationer, i
          </note>
          <note>
            UNICEF, som FN-delegat, som socialdemokrat och som riksdagsledamot.
            Jag har med stolthet representerat mitt land i olika internationella
            sammanhang, men nu tvingas jag erkänna att jag skäms.
          </note>
          <note>
            När land efter land skärper sin lagstiftning, när
          </note>
          <note>
            Nordiska rådet, Europarådet, Europaparlamentet,
          </note>
          <note>
            FN:s särskilda rapportör och Interpol uppmanar alla att göra
            detsamma, då säger Sverige: Vi måste vänta till 1999. Det gjordes
            ingenting under tre år, då kan inte vi göra något under åtta år.
          </note>
          <note>
            Jag skäms för att internationellt representera ett land, vars
            lagstiftning sätter pedofilernas rätt före barnens. Det är skam,
            det är fläck på Sveriges banér att barnens rätt kan försummas.
          </note>
          <note>
            I detta anförande instämde Eva Johansson (s),
          </note>
          <note>
            Mona Sahlin (s), Ulla Pettersson (s), Torgny
          </note>
          <note>
            Larsson (s), Ingvar Johnsson (s), Lisbeth Staaf-
          </note>
          <note>
            Igelström (s), Arne Kjörnsberg (s), Ingegerd
          </note>
          <note>
            Sahlström (s), Roland Sundgren (s), Göran
          </note>
          <note>
            Magnusson (s), Hans Andersson (v), Margareta
          </note>
          <note>
            Winberg (s), Elvy Söderström (s), Bengt Hurtig
          </note>
          <note>
            (v), Thage G Peterson (s) och Catarina Rönnung
          </note>
          <note>
            (s).
          </note>
          <note type="speaker">
            Anf. 121 MARGARETA VIKLUND (kds):
          </note>
          <note>
            Herr talman! Det har sagts många ord här i dag om barnens situation.
            Det har uttryckts många fördömande ord om barnpornografi. Det
            är väl få saker eller händelser som gör de flesta av oss vuxna
            så upprörda som just när barn, som står och skall stå under vårt
            beskydd, utsätts för våldsövergrepp.
          </note>
          <note>
            Jag anser att vi alla vuxna har ett gemensamt, generellt ansvar
            för barnens situation, oavsett vem som är vårdnadshavare.
          </note>
          <note>
            Även om navelsträngen klipps vid födelsen är barnen inte på något
            sätt färdigutvecklade så att de själva och självständigt kan möta
            livet. Det är ju vi vuxna som skall ge dem trygghet, kärlek och
            annat så att de har en grund att bygga sina fortsatta liv på.
          </note>
          <note>
            Att missbruka det förtroendet och utsätta barn som ännu inte
            enligt vuxnas begrepp har färdiguppbyggda referensramar för skändliga
            övergrepp är väl något av det skamligaste och mest förnedrande
            vi kan göra.
          </note>
          <note>
            Att vara offer för t.ex. barnpornografins profitörer är något
            av det mest förödmjukande och förnedrande som ett barn överhuvud
            taget kan utsättas för.
          </note>
          <note>
            Det barnpornografiska materialet finns i tidskrifter, kortfilmer,
            spelkort, fotografier och videor. Det skildrar barn från tre års
            ålder -- kanske yngre --
          </note>
          <note>
            som är involverade i alla former av sexuella aktiviteter.
          </note>
          <note>
            Barn som har blivit utnyttjade har inte bara fallit offer för
            illvilliga handlingar utan bär också med sig dessa handlingar
            genom hela livet. För varje gång någon tittar på en film eller
            någon annan produkt upprepas överfallet.
          </note>
          <note>
            Herr talman! I samband med den s.k.
          </note>
          <note>
            barnpornografihärvan i Huddinge drevs en lagändring snabbt igenom.
            Det har vi fått höra förut. Från den 3 juni 1993 blev barn- och
            våldspornografi undantagna från offentlighetsprincipen.
          </note>
          <note>
            I anslutning till barnpornografihärvan höjdes också många röster
            för ett förbud mot innehav av barnpornografi. Europarådet antog
            år 1991 en rekommendation som bl.a. tar upp frågor om sexuellt
            utnyttjande. I rekommendationen uppmanas medlemsstaterna att särskilt
            undersöka möjligheten att kriminalisera innehav av barnpornografi.
          </note>
          <note>
            I FN-konventionen om barns rättigheter, som
          </note>
          <note>
            Sverige liksom många andra länder skrivit under, slås det fast
            att konventionsstaterna särskilt skall vidta alla lämpliga nationella
            bilaterala och multilaterala åtgärder för att förhindra ''att
            barn utnyttjas i pornografiska framställningar och i pornografiskt
            material.''
          </note>
          <note>
            Också i aktionsprogrammet för förebyggande av handel med barn,
            barnprostitution och barnpornografi som antogs av Kommissionen
            för mänskliga rättigheter slås det -- i resolution
          </note>
          <note>
            1992/74 -- fast att länder ''som ännu inte infört lagstiftning
            som kriminaliserar att producera, distribuera eller inneha barnpornografiskt
            material, anmodas göra detta.''
          </note>
          <note>
            Det är således många internationella instanser som givit entydiga
            besked i frågan om just barnpornografi. Sett ur bara den aspekten
            är den förhalning vi i Sverige utsätter frågan om kriminalisering
            och innehav av barnpornografi för mer än märklig.
          </note>
          <note>
            Herr talman! Jag är tacksam för att konstitutionsutskottet tog
            tag i frågan om barnpornografi. Det är bra att vi nu kan fatta
            ett beslut om kriminalisering av innehav av barnpornografi. Men
            det är tråkigt att beslutet inte kommer att kunna träda i kraft
            förrän år 1999, dvs.
          </note>
          <note>
            att det inte gick att få den enligt reglerna fastställda majoriteten
            fem sjättedelar för att få ett snabbt beslut. Man kan bara gissa
            hur många barn som under tiden fram till 1999 kommer att gå under
            och få sina framtida liv förstörda.
          </note>
          <note>
            Herr talman! Det är ganska märkligt att en majoritet i konstitutionsutskottet
            gått med på att göra vissa tillfälliga och snabba ändringar i
            grundlagen som kommer att hävas i samband med att förbud mot innehav
            av barnpornografi träder i kraft år 1999 -- jag tänker framför
            allt på frågan om konfiskering av barnpornografi -- men att man
            inte kunde ställa sig bakom en snabbare behandling av kriminalisering
            av barnpornografi. Jag förstår inte det där.
          </note>
          <note>
            Som jag sade inledningsvis har alla vuxna ansvar för barnen.
            Jag tror att politiken skulle se helt annorlunda ut om vi i det
            politiska beslutsfattandet tog litet mer hänsyn till barnen och
            deras situation.
          </note>
          <note>
            Om vi gjorde det tror jag att många politiska beslut skulle se
            helt annorlunda ut.
          </note>
          <note>
            För den som inte bär på bördan av att vara speciellt lagkunnig
            är det också svårt att förstå att de grundläggande principerna
            om yttrande- och informationsfrihet i medier som skyddas av tryckfrihetsförordningen
            och yttrandefrihetsgrundlagen för många kan vara viktigare än
            det undantag som en snabb kriminalisering av innehav av barnpornografi
            skulle innebära.
          </note>
          <note>
            Jag anser att de argument som anförs mot en snabb kriminalisering
            av innehav av barnpornografi inte håller med tanke på de moraliska
            och andra förpliktelser som vi har mot våra barn.
          </note>
          <note>
            Herr talman! Jag är djupt besviken över att man inte kunde få
            en enig front för en snabb behandlig av frågan om innehav av barnpornografi.
            Men som läget nu är tillstyrker jag ändå konstitutionsutskottets
            betänkande 1993/94KU28.
          </note>
          <note>
            Herr talman! Till sist skulle jag vilja säga en annan sak som
            inte direkt har med det här att göra. Jag fick höra att det tal
            Berith Eriksson höll när hon var uppe i talarstolen nyss förmodligen
            var det sista hon håller här i kammaren. Jag kunde inte låta bli
            att pika henne innan jag gick upp i talarstolen och säga att jag
            nog tycker att hon har varit en av de flitigaste talarna här i
            kammaren. Jag frågade henne lite försmädligt om det var hon som
            hade jour i dag.
          </note>
          <note>
            Jag måste säga att jag verkligen uppskattar Berith
          </note>
          <note>
            Erikssons engagemang här i kammaren för de små och svaga och
            för minoriteter både i vårt land och i andra länder. Även om vi
            inte har varit med i samma utskott har vi ändå haft anledning
            att arbeta tillsammans just för de små och utsatta grupperna.
          </note>
          <note>
            Jag tänker på vårt engagemang bl.a. för människorna i Bosnien,
            i Kosovo, i Turkiet och på andra håll i världen, men också i den
            här frågan.
          </note>
          <note>
            Tack, Berith Eriksson! Håll kvar engagemanget!
          </note>
          <note type="speaker">
            Anf. 122 INGEGERD SAHLSTRÖM (s):
          </note>
          <note>
            Herr talman! Alla har vi i dag givit uttryck för vår avsky för
            företeelsen barnpornografi. Jag, som vid flera tillfällen i denna
            kammare har argumenterat för en kriminalisering av innehav av
            barnpornografi, måste dock beklaga att vi trots allas avståndstagande
            inte har kunnat nå fram till ett förslag som skulle göra det möjligt
            att redan efter valet få en lagstiftning gällande innehavet.
          </note>
          <note>
            Under förra och förrförra året diskuterades barnpornografi vid
            flera tillfällen i denna kammare på precis det vis som Margareta
            Israelsson redogjorde för. Vi var några stycken ledamöter som
            gång på gång försökte att få justitieministern att påskynda ett
            lagförslag.
          </note>
          <note>
            Jag måste erkänna att jag trodde på Gun Hellsvik och hennes goda
            vilja ett tag. Då, liksom tidigare i dag, talade justitieministern
            om utredningar, om kunskaper och om lagprövningar. Men vad hände?
          </note>
          <note>
            I den promemoria som jag trodde skulle kunna ge möjligheter till
            en öppning i frågan avfärdades kravet på kriminalisering av innehav
            av barnpornografi på några korta rader. Man konstaterade att kriminalisering
            av innehav av barnpornografi inte borde genomföras.
          </note>
          <note>
            Jag måste erkänna att jag kände mig mycket sviken -- dels av
            det negativa beskedet, dels av att promemorian lämnades så sent
            att riksdagens möjlighet att agera var kraftigt beskuren.
          </note>
          <note>
            Så stod då hoppet till KU. Enligt FN-konventionen om barns rättigheter
            skall beslut som bäst gagnar barn vara vägledande för oss. Det
            är uppenbart att moderaterna i KU inte gör samma tolkning som
            jag när det gäller vad som bäst gagnar barn.
          </note>
          <note>
            Jag vet efter andra beslut i kammaren att moderater och socialdemokrater
            inte tolkar barns bästa på samma sätt, men jag trodde faktiskt
            att vi i den här frågan skulle kunna arbeta tillsammans.
          </note>
          <note>
            Man har i dag i kammaren talat om ett snabbtåg.
          </note>
          <note>
            Jag kan bara beklaga att justitieministerns tåg har stått still,
            och det har stått still alldeles för länge.
          </note>
          <note>
            I Socialdemokratiska kvinnoförbundet, som jag tillhör, har vi
            diskuterat och penetrerat den här frågan, och det är just utifrån
            barnens rättigheter som vi ställer kravet om en kriminalisering
            av innehavet. Det är inte i första hand straffet, utan det är
            att barn skall skyddas, som är det viktiga.
          </note>
          <note>
            De barn som en gång blivit utsatta för förödmjukande handlingar
            och tortyr skall veta att de här bilderna inte får förekomma hemma
            hos någon. De skall veta att man inte kan titta på dessa bilder.
            De skall veta att samhället står på deras sida.
          </note>
          <note>
            Om jag tar som exempel beslaget i går i Trelleborg, är jag övertygad
            om att marknaden inte hade varit så stor, om innehav av barnpornografi
            hade varit kriminaliserat. Det gäller att ge de rätta signalerna.
          </note>
          <note>
            Jag är medveten om att det är en allvarlig sak att ändra grundlagen
            och att varje inskränkning i yttrandefriheten måste prövas noga.
            Men sedan något år tillbaka menar jag att det har blivit uppenbart
            att en kriminalisering av innehav av barnpornografi är ofrånkomlig.
          </note>
          <note>
            Herr talman! Debatten i dag har varit lång. Det har varit många
            talare. Just nu saknar jag Inger René i kammaren. Hon sade nämligen
            i sitt anförande tidigare i dag att vi skulle ha tilltro till
            varandra.
          </note>
          <note>
            Hon tog avstånd från den låga debattnivå som ibland har förekommit.
            Jag hade velat ställa frågan till Inger René vad hon menar med
            låg debattnivå.
          </note>
          <note>
            Jag har tillsammans med Maj-Inger Klingvall skrivit debattartiklar
            i det här ämnet för att tala om och ge uttryck för vårt ställningstagande
            när det gäller barnpornografi. Den 24 maj fick vi ett svar av
          </note>
          <note>
            Inger René i Arbetet Väst. Inger René skriver där om ''ett beklämmande
            apspel'' och att
          </note>
          <note>
            ''rötmånadsinläggen har börjat''. Tala om lågvattenmärke i debatten!
          </note>
          <note>
            Herr talman! Jag kan inte få något svar av Inger
          </note>
          <note>
            René nu, men jag hoppas att jag skall få det vid något annat
            tillfälle. Jag skulle vilja fråga Inger
          </note>
          <note>
            René om hon anser att det är ett beklämmande apspel att arbeta
            för barns rättigheter.
          </note>
          <note>
            I detta anförande instämde Ewa Hedkvist Petersen,
          </note>
          <note>
            Margareta Winberg, Elvy Söderström, Margareta
          </note>
          <note>
            Israelsson, Roland Sundgren, Lisbeth Staaf-
          </note>
          <note>
            Igelström, Arne Kjörnsberg, Karl-Erik Svartberg,
          </note>
          <note>
            Lisbet Calner, Ulla Pettersson, Monica
          </note>
          <note>
            Widnemark, Catarina Rönnung, Ingvar Björk och
          </note>
          <note>
            Thage G Peterson (alla s) samt John Bouvin (nyd).
          </note>
          <note type="speaker">
            Anf. 123 KARL GUSTAF SJÖDIN (nyd):
          </note>
          <note>
            Herr talman! Ny demokrati har många gånger kritiserat förfarandet
            i riksdagen att hänskjuta saker och ting till beredningar, i hopp
            om att det skall bli något resultat. Denna debatt visar, som många
            andra före mig har talat om, att man inte skall tro så mycket
            på det här, för det är inte säkert att det blir som man vill att
            det skall bli.
          </note>
          <note>
            Riksdagen hade kunnat avgöra frågan om kriminalisering av barnpornografi
            den 25 mars i fjol. I debatten då stödde Ny demokrati
          </note>
          <note>
            Vänsterpartiet, som hade reserverat sig till förmån för en motion
            av bl.a. Margareta Israelsson om att kriminalisera barnpornografin.
            Vänsterpartiet stödde oss när det gällde skärpta åtgärder mot
            våldspornografi.
          </note>
          <note>
            Vi var de enda i riksdagen som tyckte att detta var lämpligt.
            Däremot träffade jag företrädare för regeringspartier som efteråt
            tyckte: Det är bra att ni rör om i det där. Men, vet du, jag var
            feg och röstade med regeringen. Det är beklämmande att höra detta
            från ledamöter i den lagstiftande församlingen.
          </note>
          <note>
            Jag hade en interpellationsdebatt med Reidunn
          </note>
          <note>
            Laurén den 7 maj i fjol. I och med att man framställer en interpellation
            inbjuder man andra till att delta i debatten, om de tycker att
            ämnet är intressant. Margareta Viklund skrev, hörde jag, en artikel
            om varför ingen gjorde något. Jag undrar:
          </note>
          <note>
            Var var Margareta Viklund den 7 maj i fjol? Var var
          </note>
          <note>
            Margareta Israelsson? Var var Ingegerd Sahlström?
          </note>
          <note>
            Varför deltog ni inte i debatten?
          </note>
          <note>
            Det var precis under tiden som målet i Stockholms tingsrätt pågick.
            Jag hänvisade till FN:s barnkonvention, och statsrådet Laurén
            svarade att denna regering gör allt för att leva upp till de åtaganden
            man har gjort när det gäller barnkonventionen.
          </note>
          <note>
            Vi hörde tidigare i dag justitieminister Gun
          </note>
          <note>
            Hellsvik säga att hon tycker illa om att man från vissa håll
            ''utmålar oss moderater som försvarare av barnpornografi''. Jag
            kan förstå att man får den uppfattningen, sedan jag hört Birger
            Hagård omnämna barnpornografi som ''en marginell företeelse''.
            Jag är van vid väldigt mycket. Jag har fått en stol kastad på
            mig vid ett gruppmöte, och jag skrek inte då, men när jag hörde
            Birger Hagård säga detta ville jag nästan skrika.
          </note>
          <note>
            Jag tackar Thage G Peterson för hans arbete i konstitutionsutskottet.
            Det arbete han har gjort där är ett viktigt steg mot en kriminalisering
            av barnpornografin. Jag tycker dock att det är beklagligt att
            detta kraftfulla agerande skulle dröja till Socialdemokraterna
            kom i opposition. Det är ofrånkomligt att man tänker att det verkar
            vara en liten smula populistiskt, eftersom det är valår i år.
          </note>
          <note>
            Jag skulle slutligen vilja fråga Birger Hagård som representant
            för Moderaterna, om han tycker att
          </note>
          <note>
            Sverige lever upp till de konventionsåtaganden man har gjort.
          </note>
          <note>
            Ingegerd Sahlström hänvisade till FN:s barnkonvention, artikel
            34. Jag skall inte upprepa detta, men i inledningsparagrafen står
            det att konventionsstaterna ''beaktar att, såsom anges i deklarationen
            om barns rättigheter, barnet på grund av sin fysiska och psykiska
            omognad behöver särskilt skydd och särskild omvårdnad, innefattande
            lämpligt rättsligt skydd''. I artikel 3
          </note>
          <note>
            står det: ''Vid alla åtgärder som rör barn, vare sig de vidtas
            av offentliga eller privata sociala välfärdsinrättningar, domstolar,
            administrativa myndigheter eller lagstiftande organ'' -- och detta
            är riksdagen -- ''skall barnets bästa komma i främsta rummet.''
          </note>
          <note>
            Jag vill återigen fråga Birger Hagård, om han tycker att konstitutionsutskottet
            eller ledamöterna i riksdagen lever upp till detta, med tanke
            på att
          </note>
          <note>
            Reidunn Laurén sade att denna regering, där
          </note>
          <note>
            Justitiedepartementet leds av ett moderat statsråd, har uppfattningen
            att man gör allt för att leva upp till sina konventionsåtaganden.
          </note>
          <note>
            Därmed yrkar jag bifall till konstitutionsutskottets hemställan.
            Jag yrkar dessutom bifall till motionerna K426 och K440 yrkande
            2, vad gäller kriminalisering av våldspornografi.
          </note>
          <note type="speaker">
            Anf. 124 BIRGER HAGÅRD (m) replik:
          </note>
          <note>
            Herr talman! Det finns all anledning att understryka att vi moderater
            självfallet aldrig någonsin har försvarat barnpornografi, tvärtom.
          </note>
          <note>
            Men vi skiljer på mål och medel.
          </note>
          <note>
            Målet måste vara att få bort övergreppen mot barnen, att få bort
            barnpornografin helt och hållet.
          </note>
          <note>
            Frågan är vilka medel man skall använda. De medel som vi har
            för närvarande är den kriminalisering som har skett av såväl produktion
            som distribution.
          </note>
          <note>
            Nu vill vi gå ett steg längre och införa en konfiskering. Däremot
            säger vi att vi inte vet vad det skulle föra med sig om man också
            kriminaliserade innehavet.
          </note>
          <note>
            Barnpornografi är förvisso icke någon marginell företeelse i
            sig, men när det gäller det stora frihetsbegreppet som sådant,
            tryckfriheten och yttrandefriheten i dess helhet, är det naturligtvis
            bara en liten del av komplexet.
          </note>
          <note>
            Nu vill vi alltså gå vidare, men vi säger att vi måste veta vad
            en kriminalisering av innehavet skulle föra med sig. Det är icke
            klarlagt vilka konsekvenser detta skulle få på andra områden,
            inte heller vilka effekter som en kriminalisering skulle kunna
            få.
          </note>
          <note>
            Om man, Karl Gustaf Sjödin, kunde tala om för mig att alla problem
            löses bara vi kriminaliserar innehavet, då skulle jag säga: Vi
            skall mycket noga överväga och se om vi kanske inte trots allt
            skall införa en kriminalisering av innehavet, om det inte får
            alltför svåra konsekvenser på andra områden.
          </note>
          <note>
            Men det kan man inte säga. Vi vet ingenting om effekterna, ingenting
            om konsekvenserna. Vi vet bara att vi den vägen inte kan påverka
            den spridning som äger rum via digitala system och datasystem.
          </note>
          <note>
            Till sist frågan om vi lever upp till våra åtaganden när det
            gäller konventioner av olika slag. Förvisso gör vi det. Vi har
            skärpt straffen för barnpornografibrotten, fyrdubblat straffen
            den 1
          </note>
          <note>
            juli förra året, och nya straffskärpningar är förestående. Vi
            är inte de enda som inte vill förbjuda innehav av barnpornografi.
            Danskarna har haft en liknande debatt. Danskarna har för sitt
            vidkommande avvisat en kriminalisering tills vidare. Vi får se
            vad en utredning kan komma fram till.
          </note>
          <note>
            Detta är det svar jag kan ge Karl Gustaf Sjödin.
          </note>
          <note type="speaker">
            Anf. 125 KARL GUSTAF SJÖDIN (nyd)
          </note>
          <note>
            replik:
          </note>
          <note>
            Herr talman! Jag tycker att det var ett häpnadsväckande uttalande
            med tanke opinionen i den här saken, även om jag förstår vad Birger
          </note>
          <note>
            Hagård åsyftade. Det har dock varit en laddad debatt inte minst
            i kammaren i dag.
          </note>
          <note>
            Det är sant, Birger Hagård, att man förmodligen inte löser alla
            problem genom att kriminalisera saker och ting. Men man har i
            annan lagstiftning --
          </note>
          <note>
            jag tänker på narkotikalagstiftningen -- tagit till sådana här
            saker för att förebygga att grövre kriminalitet skall få fortsätta.
            Det är därför vi har gått så långt i narkotikalagstiftningen att
            man t.o.m. kan få fängelsestraff för konsumtion av narkotika,
            detta därför att det är bra i förebyggande syfte.
          </note>
          <note>
            Jag håller med Birger Hagård om att vi inte löser alla problem
            därmed. Men med tanke på att
          </note>
          <note>
            Sverige ratificerat FN:s barnkonvention skall vi göra allt för
            att barnens bästa skall komma i främsta rummet. Därför tycker
            allmänheten att det är märkligt att vi inte sätter barnen i främsta
            rummet i förhållande till tryckfrihetslagstiftning.
          </note>
          <note>
            Herr talman! Av tekniska skäl kan jag tydligen inte yrka bifall
            till motionerna. Jag tar tillbaka mitt yrkande därvidlag och yrkar
            bifall till utskottets hemställan.
          </note>
          <note type="speaker">
            Anf. 126 BIRGER HAGÅRD (m) replik:
          </note>
          <note>
            Herr talman! Jag vill påminna Karl Gustaf Sjödin om att grundlagen,
            precis som tidigare Inger René framhöll, är till för att skydda
            alla, vuxna såväl som barn. Grundlagen är någonting som man skall
            vara mycket varsam med när det gäller ändringar av olika slag.
            Man måste veta vilka eventuellt negativa konsekvenser det kan
            föra med sig. Man måste väga dem mot de positiva. En avvägning
            måste göras och göras noggrant. Sedan får man se vad det kan ha
            för inverkan i olika sammanhang.
          </note>
          <note>
            Jag vill dock säga att polisen ingalunda är maktlös i vårt land.
            Polisen har gjort ett nytt stort beslag av barnpornografi i går.
            Vi vet att Norrköpingshärvan, och tidigare också Huddingehärvan,
            har rullat upp.
          </note>
          <note>
            När vi nu dessutom ger polisen konfiskeringsvapnet har vi kommit
            en bra bit på vägen. Men som sagt får en vidare utredning visa
            om vi skall gå ännu längre och vilka medel vi i så fall skall
            använda.
          </note>
          <note>
            Målet finns det inga som helst frågetecken kring, det har jag
            klargjort tillräckligt tydligt i debatten.
          </note>
          <note type="speaker">
            Anf. 127 KARL GUSTAF SJÖDIN (nyd)
          </note>
          <note>
            replik:
          </note>
          <note>
            Herr talman! Visst skall grundlagen skydda alla, men på många
            områden finns det undantagsbestämmelser där man tagit bort saker
            och ting därför att man anser att det är angeläget.
          </note>
          <note>
            Barnen är vårt samhälles främsta tillgång. Ett land som inte
            sätter barnen i främsta rummet är ett barnfientligt samhälle,
            anser jag. Det må vara min personliga ståndpunkt. Jag tror att
            det finns många med mig som anser det.
          </note>
          <note>
            Birger Hagård nämner att polisen har många möjligheter att komma
            åt detta problem. Ja visst, jag känner väl till det på grund av
            min bakgrund som polis. Men jag hänvisar till vad riksåklagaren
          </note>
          <note>
            Torsten Jonsson har sagt och många andra i utredningar, exempelvis
            Madeleine Leijonhufvud.
          </note>
          <note>
            Det finns många jurister som anser att man kan hitta lösningar
            utan att träda grundlagarna för när --
          </note>
          <note>
            för att uttrycka mig på juristspråk.
          </note>
          <note type="speaker">
            Anf. 128 JOHN BOUVIN (nyd):
          </note>
          <note>
            Herr talman! Kolleger! Sju timmar, 24 talare före mig -- jag
            gör en kort sammanfattning.
          </note>
          <note>
            Det är ganska fantastiskt. Här har det diskuterats om våra grundlagar.
            Det är inte en diskussion om vad som är rätt och riktigt däri.
            Civilkuraget att ändra i grundlagen finns inte i detta speciella
            fall.
          </note>
          <note>
            Men i fråga om valperioden gick det lätt som en plätt.
          </note>
          <note>
            Jag läser i en meningsyttring av suppleant Bengt
          </note>
          <note>
            Hurtig:
          </note>
          <note>
            ''Mot bakgrund av de förslag som väckts och diskuterats i riksdagen
            och den offentliga debatten delar Vänsterpartiet konstitutionsutskottets
            förvåning över hur regeringen behandlat frågan om kriminalisering
            av innehav av barnpornografi.
          </note>
          <note>
            Möjligheten att redan från den 1 januari 1995
          </note>
          <note>
            genom grundlagsändring införa kriminalisering av innehav av barnpornografi
            och överlämnande av enskilda exemplar av redan spridda barnpornografiska
            filmer har prövats enligt 8 kap.
          </note>
          <note>
            15 § regeringsformen. Dessa möjligheter har tyvärr blockerats
            av en minoritet i konstitutionsutskottet.''
          </note>
          <note>
            Fem personer -- fyra moderater, en folkpartist --
          </note>
          <note>
            förhindrar alltså att demokrati skall råda. Jag finner inga ord!
          </note>
          <note>
            Upp till bevis alla som har varit och talat om barnens bästa.
            För barnens skull, för vår framtid yrkar jag på återförvisning
            av ärendet till utskottet för förnyad behandling. Skall fem personer
            få förhindra att demokrati får råda? Det köper inte jag. Då kan
            dessa fem personer få förklara för hela svenska folket varför
            man gör på detta sätt. Vad är det för dunkla intressen i pedofilverksamhet?
          </note>
          <note>
            Vi har här fått en historieskrivning av Gun
          </note>
          <note>
            Hellsvik. Hon visade en sida ur Aftonbladet från den 7 oktober
            1988. Där stod: Barnporren måste stoppas. Laila Freivalds: Vi
            måste visa att vi menar allvar.
          </note>
          <note>
            Detta har man då tagit till intäkt för att man inte har gjort
            någonting. Nej, mina damer och herrar, läs grundlagen! I 1 kap.
            4 § regeringsformen står det: ''Riksdagen är folkets främsta företrädare.
          </note>
          <note>
            Riksdagen stiftar lag, beslutar om skatt till staten och bestämmer
            hur statens medel skall användas.
          </note>
          <note>
            Riksdagen granskar rikets styrelse och förvaltning.'' Det tycker
            jag att vi har skött väldigt dåligt.
          </note>
          <note>
            Vi har alltså en möjlighet att redan från den 1
          </note>
          <note>
            januari 1995 kriminalisera innehav av barnporr. Så gör man inte
            det på grund av fem personer som har gjort en tolkning. De är
            rädda och vet inte vad som kan hända. Jag har aldrig hört talas
            om något liknande, inte i hela mitt liv faktiskt. Detta är nog
            den värsta dagen i riksdagens historia. Det måste det vara. Man
            skyller på att man inte vet vad som kommer att ske. Därför väntar
            man till 1999. Då skall man kriminalisera. Varför går det då?
            Gör det nu!
          </note>
          <note>
            Ja, det är faktiskt ganska svårt det här. Men kan det vara juristerna
            som ligger bakom detta? Vad är det för dunkla intressen? Om jag
            inte minns alldeles fel tog en vänsterpartist upp en visa som
            ingick i
          </note>
          <note>
            Juridiska föreningens sångbok. Denna visa har lästs upp i denna
            kammare. Jag skäms för att referera till den. Varför just jurister?
          </note>
          <note>
            Innan jag kom in i Sveriges riksdag var det två grupper av människor
            som jag tyckte väldigt illa om. Det var av olika anledningar psykologer
            och journalister. Efter ett år i Sveriges riksdag fick jag lägga
            till ytterligare två grupper. Kan ni gissa vilka?
          </note>
          <note>
            Jo, jurister och -- ni får ursäkta mig -- folkpartister, visserligen
            inte alla folkpartister, men i alla fall. Jag står fast vid det.
            Och jag står fast vid mitt yrkande.
          </note>
          <note>
            Nu får vi se hur det går. Det krävs bara en tredjedel av era
            röster för att ärendet skall återförvisas. Nu får vi se om ni
            har så mycket kurage att ni ställer er bakom en återförvisning
            till utskottet.
          </note>
          <note>
            Upp till bevis för alla vackra ord som har sagts här om barnens
            bästa osv.! Nu sitter ni i saxen allihop.
          </note>
          <note>
            Det skall bli kul att se hur det går i omröstningen om en stund.
            Nej, då skyller man på teknikaliteter, på paragrafer och jag vet
            inte allt. Det skall bli väldigt intressant att se hur det går.
          </note>
          <note type="speaker">
            Anf. 129 CATARINA RÖNNUNG (s):
          </note>
          <note>
            Herr talman! Jag har utanför kammaren försökt att övertyga John
            Bouvin om det okloka i att begära återremiss. Eftersom det är
            en hopplöst svår pedagogisk uppgift överlämnar jag den med varm
            hand till utskottets ordförande.
          </note>
          <note>
            I stället vill jag bemöta Birger Hagård. Han talade i sitt första
            inlägg om socialdemokraternas passivitet och om de borgerliga
            regeringarnas framsynthet och resoluta agerande när det gällde
            att bekämpa barnpornografi.
          </note>
          <note>
            Dagens långa debatt visar med all tydlighet att
          </note>
          <note>
            Justitiedepartementet nu har stått fullständigt tomhänt när det
            gäller att på ett heltäckande sätt sätta stopp för barnpornografibrott.
            Margareta
          </note>
          <note>
            Israelsson har på ett belysande sätt talat om detta.
          </note>
          <note>
            Det enda som man har åstadkommit är alltså en straffskärpning
            för barnpornografibrott. Det är det enda resultatet av den här
            regeringens agerade.
          </note>
          <note>
            Det sades i debatten att Laila Freivalds 1988 inte hade skärpt
            lagstiftningen och straffen. Men 1988
          </note>
          <note>
            förekom inte de jättebeslag som Polisen nu har gjort i Huddinge,
            i Norrköping och i Trelleborg.
          </note>
          <note>
            Det förekom inte sådan barnpornografi där barn utsattes för någonting
            som liknar tortyr, åtminstone var inte den allmänna opinionen
            medveten om att det fanns barnpornografi av den typen.
          </note>
          <note>
            Skärpta straffsatser är någonting som Moderaterna tar till i
            alla lägen. Det ser de som utväg nummer ett när det gäller att
            få bukt med kriminellt beteende. I
          </note>
          <note>
            själva verket har skärpta straffsatser ringa betydelse för detta.
          </note>
          <note>
            Men anfall är bästa försvar, heter det. 1970
          </note>
          <note>
            avskaffades tukt- och sedlighetsparagrafen. Då skrev Moderaterna
            i ett särskilt yttrande att fältet lämnades fritt för barnpornografi.
            Jag tror inte att någon vill ha tillbaka tukt- och sedlighetsparagrafen,
            därför att det var en luddig och otidsenlig paragraf. Barnpornografi
            var på den tiden en mycket sällsynt företeelse.
          </note>
          <note>
            Jag kan inte heller hålla med om att den tidigare borgerliga
            regeringen var så rasande effektiv när det gällde att bekämpa
            framställning och spridning av barnpornografi. Redan 1976 övervägde
            regeringen en sådan bekämpning, men det dröjde ända till 1980
            innan någonting hände.
          </note>
          <note>
            Effektiviteten var alltså minimal.
          </note>
          <note type="speaker">
            Anf. 130 HENRIK S JÄRREL (m) replik:
          </note>
          <note>
            Herr talman! När vi nu har kommit så här långt i denna debatt
            är det stor risk för att alla som yttrar sig låter som grammofonskivor.
            Jag får väl ta den risken. Men det är nog trots allt nödvändigt
            att upprepa ett och annat argument, i synnerhet efter det att
            jag har tagit del av Catarina Rönnungs yttranden.
          </note>
          <note>
            Catarina Rönnung säger att det är synd att regeringen inte har
            lagt fram ett förslag som på ett heltäckande sätt förmår att sätta
            stopp för barnpornografi. Den här regeringen har bl.a.
          </note>
          <note>
            genomfört straffskärpningar. Det är ett sätt för samhället att
            markera sitt avståndstagande från samhällsföreteelser. Man har
            försökt att ännu starkare markera att man tar avstånd från barnpornografibrott
            och sexualbrott riktade mot barn. Detta är mer än vi kan säga
            att socialdemokratiska regeringar gjorde under 80-
          </note>
          <note>
            talet.
          </note>
          <note>
            En socialdemokratisk regering avskaffade 1970, med ikraftträdande
            den 1 januari 1971, tukt- och sedlighesparagrafen. Barnpornografi
            var en ganska känd företeelse även under 70- och 80-talen, låt
            vara att de stora beslagen har gjorts nu. Men det gjordes beslag
            -- och det vill jag än en gång säga --
          </note>
          <note>
            redan i slutet av 80-talet, men det föranledde inga straffskärpningar
            eller överväganden om kriminalisering av innehav från socialdemokratiska
            regeringar.
          </note>
          <note>
            Om jag inte tar fel -- jag är litet osäker -- antogs
          </note>
          <note>
            FN:s barnkonvention i slutet av 80-talet av FN och ratificerades
            därefter av riksdagen. Då hade vi en socialdemokratisk regering.
            Om den hade tagit konventionen på allvar, hade den väl i så fall
            inlett ett kriminaliseringsarbete rörande innehavet, eftersom
            man uppfattar konventionstexten som tvingande. Men det är den
            egentligen inte från folkrättslig synpunkt. Det är en rekommendation.
          </note>
          <note>
            Herr talman! Vidare konstaterar jag att denna regering har vidtagit
            ytterligare åtgärder för att komma till rätta med denna problematik.
            Vi skall nu också utreda förutsättningarna för en kriminalisering.
            Vi har inte motsatt oss det principiellt från moderat sida. Men
            frågan måste beredas noggrant och framför allt bli föremål för
            en bred remissomgång, så att man får höra sakkunniga instanser
            i samhället.
          </note>
          <note type="speaker">
            Anf. 131 CATARINA RÖNNUNG (s)
          </note>
          <note>
            replik:
          </note>
          <note>
            Herr talman! Jag vill återkomma till att en tidigare borgerlig
            regering inte alls har varit så rasande effektiv och beslutsför
            som Henrik S Järrel vill göra gällande. Redan den 10 december
            1976 sade den dåvarande justitieministern i ett interpellationssvar
            att regeringen övervägde möjligheten att tillskapa en lagstiftning
            som tog sikte på att förbjuda barnpornografi.
          </note>
          <note>
            Den 31 mars 1978 började jag bli otålig och ställde en fråga:
            Kommer en lagstiftning och i så fall när?
          </note>
          <note>
            Jag tyckte att det var angeläget att man skulle komma till ett
            beslut eftersom mandatperioden gick ut 1979. Den dåvarande justitieministern
            Sven
          </note>
          <note>
            Romanus, som alltså var opolitisk, höll med mig och tyckte att
            det var bra att man tog ut just barnpornografidelen och behandlade
            den med förtur i yttrandefrihetsutredningen. Detta blev också
            fallet, vilket föranledde moderaten Per
          </note>
          <note>
            Unckel att i ett särskilt yttrande beklaga sig över att man hade
            behandlat barnpornografin på ett alltför lättsinnigt sätt. Detta
            är en beskrivning av vad som hände under en borgerlig regerings
            tid.
          </note>
          <note type="speaker">
            Anf. 132 HENRIK S JÄRREL (m) replik:
          </note>
          <note>
            Herr talman! Det är roligt att höra att Catarina
          </note>
          <note>
            Rönnung har varit aktiv och i varje fall uppvaktat borgerliga
            regeringar och justitieministrar tidigare under sin riksdagskarriär.
            Synd bara att hon inte har uppvaktat sina egna, socialdemokratiska
            justitieministrar i samma ärende. Det hade varit klädsamt i och
            för sig.
          </note>
          <note>
            Jag konstaterar än en gång att det är under borgerliga regeringsperioder
            som straffskärpningar och förslag till lagstiftningsåtgärder t.ex.
            rörande barnpornografibrott har kommit till. Det är ovedersägligen
            på det sättet. Därmed kan man dra slutsatsen att de borgerliga
            har känt ett större ansvar för att komma till rätta med denna
            problematik än vad socialdemokraterna har gjort.
          </note>
          <note type="speaker">
            Anf. 133 CATARINA RÖNNUNG (s)
          </note>
          <note>
            replik:
          </note>
          <note>
            Herr talman! Det enda jag verkligen beklagar i dagens läge är
            att vi i konstitutionsutskottet inte uppnådde fem sjättedels majoritet
            för kriminalisering av innehav. Det är det dystra. Vem man har
            att anklaga detta för skall jag inte närmare gå in på.
          </note>
          <note type="speaker">
            Anf. 134 KARL GUSTAF SJÖDIN (nyd)
          </note>
          <note>
            replik:
          </note>
          <note>
            Herr talman! Detta kallas politik -- det möjligas konst. Här
            hör man nu hur det ena blocket, socialdemokraterna, anklagar det
            andra stora blocket, regeringsblocket med moderaterna som främsta
            företrädare, fram och tillbaka. Jag tycker att det sätt som detta
            ärende behandlats på kan liknas vid hyckleri.
          </note>
          <note>
            När jag tillfrågar personer brukar jag få svar. Det jag van vid.
            Jag frågade några ledamöter var de var den 7 maj i fjol, när jag
            deltog i en interpellationsdebatt. Anledningen till att jag ställde
            en interpellation var att alla skulle kunna vara med och diskutera.
            Dessa ledamöter har försvunnit. Jag har inte fått svar än. Det
            kanske beror på att svaren är litet genanta. I vanliga fall brukar
            man få svar när man ställer frågor.
          </note>
          <note>
            Till sist vill jag säga följande till Henrik S Järrel.
          </note>
          <note type="speaker">
            Anf. 135 TREDJE VICE TALMANNEN:
          </note>
          <note>
            Repliken gäller Catarina Rönnungs anförande.
          </note>
          <note type="speaker">
            Anf. 136 KARL GUSTAF SJÖDIN (nyd)
          </note>
          <note>
            replik:
          </note>
          <note>
            Herr talman! Jag tycker att detta är litet av populism, Catarina
            Rönnung, från företrädare för
          </note>
          <note>
            Socialdemokraterna. Ni hade kunnat delta i debatten tidigare,
            i fjol. Nu är det valår. Nu agerar ni kraftfullt. Samtidigt tycker
            jag att moderaterna är de som svikit mest i detta ärende. Hade
            de ställt upp hade vi kunnat besluta om en kriminalisering av
            barnpornografi.
          </note>
          <note type="speaker">
            Anf. 137 OLA KARLSSON (m) replik:
          </note>
          <note>
            Herr talman! Jag blir mycket förvånad när jag lyssnar på Catarina
            Rönnungs inlägg. Hon sade att skärpta straff har ringa betydelse.
            Den stora skillnaden mellan kriminalisering och konfiskation är
            ju möjligheten att straffbelägga dem som innehar barnpornografiskt
            alster. Med konfiskation är det möjligt att beslagta och förstöra
            alstren.
          </note>
          <note>
            Kriminaliseringen gör det dessutom möjligt att straffbelägga
            dem som innehar barnpornografi. Nu säger Catarina Rönnung att
            straffen har ringa betydelse. Varför agerar hon då så mycket för
            en kriminalisering?
          </note>
          <note>
            Vad gäller vetskapen om pornografins skadlighet
          </note>
          <note>
            1970 är inte det som Catarina Rönnung säger riktigt. Låt mig
            återigen citera herr Trana i
          </note>
          <note>
            Stockholm. Han sade så här: ''Vad sedan gäller själva pornografivågen
            tror jag fuller väl att det finns individer som kan ta skada av
            att komma i kontakt med pornografi, det må gälla bilder, film
            eller litteratur. Men på vilka områden är det inte som människor
            tar skada? Vi vet att det på våra landsvägar dödas över 1 000
            människor om året.
          </note>
          <note>
            Hur många tusen som blir invalider vet jag inte, men det är åtskilliga.
            Inte är vi därför inne på tanken att vi skall förbjuda trafiken
            på vägarna.''
          </note>
          <note>
            Herr Trana, socialdemokrat i Stockholm, fortsätter: ''Jag har
            mer och mer kommit till den uppfattningen att den här vågen måste
            ha sin gång, och att det blir en självsanering.''
          </note>
          <note>
            Och visst, herr Trana i Stockholm hade rätt. Det blev en självsanering,
            inte inom pornografin men väl inom socialdemokratin, och det skall
            vi hälsa med tillfredsställelse.
          </note>
          <note type="speaker">
            Anf. 138 CATARINA RÖNNUNG (s)
          </note>
          <note>
            replik:
          </note>
          <note>
            Herr talman! Ola Karlsson måste hålla isär två begrepp. Jag talade
            om skärpta straffsatser för sådant som redan är kriminaliserat
            och betraktas som brott. Jag talade inte om utökad kriminalisering,
            som han ville göra gällande.
          </note>
          <note>
            1970 såg pornografin betydligt beskedligare ut.
          </note>
          <note>
            Barnpornografi fanns knappt. 1978, när jag ställde min fråga
            till Sven Romanus, lät jag Riksdagens utredningstjänst utröna
            hur stor omfattning det var av barnpornografi. Utredningstjänsten
            kom fram till att tio alster årligen producerades inom Sverige.
          </note>
          <note>
            Videogram och filmer var då okända begrepp.
          </note>
          <note>
            Man måste göra en analys som stämmer med tiden och inte bara
            låtsas som om pornografin alltid har sett likadan ut. Vi vet t.ex.
            nu hur gräslig barnpornografin är och vilken omfattning den har.
          </note>
          <note>
            Man måste kunna nyansera sig i debatten, Ola
          </note>
          <note>
            Karlsson.
          </note>
          <note type="speaker">
            Anf. 139 OLA KARLSSON (m) replik:
          </note>
          <note>
            Herr talman! Om vi ställer samma fråga till
          </note>
          <note>
            Riksdagens utredningstjänst i dag kommer vi inte att få besked
            om all den barnpornografi som finns eller alla de övergrepp som
            sker i landet. Det hör till dessa alsters natur att allt inte
            produceras offentligt. Barnpornografi har funnits i en alltför
            stor omfattning både under 1960- och 1970-talen, och också under
            1980-talet, trots spridningsförbud och mycket annat.
          </note>
          <note type="speaker">
            Anf. 140 THAGE G PETERSON (s):
          </note>
          <note>
            Herr talman! Jag blev under debattens gång informerad av John
            Bouvin om att han avsåg att yrka på återremiss till utskottet
            i syfte att ännu en gång låta de moderata representanterna ompröva
            sitt ställningstagande till innehavskriminalisering från den 1
            januari 1995. Jag har således haft viss tid att begrunda John
            Bouvins yrkande.
          </note>
          <note>
            Jag kan i och för sig ha förståelse för att John
          </note>
          <note>
            Bouvin som ledamot av riksdagen känner maktlöshet över att den
            majoritet som finns i kammaren för en innehavskriminalisering
            inte skall få bestämma om en sådan från den 1 januari 1995.
          </note>
          <note>
            Men nu är grundlagen sådan att det är konstitutionsutskottet
            och inte riksdagen som avgör dispensfrågan. Det fordras för övrigt
            i KU, vilket John Bouvin säkerligen vet, fem sjättedels majoritet,
            dvs. en kvalificerad majoritet.
          </note>
          <note>
            Det är inte så att juristerna i konstitutionsutskottet ligger
            bakom detta med några dolda skrivningar, utan konstitutionsutskottet
            har fattat helt korrekta beslut på egen hand.
          </note>
          <note>
            Vid två tillfällen har KU prövat frågan om innehavskriminalisering,
            dels vid dispensbeslutet den 3 maj, dels när man tog ställning
            till innehavskriminalisering från den 1 januari 1999.
          </note>
          <note>
            Jag har tolkat dagens debatt som att flera representanter för
            Moderata samlingspartiet har gjort klara deklarationer om att
            man vill har frågan om en innehavskriminalisering utredd innan
            man prövar den på nytt. Därför tror jag inte att en återremiss
            till KU är meningsfull.
          </note>
          <note>
            Dessutom måste jag få nämna ett par ord om tidsaspekten för kammaren.
            En återremiss fordrar att riksmötet förlängs. Om vi i KU sammanträder
            i kväll och moderaterna ändrar sig, måste betänkandet skrivas
            om i icke ringa grad vad gäller förhållandet mellan innehavskriminaliseringen
            och konfiskationsdelen. Trycklov skulle kunna lämnas på lördag
            morgon. Tryckning och bordläggning tar två dagar, och debatt och
            beslut i kammaren kan ske tidigast på onsdag i nästa vecka. Det
            är för övrigt den 15 juni, dvs. den sista dagen för en förlängning
            av riksmötet. För dagen efter fordras en urtima riksdag.
          </note>
          <note>
            Mot denna bakgrund har jag diskuterat John
          </note>
          <note>
            Bouvins återremissyrkande med representanter för majoriteten
            i KU, och det har inte funnits något stöd för en återremiss. Jag
            vill därför, herr talman, yrka avslag på John Bouvins återremissyrkande.
          </note>
          <note type="speaker">
            Anf. 141 JOHN BOUVIN (nyd) replik:
          </note>
          <note>
            Herr talman! Alltså är detta bara ett spel för gallerierna. Olof
            Palme sade en gång att politik är att vilja. I detta fall vill
            man inte -- så enkelt är det.
          </note>
          <note>
            Men vi måste tänka på våra barn! Skall vi vänta till
          </note>
          <note>
            1999? Detta är inte klokt. Jag bibehåller mitt yrkande, och sedan
            får vi se om denna kammares ledamöter står för barnens bästa eller
            för paragrafer och för att vi skall få det lätt. Vad spelar en
            urtima riksdag för roll? Är inte detta värt det?
          </note>
          <note>
            Mitt yrkande står alltså kvar, och så får vi se hur ledamöterna
            i denna kammare beter sig.
          </note>
          <note type="speaker">
            Anf. 142 PETER KLING (nyd):
          </note>
          <note>
            Herr talman! För mig som har tre småbarn känns den här dagen
            mycket tung; det skall jag villigt erkänna. Jag jobbar gärna en
            månad till under sommaren för att skydda våra barn i samhället.
            Det är det viktigaste som finns. Jag skäms faktiskt när jag hör
            att vi skall skylla på att vi måste jobba några dagar extra.
          </note>
          <note>
            Innehav av narkotika är förbjudet. Jag vill bara säga att skillnaden
            mellan en narkoman och ett barn är att när man första gången tar
            narkotika så gör man det av egen fri vilja, men inget barn i världen
            går in i ett sexuellt utnyttjande av fri vilja.
          </note>
          <note>
            Där har ni en stor jäkla skillnad!
          </note>
          <note>
            Jag skall faktiskt säga mitt hjärtas rena mening till svenska
            folket. I dag skäms jag. Jag skäms för att det inte finns en bred
            majoritet i denna riksdag som kan fatta beslut om förbud mot innehav
            av barnpornografi. Jag skäms; det erkänner jag.
          </note>
          <note>
            Jag ber hela svenska folket om ursäkt för att det inte finns
            en fullständig majoritet i riksdagen, och jag gör det för dem
            som inte har vett att själva be om ursäkt till väljarna. Ute bland
            folk vill en överväldigande majoritet ha förbud mot innehav av
            barnpornografi, men de folkvalda här inne vill det inte.
          </note>
          <note>
            Jag blir ruskigt ledsen och näst intill förbannad när vi inte
            kan fatta ett så enkelt beslut. Vi skall skylla på en massa grejer,
            som att vi måste ha urtima riksdag. Vi kan inte stanna kvar utan
            skall hem och lata oss i hängmattan. Det är bedrövligt.
          </note>
          <note>
            Vet ni vad jag skall säga om någon frågar mig vad jag jobbar
            med nu när jag kommer hem? Jag skall inte säga att jag är riksdagsman;
            det skäms jag för mycket för att säga. I stället skall jag säga
            att jag jobbar som försäljare.
          </note>
          <note type="speaker">
            Anf. 143 THAGE G PETERSON (s) replik:
          </note>
          <note>
            Herr talman! Jag vet inte hur mycket Peter Kling har lyssnat
            på dagens debatt, men följande -- det vill jag gärna ha fört till
            protokollet igen, så att det inte råder något missförstånd på
            den punkten -- har klart framgått:
          </note>
          <note>
            En majoritet av partierna i konstitutionsutskottet vill ha en
            innehavskriminalisering, och en majoritet av partierna, och därmed
            ledamöterna, i denna kammare vill ha en kriminalisering. I mitt
            inledningsanförande talade jag för
          </note>
          <note>
            Socialdemokraterna, Centerpartiet,
          </note>
          <note>
            Kristdemokraterna, Ny demokrati och
          </note>
          <note>
            Vänsterpartiet. Dessa fem partier, som har en majoritet i riksdagens
            kammare, vill ha en innehavskriminalisering, därtill i första
            hand redan från den 1 januari 1995 och i andra hand, när inte
            det gick, från den 1 januari 1999.
          </note>
          <note>
            Men att detta inte kan genomföras beror på att frågan har blockerats
            av att man inte erhöll en kvalificerad majoritet i konstitutionsutskottet.
            Det fordrades alltså 13 av 15 ledamöters röster för att man skulle
            kunna förelägga ett lagförslag om kriminalisering från den 1 januari
            1995.
          </note>
          <note>
            På den punkten ber jag Peter Kling att inte ställa de fem partier
            som vill ha en innehavskriminalisering vid skampålen. Dessa fem
            partier har gjort ett klart ställningstagande för en innehavskriminalisering,
            men det blockerades sedan i konstitutionsutskottet.
          </note>
          <note>
            När jag yrkade avslag på återremissyrkandet hade jag noterat
            att Moderata samlingspartiet vid två tillfällen har prövat frågan
            om innehavskriminalisering och röstat nej. Man har också här i
            kammaren i dag gjort tydliga deklarationer om att man inte är
            beredd att pröva frågan igen utan att en utredning görs.
          </note>
          <note>
            Jag tycker i och för sig att representanter för
          </note>
          <note>
            Moderata samlingspartiet, liksom för Folkpartiet, möjligen själva
            skulle kunna säga detta i debatten här i dag. Jag behöver inte
            vara ombud för dessa två partier.
          </note>
          <note>
            Min deklaration baserades närmast på att det inte var meningsfullt
            att på nytt återföra frågan til konstitutionsutskottet. Sedan
            gav jag också några synpunkter på själva tidsaspekten, men den
            har inte varit avgörande för mig.
          </note>
          <note>
            Om jag skulle få ett ord från Moderaterna om att de var beredda
            att vika sig i denna fråga arbetar jag med glädje hela juli månad
            för att åstadkomma ett sådant förslag. Det vill jag gärna få sagt
            till riksdagens kammare.
          </note>
          <note type="speaker">
            Anf. 144 PETER KLING (nyd) replik:
          </note>
          <note>
            Herr talman! Thage G Peterson och jag är tämligen överens om
            detta. Jag sade faktiskt i talarstolen att jag bad om ursäkt för
            minoriteten. Därmed sade jag att majoriteten är för det förslag
            som Ny demokrati står för, liksom de övriga fyra partier som Tage
            G Peterson nämnde här.
          </note>
          <note>
            Jag tror nämligen att Moderaterna är delade i denna fråga, och
            jag vet att Folkpartiet är delat.
          </note>
          <note>
            Skall då en handfull ledamöter här i kammaren, kanske 20--40
            stycken, stoppa ett sådant förslag?
          </note>
          <note>
            Det är därför jag säger att jag skäms för att jobba här i dag,
            och det står jag för. Ni får håna mig hur mycket ni vill, men
            jag gör faktiskt det.
          </note>
          <note type="speaker">
            Anf. 145 CARL-JOHAN WILSON (fp):
          </note>
          <note>
            Värderade talman! Jag kan inte låta bli att inleda med en kommentar
            till Peter Kling. Han sade att han när han kommer hem från riksdagen
            inte tänker tala om att han är riksdagsledamot. Jag kan förstå
            det, för risken är ju att han får följdfrågan:
          </note>
          <note>
            Vilket parti representerar du?
          </note>
          <note>
            Jag begärde ordet mest för att göra en sorts röstförklaring.
            Jag har väckt en motion i den här frågan, motion 1993/94:K405.
            Jag har stor respekt för dem som agerar för att skydda yttrande-
            och tryckfrihetsgrundlagarna. Efter att ha lyssnat på den här
            debatten tycker jag egentligen att alla argumenterar för precis
            samma sak. Varenda en har varit noga med att tala om hur illa
            man tycker om det som är orsaken till debatten i dag. Därför menar
            jag att skillnaden är så liten att det egentligen inte kan vara
            något problem för någon att stödja konstitutionsutskottets hemställan.
          </note>
          <note>
            Folk utanför det här huset uppfattar sådana här finesser som
            finlir, som inte hör till i sådana här politiska debatter. Vi
            är valda ombud för Sveriges folk, inte valda förmyndare.
          </note>
          <note>
            Jag yrkar bifall till konstitutionsutskottets hemställan.
          </note>
          <note type="speaker">
            Anf. 146 PETER KLING (nyd):
          </note>
          <note>
            Herr talman! Jag kan inte låta bli att replikera Carl-
          </note>
          <note>
            Johan Wilson.
          </note>
          <note>
            Carl-Johan Wilson syftar på att jag inte vågar säga att jag tillhör
            Ny demokrati, men det vågar jag. Vi har nämligen fått rätt i många
            politiska frågor. Carl-
          </note>
          <note>
            Johan Wilson syftade på våra bråk. Innan ni går på och attackerar
            dem, vädjar till er att läsa er egen historia, om hur ni hade
            det när era partier bildades. Gör det först -- sedan kan vi ta
            den diskussionen.
          </note>
          <note>
            Anf. 147 CARL-JOHAN WILSON (fp)
          </note>
          <note>
            replik:
          </note>
          <note>
            Värderade talman! Jag skulle med stolthet redovisa
          </note>
          <note>
            Folkpartiets historia för Peter Kling. Han kan få låna en bok
            som beskriver detta. Åtskilliga partier i den här kammaren har
            haft problem med sin historia -- man har bytt namn, osv. -- men
            vi kan känna stolthet över den historia som Folkpartiet har. Peter
            Kling är välkommen att lära sig litet grand av den.
          </note>
          <note type="speaker">
            Anf. 148 INGELA MÅRTENSSON (fp):
          </note>
          <note>
            Herr talman! Jag vill bara med anledning av bl.a.
          </note>
          <note>
            Thage G Petersons sista anförande deklarera att det som jag har
            tagit ställning till i konstitutionsutskottet är huruvida vi skall
            använda oss av en undantagsregel och använda det s.k.
          </note>
          <note>
            snabbspåret. Jag har däremot inte tagit ställning mot en kriminalisering
            av innehavet av barnpornografi. Jag står fast vid min inställning,
            och jag anser inte att det är lämpligt att använda snabbspåret
            när det gäller en kriminalisering av innehavet.
          </note>
          <note type="speaker">
            Anf. 149 JOHN BOUVIN (nyd):
          </note>
          <note>
            Herr talman! Det är alltså finlir som gör att vi skall skjuta
            på det här beskedet till 1999?
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            KU28 Ytterligare åtgärder mot barnpornografi m.m.
          </note>
          <note>
            Återförvisningsyrkande (nyd)
          </note>
          <note>
            Votering:
          </note>
          <note>
            289 för avslag
          </note>
          <note>
            23 för bifall
          </note>
          <note>
            7 avstod
          </note>
          <note>
            30 frånvarande
          </note>
          <note>
            Tredje vice talmannen konstaterade att mer än två tredjedelar
            av de röstande hade rösta ja och att kammaren således avslagit
            yrkandet om återförvisning av ärendet till utskottet för ytterligare
            beredning.
          </note>
          <note>
            Partivis fördelning av rösterna:
          </note>
          <note>
            För avslag:
          </note>
          <note>
            126 s, 78 m, 27 fp, 26 c, 23 kds, 6 v, 3 -
          </note>
          <note>
            För bifall:
          </note>
          <note>
            1 kds, 22 nyd
          </note>
          <note>
            Avstod:
          </note>
          <note>
            1 s, 6 v
          </note>
          <note>
            Frånvarande:
          </note>
          <note>
            11 s, 2 m, 6 fp, 5 c, 2 kds, 1 nyd, 2 v, 1 -
          </note>
          <note>
            Mom. 1 (kriminalisering av innehav av barnpornografi med ikraftträdande
            den 1 januari
          </note>
          <note>
            1999)
          </note>
          <note>
            1. utskottet
          </note>
          <note>
            2. res. (m)
          </note>
          <note>
            Votering:
          </note>
          <note>
            223 för utskottet
          </note>
          <note>
            93 för res.
          </note>
          <note>
            2 avstod
          </note>
          <note>
            31 frånvarande
          </note>
          <note>
            Kammaren biföll utskottets hemställan
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            127 s, 13 fp, 25 c, 24 kds, 20 nyd, 12 v, 2 -
          </note>
          <note>
            För res.:
          </note>
          <note>
            77 m, 14 fp, 1 c, 1 -
          </note>
          <note>
            Avstod:
          </note>
          <note>
            1 m, 1 nyd
          </note>
          <note>
            Frånvarande:
          </note>
          <note>
            11 s, 2 m, 6 fp, 5 c, 2 kds, 2 nyd, 2 v, 1 -
          </note>
          <note>
            Marianne Jönsson (c) anmälde att hon avsett att rösta ja men
            markerats ha röstat nej.
          </note>
          <note>
            Mom. 2 -- 11
          </note>
          <note>
            Kammaren biföll utskottets hemställan.
          </note>
          <note>
            9 § Ändring i sekretesslagen
          </note>
          <note>
            Föredrogs
          </note>
          <note>
            socialutskottets betänkande
          </note>
          <note>
            1993/94:SoU35 Ändring i sekretesslagen (prop.
          </note>
          <note>
            1993/94:219).
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            Beslut
          </note>
          <note>
            Kammaren biföll utskottets hemställan.
          </note>
          <note>
            Beslut om uppskjuten votering
          </note>
          <note>
            På förslag av tredje vice talmannen medgav kammaren att de ärenden
            som hann debatteras färdigt under återstoden av dagens sammanträde
            fick avgöras i ett sammanhang vid morgondagens arbetsplenum.
          </note>
          <note>
            10 § Den fortsatta reformeringen av arbetslöshetsförsäkringen
          </note>
          <note>
            Föredrogs
          </note>
          <note>
            arbetsmarknadsutskottets betänkande
          </note>
          <note>
            1993/94:AU18 Den fortsatta reformeringen av arbetslöshetsförsäkringen
            (prop. 1993/94:209).
          </note>
          <note>
            Kammaren biföll utskottets hemställan om att ärendet skulle avgöras
            efter endast en bordläggning.
          </note>
          <note type="speaker">
            Anf. 150 JOHNNY AHLQVIST (s):
          </note>
          <note>
            Fru talman! I dag är över en halv miljon människor i vårt land
            utanför arbetsmarknaden. Sverige har under regeringen Bildt drabbats
            av massarbetslöshet. Arbetslösheten har bitit sig fast och riskerar
            att stanna kvar på en permanent hög nivå. Människor slås ut från
            det normala livet.
          </note>
          <note>
            Arbetsmarknadsminister Börje Hörnlund har passivt sett siffrorna
            öka. Att ge fler människor arbete genom en aktiv arbetsmarknadspolitik
            har haft en underordnad betydelse för Hörnlund. Hans agerande
            är långt ifrån de stolta paroller som
          </note>
          <note>
            Centern gick ut med i valet 1991. ''Ge jobb till alla --
          </note>
          <note>
            från Ystad till Haparanda! Hela Sverige skall leva!''
          </note>
          <note>
            hette det i Centerns slagord i valrörelsen 1991.
          </note>
          <note>
            Säkerligen var Börje Hörnlund med om att utarbeta dessa slagord.
          </note>
          <note>
            Nu hävdar Börje Hörnlund att botten äntligen har nåtts. Stämmer
            det är det naturligtvis glädjande, men han har också tidigare
            påstått detta, och då har det visat sig inte stämma. Regeringens
            egna prognoser pekar på en arbetslöshet på fortsatt hög nivå även
            framöver.
          </note>
          <note>
            Men detta är inte nog. Nu föreslår Börje Hörnlund också att de
            som drabbats av hans ''ickearbetsmarknadspolitik'' skall få en
            kraftigt försämrad arbetslöshetsförsäkring. Människor som drabbas
            av massarbetslösheten förlorar inte bara sina arbeten. Det är
            besvärligt nog att vara utan arbete. Med sänkt ersättningsnivå
            och stupstock för utförsäkring riskerar många människor att få
            sin ekonomi fullständigt havererad. Sådana händelser präglar både
            vuxna och barn, kanske för resten av deras liv.
          </note>
          <note>
            De som redan drabbats av det fruktansvärda slag som arbetslösheten
            innebär skall återigen få bära en ännu tyngre börda. Detta är
            en upprörande politik.
          </note>
          <note>
            Fru talman! Den 15 december, när vi förra gången behandlade arbetslöshetsförsäkringen,
            konstaterade jag att Börje Hörnlund kommer att gå till historien
            som den minister vars främsta mål var att genomföra en klappjakt
            på löntagarna och de arbetslösa. Detta har ytterligare styrkts
            sedan dess, och jag är nog inte ensam i vårt land om denna uppfattning.
          </note>
          <note>
            ''Börje Hörnlunds förlorade heder'' var rubriken på en debattartikel
            den 4 maj. Bakom denna artikel stod alla TCO-förbundsordförandena
            med Björn
          </note>
          <note>
            Rosengren i spetsen.
          </note>
          <note>
            Visst stämmer det! Hörnlunds alla piruetter och löften och uttalanden
            har bara haft ett syfte. Hans primära agerande har varit att försvara
            sin regeringstaburett.
          </note>
          <note>
            Alla kommer väl ihåg uttalandet om att inte sitta kvar och administrera
            en arbetslöshet över 6 %.
          </note>
          <note>
            Det var ett historiskt uttalande.
          </note>
          <note>
            Börje Hörnlund drev igenom kraftiga försämringar i anställningsskyddet
            för dem som har ett arbete och går nu vidare med ett direkt angrepp
            på de arbetslösa och även på dem som försöker arbeta aktivt med
            att bekämpa arbetslösheten.
          </note>
          <note>
            Fru talman! Återigen skall riksdagen ta ställning till ett mycket
            dåligt förslag. Man kan tycka vad man vill om de principer som
            ligger till grund för förslaget. Likafullt är det uppenbart för
            var och en att det är ett dåligt genomtänkt och hafsigt förslag.
          </note>
          <note>
            Ingen kan rimligen vara nöjd. Inte ens regeringen eller utskottsmajoriteten.
          </note>
          <note>
            Det finns rent av i själva propositionen en diger lista på frågor
            som regeringen själv anser att man måste utreda vidare. Och det
            är inga småsaker.
          </note>
          <note>
            Med så många ouppklarade frågor vill man likafullt pressa fram
            ett beslut.
          </note>
          <note>
            Regeringen skickade själv inte ens förslaget till
          </note>
          <note>
            Lagrådet. Nej, initiativet om lagrådsremiss fick tas i arbetsmarknadsutskottet.
          </note>
          <note>
            Vad tycker då Lagrådet om förslaget? Så här sade man: ''Både
            den komplicerade verklighet som bestämmelserna avser att reglera
            och det förhållandet att bestämmelserna har direkt betydelse för
            enskilda, arbetslösa personer gör att stora krav måste ställas
            på att lagstiftningen är tydligt utformad och så överskådlig och
            därmed lättillgänglig som möjligt. Enligt lagrådets mening uppfyller
            de remitterade lagförslagen inte dessa krav.''
          </note>
          <note>
            Lägg särskilt märke till den sista meningen!
          </note>
          <note>
            Lagrådet påpekar vidare att reglerna är mycket komplicerade och
            svårtillgängliga och att
          </note>
          <note>
            ''möjligheterna för en enskild person utan särskilda kunskaper
            på området att sätta sig in i vad bestämmelserna innebär för honom
            torde vara små.''
          </note>
          <note>
            Fru talman! Ändå skall förslaget enligt de borgerliga partierna
            nu genomföras och börja gälla om tre veckor.
          </note>
          <note>
            Arbetsmarknadsutskottet har haft utomordentligt kort tid på sig
            att behandla detta mycket dåligt underbyggda och komplicerade
            förslag. Utskottets personal har verkligen fått offra sig för
            att genomföra förändringar i lagtexten för att det över huvud
            taget skulle bli begripligt. Bläcket har knappt torkat på de senaste
            ändringarna i detta komplicerade regelsystem. Jag vill framföra
            ett tack till utskottets personal för en mycket fin insats under
            de dagar de jobbat med ärendet.
          </note>
          <note>
            Fru talman! De över en halv miljon människor runt om i landet
            som saknar ett riktigt arbete är i högsta grad beroende av det
            beslut som nu forceras fram.
          </note>
          <note>
            Jag tycker det är en förolämpning mot alla dem och mot de anställda
            som skall arbeta med lagen att behandla denna viktiga fråga på
            detta sätt.
          </note>
          <note>
            Varför då denna brådska? Varför kan man inte utreda färdigt och
            tänka igenom denna mycket komplicerade sak? Varför skall man riskera
            att det blir totalt kaos som kan drabba de arbetslösa?
          </note>
          <note>
            Varför skall man hasta igenom ett förslag som fått en sådan förödande
            kritik?
          </note>
          <note>
            Svaret är mycket enkelt. Mandatperioden går ut.
          </note>
          <note>
            Hörnlund vet att nästa mandatperiod sitter han kanske inte på
            den taburett som han kämpat så hårt att bli kvar på. Det gäller
            att till varje pris sjösätta skutan även om det finns risk för
            att den läcker.
          </note>
          <note>
            Huvudsaken är att det skall bli svårt att dra upp den igen.
          </note>
          <note>
            Vi socialdemokrater säger nej till detta cyniska spel med de
            arbetslösa. Stora reformer av detta slag måste genomföras med
            omsorg, eftertanke, noggrannhet och analys av konsekvenserna.
            Så görs inte nu.
          </note>
          <note>
            Förslaget till ny arbetslöshetsförsäkring innebär att ett avskräckande
            praktexempel på byråkrati och adminstrativt krångel etableras.
            Det kan i denna stund inte vara lätt för mina borgerliga riksdagskolleger,
            som förväntas stödja detta förslag.
          </note>
          <note>
            Inledningsvis nämde jag Centerns vallöfte från
          </note>
          <note>
            1991. Folkpartiet körde med en mer revolutionär stil. De skulle
            ''befria Sverige'' från allt möjligt bl.a.
          </note>
          <note>
            krångel! Hur stämmer detta förslag överens med det ''käcka''
            uttalandet 1991?
          </note>
          <note>
            Ny demokratis stora valnummer var att stoppa all byråkrati. Kom
            man in i riksdagen så skulle minsann sunt förnuft få råda. Det
            var tydligen med detta som allt annat Ny demokrati gjort, ett
            stort skämt. När Ny demokrati ställer sig bakom detta förslag,
            så slår man verkligen fast att byråkrati och och godtycke skall
            råda. Långt ifrån sunt förnuft.
          </note>
          <note>
            Eller ta Moderaternas agitation, ''det skall löna sig att arbeta''.
            Det strider rakt emot detta förslag.
          </note>
          <note>
            Fru talman! Vad innebär alla regeringens stora uttalanden om
            en allmän och obligatorisk försäkring?
          </note>
          <note>
            Förslaget innebär att färre människor kommer att få ersättning
            under kortare tid och med lägre belopp.
          </note>
          <note>
            Förslaget innebär att arbetslinjen i arbetsmarknadspolitiken
            urholkas.
          </note>
          <note>
            Förslaget innebär ännu ett bakslag för kvinnor.
          </note>
          <note>
            Förslaget innebär att ungdomar får svårare att få ersättning.
          </note>
          <note>
            Förslaget innebär också försämringar för företagare.
          </note>
          <note>
            Förslaget innebär att slump, tillfälligheter och godtycke kommer
            att påverka de arbetslösas ersättning.
          </note>
          <note>
            Fru talman! Enligt det förslag som nu föreligger skall de statliga
            kassorna få åtskilliga fördelar som de privata kassorna inte får.
            Det är meningen att det skall vara fördelaktigare att vara med
            i en statlig kassa. En medlem i en privat kassa får själv stå
            för administrationskostnaderna. I t.ex. Fiskarnas kassa, en kassa
            för småföretagare, uppgår denna avgift till ca 1 200 kr per år.
            Om man i stället vänder sig till en statlig kassa får man dessa
            kostnader betalade av skattemedel.
          </note>
          <note>
            Konkurrensverket har i ett yttrande till arbetsmarknadsutskottet
            uppmärksammat denna konkurrenssnedvridning.
          </note>
          <note>
            De statliga kassorna gynnas också på flera andra sätt. Avsikten
            är uppenbar. Regeringen vill att medlemmarna skall lämna de befintliga
            kassorna och söka sig till de statliga kassorna. Detta vill man
            av ideologiska skäl. Genom detta förslag hoppas man att löntagarna
            och de fackliga organisationerna försvagas.
          </note>
          <note>
            Om man verkligen vill ha konkurrensneutralitet kunde man ju införa
            den på en gång och inte vänta till senare. Jag tycker det är anmärkningsvärt
            och upprörande att Börje Hörnlund nu ställer sig bakom ett sådant
            förslag trots att han flera gånger bl.a. i denna talarstol lovat
            att förslaget skall vara konkurrensneutralt.
          </note>
          <note>
            Jag skulle vilja fråga Börje Hörnlund varför han inte hållit
            detta löfte. Skall man inte kunna lita på ett sådant uttryckligt
            löfte från landets arbetsmarknadsminister?
          </note>
          <note>
            Regeringens förslag drabbar i synnerhet människor som har en
            svag ställning på arbetsmarknaden. Till dessa hör människor som
            bor i glesbygd, ungdomar och kvinnor. Men detta har Börje Hörnlund
            inte tagit hänsyn till. Det finns över huvud taget knappast några
            analyser alls av vilka konsekvenser regeringens förslag kommer
            att få.
          </note>
          <note>
            I propositionen om jämställdheten mellan män och kvinnor framhåller
            regeringen: ''Förslag och beslut inom olika politikområden bör
            analyseras ur ett jämställdhetsperspektiv för att klarlägga konsekvenser
            för kvinnor respektive män.'' Är inte
          </note>
          <note>
            Börje Hörnlund medveten om att deltidsarbetslösheten är könsbunden?
            Ta bort skygglapparna Börje Hörnlund, det är kvinnorna som i dag
            är deltidsarbetslösa. Hur skall de klara sin försörjning efter
            det att förslaget gått igenom?
          </note>
          <note>
            Kvinnorna kommer att drabbas på flera andra sätt.
          </note>
          <note>
            Eftersom kvinnorna har en sämre förankring på arbetsmarknaden
            kommer de att få svårare att få ersättning med det arbetsvillkor
            regeringen föreslår. Reglerna om normalarbetstid drabbar deltidsarbetande,
            dvs. i första hand kvinnor osv.
          </note>
          <note>
            Hur stämmer detta överens med Folkpartiets och jämställdhetsminister
            Bengt Westerbergs ambition att framstå som en försvarare av jämställdheten?
          </note>
          <note>
            Regeringens förslag om arbetslöshetsförsäkringen är bara ett
            av flera förslag -- vi har nyligen fattat beslut om vårdnadsbidraget
            -- som allvarligt slår mot jämställdheten mellan kvinnor och män.
          </note>
          <note>
            Fru talman! Regeringen föreslår att ersättningsperioderna i försäkringen
            begränsas.
          </note>
          <note>
            Det är meningen att man skall kunna få ersättning
          </note>
          <note>
            300 plus 300 dagar, men detta är inte riktigt sant. I
          </note>
          <note>
            själva verket blir det svårt att få ut två hela perioder. Om
            en person tjänar in ett nytt arbetsvillkor innan den första perioden
            har löpt till ända, minskas den andra perioden med det antal dagar
            som återstod av den första perioden när det nya arbetsvillkoret
            uppfylldes.
          </note>
          <note>
            Det föreslagna systemet kommer att uppmuntra till passivitet
            och undergräva arbetslinjen. Det blir fördelaktigt att vänta med
            att acceptera en åtgärd.
          </note>
          <note>
            Det blir ofördelaktigt att ta ett arbete med lägre lön som leder
            till lägre dagpenning i nästa period.
          </note>
          <note>
            De föreslagna arbetsmarknadskassorna utan någon lokal förankring
            kommer inte att kunna hålla individuell kontakt med de arbetslösa.
            Alla de sociala insatser som de fackliga organisationerna bedriver
            för att arbetslösa inte skall slås ut hotas av detta förslag.
            Den arbetslinje som vi i Sverige varit stolta över att ha i vår
            arbetsmarknadspolitik kommer att försvagas väsentligt.
          </note>
          <note>
            Fru talman! Hundratusentals människor är i dag oroliga för vad
            som skall hända om de inte lyckas få några arbeten när deras ersättningsperioder
            enligt regeringens förslag tar slut. Jag tycker verkligen att
            det åligger arbetsmarknadsminister Börje
          </note>
          <note>
            Hörnlund att nu ge klara besked om vad som skall hända.
          </note>
          <note>
            Vi socialdemokrater har tidigare varnat för att en socialbidragsbomb
            kan brissera i kommunerna när människor faller ut ur systemet.
            Samma sak påtalar
          </note>
          <note>
            Kommunförbundet i sitt yttrande till arbetsmarknadsutskottet.
            Nu säger Börje
          </note>
          <note>
            Hörnlund att inte en enda människa kommer att leva på socialbidrag
            sedan hon eller han har förbrukat sina ersättningsdagar. Det är
            alltså ett nytt storstilat löfte från Börje Hörnlund.
          </note>
          <note>
            Det är en förvillande dubbel argumentering från regeringen. Å
            ena sidan menar Börje Hörnlund att det är bra att människor utförsäkras
            så att de har en piska i ryggen. Å andra sidan säger Börje Hörnlund
            att han skall sätta in särskilda arbetsmarknadspolitiska åtgärder
            för dem som utförsäkras. Men han talar inte om vad det är som
            skall ske. ''Jag har en plan'', säger Hörnlund, precis som Anne
            Wibble. ''Det är en åtgärd i bakfickan som skall lösa alla problem.''
            Detta uttalande är som hämtat ur filmerna om Jönssonligan och
          </note>
          <note>
            Charles Ingvar Jönssons stående replik: ''Jag har en plan.''
            Likheten är stor, ingen tror på Charles
          </note>
          <note>
            Ingvar Jönsson och hans storartade planer. Samma sak är det med
            Börje Hörnlund och hans planer.
          </note>
          <note>
            Fru talman! Jag tycker de arbetslösa som nu oroar sig har rätt
            att få ett besked om vad som skall hända -- om inte i detalj så
            i vart fall på ett ungefär.
          </note>
          <note>
            Vad är det för en fantastisk åtgärd minister
          </note>
          <note>
            Hörnlund har tänkt sig genomdriva? Vilken ersättning kommer den
            arbetslöse att få? Om det finns en sådan åtgärd, Börje Hörnlund,
            varför sätts den då inte in på en gång så att alla arbetslösa
            slipper vara arbetslösa?
          </note>
          <note>
            Och varför denna bakvända ordning? Beslut som berör hundratusentals
            människors väl och ve skall fattas innan vi vet vad som skall
            hända dem i ett senare skede. Det rimliga måste ju vara att vi
            utreder först och sedan fattar beslut.
          </note>
          <note>
            Fru talman! Vi har i vår motion krävt en parlamentarisk utredning
            om arbetslöshetsförsäkringen. Vi har påtalat detta tidigare, men
            varje gång har den borgerliga majoriteten tillsammans med Ny demokrati
            avslagit våra förslag. Det lär inte vara annorlunda i dag.
          </note>
          <note>
            Fru talman! För att det inte skall föreligga några oklarheter
            vill jag avslutningsvis säga följande:
          </note>
          <note>
            Vi har i vår motion skisserat upp hur vi vill att arbetslöshetsförsäkringen
            skall fungera i framtiden.
          </note>
          <note>
            Om väljarna ger oss förtroende i höstens val kommer vi med denna
            motion som grund att förändra det system som nu införs.
          </note>
          <note>
            Det betyder bl.a. att begränsningarna till två ersättningsperioder
            tas bort. Vi kommer att lägga fram förslag som innebär att vi
            åter får en arbetslöshetsförsäkring som verkligen är värd namnet
            arbetslöshetsförsäkring, där arbetslinjen skall vara en av de
            bärande delarna.
          </note>
          <note>
            Fru talman! Med detta vill jag yrka bifall till våra reservationer
            i betänkandet.
          </note>
          <note>
            I detta anförande instämde Göran Magnusson,
          </note>
          <note>
            Hans Karlsson, Inger Lundberg, Sigrid Bolkéus,
          </note>
          <note>
            Per Erik Granström, Bengt-Ola Ryttar, Berit
          </note>
          <note>
            Andnor, Georg Andersson, Monica Öhman,
          </note>
          <note>
            Lisbeth Staaf-Igelström, Lahja Exner, Lennart
          </note>
          <note>
            Nilsson, Lisbet Calner, Sverre Palm, Anita
          </note>
          <note>
            Jönsson, Karin Wegestål, Sten Östlund, Alf
          </note>
          <note>
            Eriksson, Birthe Sörestedt, Christer Skoog, Kjell
          </note>
          <note>
            Nilsson, Lars Hedfors, Bengt Kronblad, Alf
          </note>
          <note>
            Egnerfors, Reynoldh Furustrand, Anita Persson,
          </note>
          <note>
            Ingela Thalén, Anita Johansson, Björn Ericson,
          </note>
          <note>
            Lars Ulander och Kaj Larsson (alla s).
          </note>
          <note type="speaker">
            Anf. 151 HANS ANDERSSON (v):
          </note>
          <note>
            Fru talman! Låt mig börja med att säga att jag kan instämma i
            allting som Johnny Ahlqvist sade. Det är kanske inte så konstigt,
            eftersom de motioner som Vänsterpartiet och Socialdemokraterna
            har väckt är i sak ganska snarlika. Det finns några undantag.
            Låt mig därför passa på att yrka bifall till reservation 1, som
            handlar om avslag på propositionen med de motiveringar som där
            finns.
          </note>
          <note>
            Där är Socialdemokraterna och Vänsterpartiet fullt ut överens.
            Likadant vill jag yrka bifall till reservation 2, som gäller tillämpningstidpunkt.
          </note>
          <note>
            Därutöver yrkar jag bifall till meningsyttringen till mom. 7,
            som handlar om den inriktning en utredning om ett nytt a-kassesystem
            skall ha. Jag yrkar även bifall till meningsyttringen till mom.
            9, som handlar om ersättningsnivåer och finansiering.
          </note>
          <note>
            Fru talman! Jag vill inleda med att ta upp något som jag uppfattar
            som allvarligt i denna situation. Fru talman har ju ofta talat
            om vikten av att riksdagen granskar sina beslut, följer upp dem
            och genomför ett kvalitativt bra arbete i lagstiftningen. Min
            uppfattning är att det i vår har funnits en serie fall där riksdagen
            icke har uppfyllt rimliga krav i lagstiftningsarbetet. Vi har
            haft flera sådana fall inom arbetsmarknadsutskottets ram. Jag
            har sett flera sådana fall i socialförsäkringsutskottet. Jag tyckte
            att det var så med frågan om lönegarantin som behandlades av lagutskottet,
            och jag upplever att behandlingen av skarv-acquisen, EES-
          </note>
          <note>
            anpassningen, inte gick till på ett sätt som man har skäl att
            kräva av Sveriges riksdag.
          </note>
          <note>
            Denna proposition är en av de sämsta. Det är fråga om mycket
            dåligt förberedelsearbete.
          </note>
          <note>
            Propositionen kommer för sent. Riksdagens utskott får helt otillräckligt
            med tid att beakta frågorna. Lagrådet har inte gått igenom propositionen
            i förväg. Inga remissorgan har kommenterat det hela. Det hela
            är mycket komplicerat.
          </note>
          <note>
            Vad händer? Utskottet får propositionen på sitt bord. Vi är naturligtvis
            oeniga i de typen av ärenden som är så ideologiskt präglade. Inte
            bara det! Vi finner att det är över huvud taget svårt att tänka
            sig en lagstiftning som utgår från propositionens förslag.
          </note>
          <note>
            Utskottet skickar propositionen till Lagrådet.
          </note>
          <note>
            Lagrådet kommer med mycket amper kritik och säger att denna proposition
            egentligen inte duger som underlag för en lagstiftning.
          </note>
          <note>
            Utskottet skickar propositionen till berörda organ och myndigheter.
            Vi får många kritiska kommenterar från Kommunförbundet,
          </note>
          <note>
            Datainspektionen osv. Vi får nedgörande kritik från de a-kassor
            som sägs ha en nästan myndighetsliknande karaktär i Sverige i
            dag. Man säger att det inte är möjligt att bygga en lagstiftning
            på detta material. Naturligtvis avvisar samtliga fackliga huvudorganisationer
            samfällt denna proposition. Det är inte bara för att de tycker
            att ett och annat är dåligt, utan denna proposition kan inte ligga
            till grund för en lagstiftning. Vi pratar här om regler som under
            1993 berörde 800 000 svenskar.
          </note>
          <note>
            Utskottet har sedan mycket kort tid på sig att arbeta. Jag vill
            säga, precis som Johnny Ahlqvist sade, att man tar av sig hatten
            -- om man hade någon -- inför den kanslipersonal som arbetar under
            omänskliga förhållanden under några korta dagar för att över huvud
            taget skapa en lagstiftning som utifrån Lagrådets kommentarer
            är möjlig att tillämpa med någon form av rättssäkerhet.
          </note>
          <note>
            Därefter blir betänkandet bordlagt endast en gång.
          </note>
          <note>
            Jag förmodar att riksdagens ledamöter har mycket svårt att tillgodogöra
            sig ärendet, vars bilagor dels är regeringens lagförslag, dels
            Lagrådets kommentarer till lagförslaget, dels arbetsmarknadsutskottets
            förslag till belut med alternativa lagförslag.
          </note>
          <note>
            Nu är det den 9 juni, och redan den 1 juli, om några veckor med
            midsommar emellan, skall det nya försäkringssystemet börja tillämpas
            -- dessförinnan skall det publiceras, vinna laga kraft och komma
            i
          </note>
          <note>
            SFS. Utifrån det systemet skall man reglera förhållanden för
            en mängd människor som råkat illa ut och som icke har försörjningsmöjlighet
            i kraft av arbete, utan som måste begära bidrag. Vi får alltså
            ett nytt regelsystem.
          </note>
          <note>
            Regelsystemet leder till stora nackdelar för många arbetslösa.
            Men för att kamouflera den olustiga situationen säger man att
            det finns ett annat system, förutom det system som föreslås, nämligen
            ett övergångsregelsystem. Så det kommer inte att hända något,
            Börje Hörnlund. Jag tycker att detta är oskäligt.
          </note>
          <note>
            Jag tror att fru talmannen och riksdagens ledamöter vet tillräckligt
            mycket om denna tidspress och denna undermåliga proposition. Det
            är inte rimligt med tidspressen mellan det att beslutet fattas
            och tillämpningen hos myndigheter sker. Det är inte rimligt om
            man håller rättsstaten högt och om man vill att det skall finnas
            rättssäkerhet.
          </note>
          <note>
            Bara detta faktum är ett starkt motiv för
          </note>
          <note>
            Vänsterpartiets avslagsyrkande i detta läge. Vi vill ha en återremiss.
            Vi måste få en utredning för att få igenom dessa frågorna.
          </note>
          <note>
            Naturligtvis finns också den politiska skillnaden;
          </note>
          <note>
            den är mycket stor. Regeringspartierna har drivit frågan ideologiskt.
            Det förekommer skrivningar i varenda finansplan som handlar om
            det. Det som jag läser i finansplanen, kompletteringspropositionen
            osv. är utomordentligt cyniskt. I dessa sägs det egentligen:
          </note>
          <note>
            Ju lättare det är att slänga ut folk från försäkringen, desto
            tryggare blir folk. Mer hävdad blir också arbetslinjen. Men det
            är ju att fullständigt vända upp och ned på begreppsbildningen.
          </note>
          <note>
            Jag är inte förvånad över den fruktansvärda ilska och folkliga
            vrede som finns mot detta förslag. Att vi kan ha olika åsikter
            och finna olika lösningar är en sak. Men detta är verkligen ett
            spjut in i dem som redan är sargade, dem som har svårt att klara
            sig. Dessa människor hänvisas närmare socialbidragskön. Befinner
            man sig i den har man ingen säkerhet längre. Då får man börja
            avyttra sina personliga tillgångar. Då talar vi inte längre om
            ett trygghetssystem, en omställningsförsäkring.
          </note>
          <note>
            Regeringen har drivit detta ärende, och regeringen skulle inte
            kunna få igenom det om det inte vore för nydemokraterna. Ny demokrati
            har visserligen föreslagit avslag på propositionen, och i Ny demokrati
            delar man i många fall Vänsterpartiets och Socialdemokraternas
            syn i en mängd detaljfrågor, som arbetsvillkor, utförsäkringsvillkor,
            ersättningsperiod osv. Men i den allmänna maktkampen och i den
            allmänna upplösningen av Ny demokrati och snart av riksdagen,
            skaffar sig regeringen och regeringspartierna stöd från resterna
            av Ny demokrati. Det har förorsakat kaos i vårt utskott, skulle
            jag vilja säga. Man har knappast vetat hur reservationer och meningsyttringar
            skulle formuleras. Situationen har nämligen ändrats sekund för
            sekund, fram till den absoluta slutpunkten av utskottets arbete
            med frågan. Men det är inte utskottsordförandens fel, tvärtom.
          </note>
          <note>
            Detta är upprörande och det drar litet av löjets skimmer över
            riksdagen; det är det värsta av allt.
          </note>
          <note>
            Det finns ju inget viktigare än att upprätthålla god lagstiftningsförmåga
            och god politisk demokrati genom ett bra riksdagsarbete, oavsett
            om vi inte ofta delar uppfattningar i sak.
          </note>
          <note>
            Det gör vi inte. Det är alldeles tydligt, vilket man kan konstatera
            när man ser närmare på regeringens strategi. Det handlar ju om
            att avreglera arbetsmarknaden och om att försämra för de fackliga
            organisationerna och därmed för löntagarkollektivet. Det handlar
            om att försämra arbetsrätten, arbetslöshetsförsäkringen och arbetsmarknadspolitiken,
            som vi skall diskutera mer i morgon. Från regeringens sida finns
            det en mycket stark inriktning att försämra trygghetssystemen.
            Jag vill t.o.m. säga att den är så konsekvent att det är en form
            av klasspolitik, eller klasskampspolitik. Men det sker i strukturella
            former med den ena lagen efter den andra och med det ena trygghetssystemet
            efter det andra. Och udden är alltid riktad mot löntagare och
            mot dem som har det svårast.
          </note>
          <note>
            Arbetslöshetsförsäkringen i Sverige har en lång historia. Det
            var just för att man inte skulle få konflikten mellan de arbetare
            som hade jobb och dem som hade stötts ut från jobb som fackliga
            solidariska a-kassor byggdes upp. Det var för att man inte skulle
            få dumpningseffekter, dvs. social dumpning. Det byggde på en stark
            solidaritetskänsla.
          </note>
          <note>
            Arbetslöshet uppstår. Den uppstår nu i katastrofal omfattning.
            Det är en kombination av strukturella förändringar i Sverige,
            konjunkturförlopp och den ekonomiska politik som regeringen driver
            och har ansvar för.
          </note>
          <note>
            Arbetslöshetsförsäkringen skall spela en roll i ett trygghetssystem
            där arbetslinjen främjas. Den skall samspela med arbetsmarknadspolitiken.
            Den som är arbetslös skall garanteras trygghet om han kvalificerat
            sig genom ett deltagande i arbetslivet.
          </note>
          <note>
            Sedan skall den arbetslöse kunna klara en omställning, bl.a.
            med hjälp av arbetsmarknadspolitiken.
          </note>
          <note>
            Vi har hög anslutningsgrad i Sverige. Inget europeiskt land har
            högre anslutningsgrad. Men
          </note>
          <note>
            Börje Hörnlund säger att vi i Sverige skall ha en allmän obligatorisk
            kassa. Men de länder som har det har lägre anslutningsgrad. De
            har lägre täckningsgrad. Hur många som är försäkrade beror ju
            på vilka kvalifikationsvillkor man i första hand har. Vid en europeisk
            jämförelse är det intressant att se att de länder, förutom Sverige,
            som har koppling mellan a-kassa och fackförening också har den
            i särsklass högsta andelen försäkrade. De har dessutom de bästa
            villkoren.
          </note>
          <note>
            Men det är ju inte så konstigt.
          </note>
          <note>
            Fackföreningsrörelsen har ju ett oerhört stort intresse av att
            skydda sina medlemmar, inte bara direkt utan också indirekt. Det
            görs genom att man skyddar alla dem som skulle kunna konkurrera
            på en absolut fri arbetsmarknad. Vi skulle då få dumpningseffekter.
          </note>
          <note>
            A-kassans uppgifter är att skapa trygghet för den enskilde, att
            stödja en rimlig lönebildning utan att mängden arbetslösa skall
            vara som ett sänke som drar ned lönenivån vid dåliga konjunkturer.
            Men det är precis det som regeringen vill. Det finns mycket tydliga
            skrivningar av det slaget såväl i kompletteringspropositionen
            som i finansplanen.
          </note>
          <note>
            Men tanken med a-kassesystemet är att det tillåter omstrukturering
            på arbetsmarknaden, en omstrukturering som sker av tekniska skäl
            eller av marknadsskäl. Människor kan då om de mister sitt jobb
            ändå ha sin försörjning, ställa om och komma in på en sektor som
            växer. Det är en del av den fackliga solidariteten, som också
            är en del av kontrollapparaten. Våra a-kassor har en decentraliserad
            funktion. Summa summarum är det den svenska arbetslinjen som till
            mycket stor del har en bas i vårt a-kassesystem.
          </note>
          <note>
            I Vänsterpartiet menar vi att detta förslag till lagstiftning
            inte kan accepteras. Det måste utredas, och i Vänsterpartiets
            motion har vi angivit en inriktning, en inriktning som dock avvisas
            av utskottet. Däremot säger utskottet att det skall göras utredning
            med anledning av Vänsterpartiets krav. Det är ju klart! Allt måste
            ju utredas. Det är säkerligen 15 till 20 punkter som är oklara,
            och som på nytt måste utredas.
          </note>
          <note>
            Det för mig, helt kort, in på de sakliga problemen.
          </note>
          <note>
            Att riksdagen fattar beslut om en tillämpning fr.o.m. den 1 juli
            är ohemult. Det måste ske mot bättre vetande.
          </note>
          <note>
            Börje Hörnlund säger att det är mycket viktigt med konkurrensneutralitet,
            vilket utskottet också säger.
          </note>
          <note>
            Sedan vill man införa en lagstiftning utan konkurrensneutralitet!
            Det är inte ofta som moderaterna föreslår ett förstatligande.
            Men om man med ett subventionerat förstatligande kan krossa facket
            kanske ändamålet helgar medlen.
          </note>
          <note>
            Det är hemskt! Det förvånar mig att ansvariga riksdagspolitiker
            kan fatta denna typ av beslut.
          </note>
          <note>
            Detta är ett oskäligt förslag om utförsäkring, deltidsarbete,
            neutralitet osv. Det är oskäligt på punkt efter punkt som räknas
            upp i propositionen och i utskottets betänkande.
          </note>
          <note>
            Ersättningsperioderna kommer att verka tvärtemot vad vi brukar
            säga, dvs. ju längre tid man kan hålla sig borta från arbetsmarknadspolitiska
            åtgärder och utbildning ju längre tid kan man kanske passivt gå
            och stämpla. Vad är det för politik?
          </note>
          <note>
            Fru talman! Det har ofta sagts att det är viktigt med granskning
            och uppföljning. En av de viktigaste bitarna i Riksdagsrevisorernas
            genomgång av arbetsmarknadspolitiken var just detta --
          </note>
          <note>
            incitamentsstrukturen, som det så vackert heter.
          </note>
          <note>
            Det gäller alltså att se till att villkor och regler verkar för
            de målsättningar som vi är överens om.
          </note>
          <note>
            Här gör man precis tvärtom. Jag begriper inte hur
          </note>
          <note>
            Börje Hörnlund och Sonja Rembo över huvud taget kan försvara
            någonting sådant.
          </note>
          <note>
            Normalarbetstiden har Johnny Ahlqvist kommenterat. Förslaget
            leder till oerhörda problem, drabbar deltidsarbetande osv.
          </note>
          <note>
            Beredskapsjobb är inte längre riktiga beredskapsjobb för dem
            som har dem. Det har kulturarbetarna plötsligt upptäckt, som mycket
            ofta spelar teater -- och vi applåderar. Men de går på beredskapsarbeten.
            Då gäller inte det allmänna arbetsvillkoret, utan det blir det
            särskilda arbetsvillkoret, som inte kvalificerar för ersättning.
          </note>
          <note>
            Ersättningsnivån blir för hög, därför att den är avtalad i beredskapsavtal.
            Det får man inte räkna med. Vad är detta? Ni kommer att få höra
            från
          </note>
          <note>
            Dramaten och Operan om ni fattar sådana här beslut.
          </note>
          <note>
            Utförsäkringsbomben kamoufleras under tre år, och man säger att
            det skall komma någonting annat. Vi vet inte så noga vad, men
            någonting skall det bli. Man kamouflerar de oerhört negativa effekterna,
            så att de inte skall komma upp till ytan när lagstiftningen antas.
            Detta är lurendrejeri. Det är ett sätt att slippa en diskussion
            om de lagförslag man lägger fram. Bortsett från att jag är sakligt
            oense med utskottsmajoriteten, tycker jag att det är ohemult att
            lägga fram sådana här förslag. Det finns en lång rad ytterligare
            förslag, som vi har redovisat i vår motion.
          </note>
          <note>
            Summa summarum kommer detta att drabba långtidsarbetslösa, kommuner
            och kvinnor. Det är ett mera komplext förslag. Arbetsvillkoret
            lånar man från KAS, och det är mycket sämre än det som finns inom
            arbetslöshetsförsäkringen. Det leder till större godtycklighet.
            Det viktiga är hur de arbetade timmarna är förlagda i kalendern,
            inte hur mycket jobb man har gjort och vilken förankring man har
            på arbetsmarknaden.
          </note>
          <note>
            Arbetslöshetskassornas samorganisation har vädjat till utskottet
            och sagt: Ta inte detta! De har visat exempel på 20 olika fall
            där det här fungerar illa.
          </note>
          <note>
            Utskottsmajoriteten lyssnar inte -- mest av ideologiska skäl,
            eller också är man tvungen, inför valet. Kontrollen kommer att
            bli sämre.
          </note>
          <note>
            Fru talman! Förutom de här regelfrågorna tog vi upp några andra
            frågor i den motion som vi väckte och i andra sammanhang. En sådan
            fråga är ersättningsnivån för de arbetslösa. Det statsfinansiells
            läget är svårt -- vi är medvetna om det. Men de arbetslösa har
            ett mycket svårt försörjningsläge. Det här är den socialförsäkring
            som kan sägas ge lägst ersättning. Taket ligger på ungefär 5,5
            basbelopp eller lägre, eftersom det inte är indexreglerat eller
            basbeloppsreglerat. Vi har föreslagit en nivå på 90 % i stället
            för 80 %, och vi har föreslagit att man går tillbaka till den
            nivå som gällde för ett och ett halvt år sedan, nämligen 598 kr
            som tak. Den finansieringen klarar vi genom en arbetsgivaravgiftshöjning
            på 0,7 procentenheter.
          </note>
          <note>
            Det är någonting som vi kan bära väl, i solidaritetens namn.
          </note>
          <note>
            Frågan om ersättningsnivå och finansiering ligger litet vid sidan
            om. För oss är den utomordentligt viktig; den är en grundbult
            i den ekonomiska politik som vi lägger fram och en grundbult i
            den solidaritetspolitik som vi menar skall prägla arbetsmarknadspolitiken,
            där a-kassefrågan är en del.
          </note>
          <note>
            Fru talman! Jag har redan nämnt mina yrkanden, så jag avslutar
            mitt anförande nu, något för sent.
          </note>
          <note type="speaker">
            Anf. 152 SONJA REMBO (m):
          </note>
          <note>
            Fru talman! Europaunionens ekonomiska och sociala kommitté har
            yttrat sig över den s.k.
          </note>
          <note>
            vitboken om sysselsättningen i Europa. Kommittén har funnit att
            den djupa svenska krisen visar att det måste vara balans mellan
            den produktiva delen av ekonomin och den sociala, offentliga sektorn.
          </note>
          <note>
            Tyska LO:s representant i kommittén skriver under på detta och
            säger att man måste lära av de misstag som har gjorts i Sverige.
          </note>
          <note>
            Ungefär samtidigt presenterade statsvetenskapliga institutionen
            vid Göteborgs universitet en rapport om väljarprioriteringar och
            noterade: ''Samtidigt som budgetunderskottet är rekordstort har
            tilltron till och förhoppningarna på den offentliga sektorn aldrig
            varit större. Denna situation utgör politikens dilemma under 1990-talet.''
          </note>
          <note>
            Debatterna med anledning av de förändringar i olika regelsystem
            som under de senaste åren beslutats av majoriteten i denna kammare
            bär vittnesbörd om detta dilemma. De handlar nästan uteslutande
            om de etablerade institutionernas motstånd mot förändringar, men
            mycket sällan om villkoren för välstånd och välfärd.
          </note>
          <note>
            Det gäller inte minst debatten kring arbetslöshetsförsäkringen.
          </note>
          <note>
            Arbetsmarknadsutskottet återkommer nu till kammaren med förslag
            till utformning av den allmänna arbetslöshetsförsäkring som aviserades
            i samband med kammarens principbeslut den 15
          </note>
          <note>
            december förra året om att fr.o.m. den 1 juli i år införa en
            allmän arbetslöshetsförsäkring.
          </note>
          <note>
            En allmän försäkring har länge stått på regeringspartiernas lista
            över angelägna reformer.
          </note>
          <note>
            Det finns många skäl för att den ekonomiska tryggheten vid arbetslöshet
            skall vara utformad som en allmän försäkring; först och främst
            rättviseoch anständighetsskäl.
          </note>
          <note>
            Den nuvarande försäkringen administreras av arbetslöshetskassor,
            knutna till de fackliga organisationerna. Kassorna är ingalunda
            att betrakta som privata, utan har snarare en myndighetsliknande
            funktion. Alla måste medverka till finansieringen utan att kunna
            tillgodoräkna sig de förmåner som försäkringen ger.
          </note>
          <note>
            Alltför ofta är det påtagligt besvärligt för den som inte är
            medlem i en facklig organisation att kunna utnyttja sin rättighet
            att få vara med i en a-kassa.
          </note>
          <note>
            Om de över huvud taget lyckas hitta en -- akassorna återfinns
            t.ex. inte i telefonkatalogen --
          </note>
          <note>
            möts de ofta av motstånd. De får ofta en betydligt sämre service,
            trots att de flesta kassorna tar ut en högre administrationsavgift
            från medlemmar som inte samtidigt är medlemmar i den fackliga
            organisationen.
          </note>
          <note>
            Det andra skälet är underskotten i
          </note>
          <note>
            Arbetsmarknadsfonden, som uppgår till totalt mer än 50 miljarder
            kronor. Finansieringen motverkar räntesänkningar och en ytterligare
            förbättring av investeringsklimatet och därmed möjligheterna att
            få i gång nya verksamheter och fler riktiga jobb.
          </note>
          <note>
            Därmed bidrar arbetslöshetsförsäkringen till den obalans som
            EU-rapporten talar om och som har lett till arbetslöshet.
          </note>
          <note>
            Det tredje skälet har att göra med arbetslöshetsförsäkringens
            roll som ett led i en politik för arbete och för att upprätthålla
            det som vi kallar arbetslinjen. Den som blivit arbetslös skall
            så snabbt som möjligt kunna återgå i reguljärt arbete.
          </note>
          <note>
            Försäkringen skall därvid fungera som det yttersta skyddsnätet.
            Däremot har det aldrig varit avsikten att den, som nu alltför
            ofta är fallet, medverkar till vad som i praktiken fungerar som
            en inkomstgaranti under obegränsad tid.
          </note>
          <note>
            Det är naturligtvis berömvärt att den nuvarande ambitiösa arbetsmarknadspolitiken,
            i kombination med de kraftansträngningar som görs av
          </note>
          <note>
            Arbetsmarknadsverket, givit till resultat att antalet utförsäkringar
            från arbetslöshetsförsäkringen ligger på en lägre eller samma
            nivå som de gjorde under de överhettade åren på 1980-talet. Det
            visar att de s.k. utförsäkringsgarantierna fyllt den avsedda funktionen.
          </note>
          <note>
            Samtidigt börjar emellertid återigen problemet med flaskhalsar
            att uppträda inom den expansiva delen av arbetsmarknaden. Det
            är då viktigt att det ges klara signaler att det inte finns valfrihet
            mellan arbete och ersättning från försäkringssystemen.
          </note>
          <note>
            Det förslag till en allmän arbetsmarknadsförsäkring som nu ligger
            på riksdagens bord innebär att kraven på den ekonomiska politiken
            och arbetsmarknadspolitiken skärps.
          </note>
          <note>
            Ansträngningarna att skapa förutsättningar för ekonomiskt bärkraftiga
            arbeten i gamla och nya verksamheter måste fortsätta, liksom ansträngningarna
            att utforma utbildnings- och arbetsmarknadspolitiken så att de
            leder till de kunskaper och andra kvalifikationer som krävs för
            att man skall kunna få arbete på den reguljära arbetsmarknaden.
          </note>
          <note>
            Den parlamentariska arbetsmarknadspolitiska utredningen har en
            stor uppgift att fylla i arbetet med att analysera den nuvarande
            arbetsmarknadspolitiken och utforma en politik för framtiden.
          </note>
          <note>
            Förslaget till en allmän arbetsmarknadsförsäkring innebär att
            de nuvarande arbetslöshetskassorna kompletteras med en KAS-administrerad
            försäkring för dem som inte är medlemmar i en facklig a-kassa.
            Den allmänna försäkringen förutsätter emellertid inte medlemskap.
          </note>
          <note>
            För att man skall uppbära ersättning måste ett avgiftsvillkor
            och ett arbetsvillkor uppfyllas. Ett särskilt arbetsvillkor införs
            huvudsakligen avsett för deltidsarbetande eller sådana med oregelbundet
            arbete.
          </note>
          <note>
            Arbetsvillkoret har utformats så att det blir ett rättvisande
            underlag för beräkningen av normalarbetstiden och dagsförtjänsten
            samtidigt som det markerar att rätten till ersättning har en klar
            anknytning till arbetsmarknaden. Så är knappast fallet med dagens
            system som innebär att redan 225 timmars arbete under ett år,
            dvs. ungefär
          </note>
          <note>
            15 %, ger rätt till full ersättning under praktiskt taget obegränsad
            tid.
          </note>
          <note>
            Fler arbetslösa som har en stark anknytning till arbetsmarknaden
            kommer att kunna uppbära ersättning från försäkringen jämfört
            med hur det är i dag. Möjligheterna att genom arbetsmarknadspolitiska
            åtgärder kvalificera sig för en ny ersättningsperiod begränsas
            däremot.
          </note>
          <note>
            Den praxis som har utvecklats då det gäller beräkningen av normalarbetstiden
            och den lön som försäkringen skall ersätta innebär -- framför
            allt vid deltidsarbete -- att heltidsersättning i praktiken kan
            utgå hur länge som helst. Detta är inte i överensstämmelse med
            principerna för försäkringen. Detta stämmer inte heller med intentionerna
            för arbetsmarknadspolitiken. I stället för att skapa förutsättningar
            och incitament för arbete permanentas en struktur på arbetsmarknaden
            som inte har framtiden för sig och som bl.a. har medfört att kvinnor
            har blivit ensidigt beroende av offentliga arbetsgivare.
          </note>
          <note>
            Jag kan inte frigöra mig från intrycket att utformningen och
            tillämpningen av dagens arbetslöshetsförsäkring är mer ägnad att
            stödja och konservera den fackliga inkomstpolitiken än att utgöra
            en aktiv del av en aktiv arbetsmarknadspolitik.
          </note>
          <note>
            De nya reglerna ger en inkomsttrygghet under cirka tre år. De
            blir mer rättvisande och ger ekonomiska motiv för arbete i stället
            för bidrag. De innebär också att vi kan få ett slut på den orättfärdiga
            ordningen att arbetsgivare -- med arbetstagarens och fackets goda
            minne -- endast erbjuder deltidsarbete i fullt medvetande om att
            staten går emellan och betalar upp till heltidslön.
          </note>
          <note>
            Ersättningsperioderna för erhållande av dagpenning begränsas
            i normalfallet till två om vardera 300 dagar. För den som har
            fyllt 55 år är den första ersättningperioden 450 dagar. Grundbelopp
            enligt KAS är också fortsättningsvis begränsat till
          </note>
          <note>
            150 dagar för arbetstagare under 55 år.
          </note>
          <note>
            Avsikten är att den första ersättningsperioden, som givetvis
            inte skall vara längre än nödvändigt, skall avlösas av arbetsmarknadspolitiska
            åtgärder. Den som fortfarande är arbetslös efter en andra ersättningsperiod
            skall få tillgång till intensifierade arbetsmarknadspolitiska
            insatser. Avsikten är givetvis att arbetslösa skall komma i arbete.
          </note>
          <note>
            Som framgår av propositionen är det meningen att den som under
            en ersättningsperiod får ett arbete skall få fortsätta att lyfta
            ersättning under återstående dagar när han eller hon åter blir
            arbetslös -- detta för att inte motverka att arbetslösa tar tillfälliga
            arbeten när sådana erbjuds. Varje arbete är naturligtvis bättre
            än arbetslöshet.
          </note>
          <note>
            Begränsningen av ersättningsperioderna har av oppositionen utmålats
            som att arbetslösa hänsynslöst skulle lämnas åt sitt öde och tvingas
            lita till socialbidrag. Kommunfolket har skrämts med att förslaget
            skulle innebära en tickande
          </note>
          <note>
            ''socialbidragsbomb''.
          </note>
          <note>
            Fru talman! Jag kanske gör socialdemokrater och andra besvikna,
            men det blir ingen
          </note>
          <note>
            ''socialbidragsbomb''.
          </note>
          <note>
            Tvärtom kommer fler arbetslösa att kunna uppbära arbetslöshetsersättning.
            Därför räknar såväl regeringen som Kommunförbundet med att kommunerna
            kommer att få ökade skatteintäkter.
          </note>
          <note>
            Hur det blir om ett par år är naturligtvis beroende av hur arbetsmarknaden
            utvecklas och hur framgångsrik den ekonomiska politiken och arbetsmarknadspolitiken
            är. Men jag kan försäkra att alla har mycket höga ambitioner.
          </note>
          <note>
            Övergångsreglerna är mycket generösa. Ingen behöver riskera utförsäkring
            förrän tidigast 1997.
          </note>
          <note>
            Merparten av dagens arbetslösa bör dessförinnan rimligen ha kommit
            i arbete.
          </note>
          <note>
            Utskottets beredning av propositionen har varit mycket seriös
            och tidskrävande. Jag kan hålla med dem som säger att arbetet
            otvivelaktigt hade underlättats av en bättre underbyggd proposition
            och av en proposition som hade kommit då den var aviserad. Nu
            har emellertid utskottet genomfört en omfattande remissbehandling
            som är kompletterad med muntliga redovisningar av berörda parter,
            myndigheter och organisationer.
          </note>
          <note>
            Lagrådsbehandlingen har varit ingående.
          </note>
          <note>
            Jag instämmer i den eloge som har givits utskottets kansli; den
            är välförtjänt. Ett intensivt och ytterst kompetent arbete av
            detta kansli har, med lagrådets yttrande som utgångspunkt, lett
            till att det betänkande som nu föreligger innehåller en lagtext
            som är väl genomarbetad. Den är tydligare och utgör ett bättre
            underlag för tillämpningen än propositionens förslag. De förändringar
            som har gjorts är av lagteknisk och språklig karaktär.
          </note>
          <note>
            Enkelt och lättfattligt blir nog aldrig det system som reglerar
            en arbetslöshetsförsäkring. Det ligger i sakens natur. Men jag
            delar uppfattningen att det borde gå att få ett system som inte
            är fullt så krångligt som dagens eller det som nu föreslås.
          </note>
          <note>
            Jag har redan nämnt den arbetsmarknadspolitiska utredningen,
            som enligt sina direktiv skall studera arbetslöshetsförsäkringens
            roll inom arbetsmarknadspolitiken och för lönebildningen.
          </note>
          <note>
            Regeringen har också i sin proposition aviserat en rad delfrågor
            som måste utredas. En hel del av dessa är gamla bekanta. Dit hör
            företagarnas speciella situation liksom de deltidsarbetandes.
          </note>
          <note>
            Socialdemokratiska och borgerliga regeringar har under många
            år försökt finna lösningar utan att lyckas riktigt bra.
          </note>
          <note>
            Kvar från höstens proposition står frågan om avgångsvederlagen.
            Detta är en komplicerad fråga, och utskottet har inte varit berett
            att utan noggrann utredning redan nu föreslå en lagstiftning.
          </note>
          <note>
            Med tanke på den utveckling som kan förutses och den snabba förändringstakten
            på arbetsmarknaden kan det emellertid vara välbetänkt att utreda
            arbetslöshetsförsäkringen i ett längre perspektiv.
          </note>
          <note>
            Utredning har också begärts av samtliga oppositionspartier. Utskottet
            anser att det skall ges regeringen till känna.
          </note>
          <note>
            Det finns ett problem som särskilt framhålls som angeläget att
            få till stånd en snabb lösning på. Det gäller frågan om konkurrensneutralitet
            mellan den statliga arbetsmarknadsförsäkringen och de fackliga
            arbetslöshetskassorna. Utskottet uppmanar regeringen att snabbt
            återkomma med det aviserade förslaget.
          </note>
          <note>
            Just denna fråga har stått i centrum för den fackliga kritiken
            mot den allmänna försäkringen. Jag tycker att denna kritik har
            antagit orimliga proportioner.
          </note>
          <note>
            De enskilda medlemmarnas avgifter till de fackliga a-kassorna
            uppgår i allmänhet till ett par tior i månaden. Att utmåla detta
            som en fråga om liv och död för de fackliga a-kassorna tyder,
            enligt min uppfattning, på dåligt självförtroende.
          </note>
          <note>
            Representanter för de tre huvudorganisationerna har inför utskottet
            berättat om den utomordentliga service som de fackliga a-kassorna
            tillhandahåller för sina arbetslösa medlemmar. Jag är övertygad
            om att denna service också i fortsättningen kommer att utgöra
            ett starkt motiv för ett fortsatt medlemskap i de fackliga kassorna.
          </note>
          <note>
            Man kan dessutom ta i beaktande att det inte är så många år sedan
            de fackliga organisationerna av den generösa socialdemokratiska
            regeringen -- med stöd av de dåvarande kommunisterna -- fick en
            gåva bestående av ca 2,5 miljarder kronor ur kassornas fonder.
            Det skedde i samband med att staten övertog betalningsansvaret
            för arbetslöshetsersättningarna. Det förefaller mig som om de
            fackliga organisationerna inte har särskilt stort fog för sin
            klagan.
          </note>
          <note>
            Inte desto mindre skall frågan om konkurrensneutraliteten naturligtvis
            lösas så snart det någonsin är möjligt. Också regeringen har mycket
            bestämt uttryckt denna uppfattning.
          </note>
          <note>
            Tidigare socialistiska riksdagsmajoriteter har gång på gång avslagit
            motioner från de nuvarande regeringspartierna om en parlamentarisk
            utredning. Socialistiska majoriteter i denna kammare har inte
            ens velat medverka till att sprida information om medlemskap i
            a-kassorna genom exempelvis arbetsförmedlingarna. Det har det
            också motionerats om i många år.
          </note>
          <note>
            Därför är socialdemokraterna inte trovärdiga när de nu begär
            en parlamentarisk utredning. De är inte trovärdiga när de nu gör
            gällande att de vill ha en försäkring som omfattar alla. Hela
            deras strävan har gått ut på att hindra och förhala en allmän
            arbetslöshetsförsäkring. De har ingen annan avsikt än att bevara
            det fackliga a-kassemonopolet. Deras andrahandsyrkande om att
            försäkringen inte skall träda i kraft förrän vid årsskiftet syftar
            enbart till att göra det enklare att vid ett tänkt regeringsskifte
            riva upp den allmänna försäkringen. Detta har också bekräftats
            under utskottsbehandlingen.
          </note>
          <note>
            När man har plöjt igenom allt råskäll och alla invektiv i den
            socialdemokratiska motionen och kommer fram till kärnan finner
            man att också socialdemokraterna inser behovet av förändringar
            i det nuvarande systemet. De utgår emellertid från att a-kassorna
            också skall administrera grundskyddet, som motsvarar dagens KAS,
            och att de som inte är medlemmar i en a-kassa inte heller skall
            få ersättning utöver grundskyddet.
          </note>
          <note>
            Det är lätt att instämma i deras önskemål om att ersättning borde
            kunna utgå upp till 7,5 basbelopp.
          </note>
          <note>
            Om socialdemokraterna inte hade undanröjt den möjlighet till
            tilläggsförsäkringar som den borgerliga regeringen öppnade 1981/82,
            så hade vi redan i dag kunnat ha frivilliga tilläggsförsäkringar
            som hade täckt inkomstbortfallet upp till 7,5
          </note>
          <note>
            basbelopp.
          </note>
          <note>
            Jag noterar att Socialdemokraterna inte föreslår borttagande
            av karensdagarna och inte heller en återgång till en ersättningsnivå
            på 90 %.
          </note>
          <note>
            Däremot finns det anledning att begrunda deras förslag till finansiering.
            Det gäller en femprocentig marginalskatt på inkomster över 17
            000 kronor, en överföring av arbetsgivaravgiften för sjukförsäkringen
            till arbetsmarknadsfonden vilket på fem till sju år skall, som
            det heter, frigöra ca 35
          </note>
          <note>
            miljarder kronor samt ett avskaffande av egenavgiften men ett
            återinförande av finansieringsavgiften till a-kassorna. Vad det
            handlar om är kort och gott en gigantisk skatte- och avgiftshöjning
            för såväl arbetstagarna som arbetsgivarna.
          </note>
          <note>
            Jag skulle gärna vilja höra vilken analys som leder
          </note>
          <note>
            Johnny Ahlqvist till att tro att detta kommer att skapa bättre
            förutsättningar för ett konkurrenskraftigt näringsliv och konkurrenskraftiga
            jobb. Och hur mycket kommer kommuner och landsting att tvingas
            höja skatten?
          </note>
          <note>
            Också de skall ju betala såväl sjukfrånvaron som arbetslöshetsersättningarna.
            Samtidigt tänker ni er ju att det är kommuner och landsting som
            skall tillhandahålla de statligt subventionerade jobben.
          </note>
          <note>
            Hur går det ihop?
          </note>
          <note>
            Jag har ingen särskild kommentar till det Hans
          </note>
          <note>
            Andersson sade utöver det som redan har sagts.
          </note>
          <note>
            Utredningsönskemålet är tillgodosett. I övrigt noterar jag att
            hans parti fortfarande tror på jultomten. Han skriver önskelistor
            utan tanke på hur alla gottepåsarna skall finansieras. Men det
            är som det brukar vara från det hållet.
          </note>
          <note>
            Fru talman! Det finns inga enkla lösningar på de ekonomiska problem
            som Sverige har dragit på sig sedan 1960-talet. Vi som bär det
            politiska ansvaret för den framtida utvecklingen har all anledning
            att lyssna noga på vad EU:s ekonomiska och sociala kommitté säger
            när de håller fram Sverige som ett varnande exempel på hur det
            går när välfärdssystemet tillåts underminera grunden för allt
            det som skapar välstånd.
          </note>
          <note>
            Det är för att förhindra en utveckling mot att
          </note>
          <note>
            Sverige blir en fattignation i Europa och för att bereda väg
            för arbete och välfärd som en majoritet i arbetsmarknadsutskottet,
            bestående av de fyra regeringspartierna och Ny demokrati, nu lägger
            fram ett förslag till en arbetsmarknadsförsäkring för alla som
            har en fast anknytning till arbetsmarknaden och som ger en god
            inkomsttrygghet och möjligheter att efter arbetslöshet komma tillbaka
            i produktivt arbete.
          </note>
          <note>
            Fru talman! Jag yrkar bifall till utskottets hemställan.
          </note>
          <note>
            I detta anförande instämde Patrik Norinder,
          </note>
          <note>
            Anders G Högmark och Charlotte Cederschiöld
          </note>
          <note>
            (alla m).
          </note>
          <note type="speaker">
            Anf. 153 JOHNNY AHLQVIST (s) replik:
          </note>
          <note>
            Fru talman! Jag vill varna Sonja Rembo för det sista hon sade
            i sitt inlägg. Sonja Rembo gör samma misstag som vissa borgerliga
            statsråd har gjort. Man säger att man nu måste EU-anpassa arbetslöshetsförsäkringen.
            Jag tillhör den kategori som faktiskt tycker att vi skall vara
            medlemmar i
          </note>
          <note>
            EU. Det verkar som om de moderata politikerna hela tiden säger
            att vi måste genomföra stora förändringar i våra nuvarande system,
            annars klarar vi oss inte i EU. Jag varnar för sådana inlägg,
          </note>
          <note>
            Sonja Rembo. Det räcker med att den biträdande finansministern,
            eller skatteministern, har använt det argumentet under sina tre
            år som minister.
          </note>
          <note>
            Jag begärde ordet därför att Sonja Rembo sade att nuvarande regler
            medför att flera får sysselsättning.
          </note>
          <note>
            Jag vill tala om för Sonja Rembo att 1989/90 var det
          </note>
          <note>
            500 000 flera människor som hade ett jobb i det här landet. Vi
            hade då ett betydligt generösare regelsystem i arbetslöshetsförsäkringen
            än vad vi har i dag. Ändå var det så många fler människor som
            hade jobb.
          </note>
          <note>
            Sonja Rembo säger att man lagt fram förslaget för att slå vakt
            om arbetslinjen. Så är det inte, Sonja
          </note>
          <note>
            Rembo. Det förslag som läggs fram i dag liksom det förslag som
            har lagts fram tidigare, medför t.ex. att ungdomar inte genomgår
            utbildning. De får bättre ersättning om de ligger hemma och sparkar
            sig trötta än om de utbildar sig, eftersom utbildningsbidraget
            är reducerat.
          </note>
          <note>
            Detsamma gäller för arbetslöshetsförsäkringen. I
          </note>
          <note>
            dag har vi ett system som innebär att om man tar ett lägre betalt
            jobb eller ett kort påhugg, så straffas man inte. Men med det
            förslag som Sonja Rembo säger främjar arbetslinjen, straffas man
            om man tar ett deltidsjobb eller ett tillfälligt jobb med sämre
            ersättning. Hur kan man då, som Sonja Rembo gör, säga att detta
            främjar arbetslinjen? Det stämmer inte alls, Sonja Rembo, med
            de vackra parollerna från valrörelsen 1991 om att det skall löna
            sig att arbeta. Det här förslaget motarbetar alltihop.
          </note>
          <note>
            Vore det inte bättre om Sonja Rembo en gång för alla erkände
            att hon inte har lagt fram detta förslag med omsorg om de arbetlösa.
            I slutet på Sonja
          </note>
          <note>
            Rembos inledningsanförande kom det fram varför man har lagt fram
            det här förslaget. Man är ute efter de fackliga organisationerna.
            Gång efter gång påstår Sonja Rembo i talarstolen här i kammaren
            att man får sämre service om man inte är med i den fackliga organisationen.
            Gång på gång har jag krävt att Sonja Rembo skall redovisa sina
            exempel. Det har hon aldrig kunnat göra. Det är bara ett påhopp
            på de fackliga organisationerna och på hur de sköter sin verksamhet
            ute i landet. Jag skäms faktiskt när sådana uttalanden görs.
          </note>
          <note type="speaker">
            Anf. 154 SONJA REMBO (m) replik:
          </note>
          <note>
            Fru talman! Johnny Ahlqvist varnade för en EU-
          </note>
          <note>
            anpassning av politiken. Den rapport jag refererade till varnar
            faktiskt EU-länderna för att anpassa sig till den svenska modellen.
            De lär av
          </note>
          <note>
            Sveriges misstag och tänker inte upprepa dem.
          </note>
          <note>
            I morgon kommer vi att få diskutera arbetsmarknadspolitiken här
            i kammaren. Men jag kan inte låta bli att notera att Socialdemokraternas
            och Johnny Ahlqvists argumentation när det gäller arbetsmarknadspolitiken
            i kombination med arbetslöshetsförsäkringen genomgående går ut
            på att skapa arbete med hjälp av statliga subventioner inom den
            offentliga sektorn, AMS-sektorn. Med generösa stöd ifrån arbetslöshetsförsäkringen
            varvade med sådana åtgärder vill man låsa in människor i ett permanent
            B-lag på arbetsmarknaden.
          </note>
          <note>
            Det är precis en sådan utveckling som EU:s arbetsmarknadspolitiska
            och sociala kommitté varnar för. Jag tycker att det finns anledning
            även för Johnny Ahlqvist att ta till sig vad kommittén faktiskt
            säger.
          </note>
          <note>
            Arbetslösheten har ökat under senare år. Det är förvisso sant.
            Jag tycker dock att Johnny Ahlqvist ändå med litet ödmjukhet bör
            komma ihåg att den ökningen började 1990. Jag minns inte om Johnny
          </note>
          <note>
            Ahlqvist satt med i arbetsmarknadsutskottet vid den tidpunkten.
            Men jag kan erinra om hur Göte
          </note>
          <note>
            Bernhardsson, AMS-generaldirektör, kom till utskottet i december
            1990. Han var skakad över de höga varseltal som noterades för
            oktober och november 1990. Våren 1991 uttalade Mona Sahlin att
            man inte hade kunnat förutse den dramatiska utvecklingen på arbetsmarknaden.
            Det var då det började. Det var då resultaten av 20 års ekonomisk
            politik i socialdemokratisk anda blev skenande arbetslöshet. Senare
            blev varseltalen så höga som
          </note>
          <note>
            20 000 i månaden.
          </note>
          <note>
            Nu, Johnny Ahlqvist, är vi återigen nere på den nivå vi hade
            innan ökningen började 1990. Det är vad denna regering har åstadkommit,
            med hjälp. Vi skall förvisso inte överdriva regeringars och politikens
            betydelse, Johnny Ahlqvist. Men detta är vad denna regering har
            lyckats pressa ned arbetslösheten till. Nu är det flera människor
            som får arbete. När ni lämnade regeringsansvaret var det flera
            som blev arbetslösa.
          </note>
          <note type="speaker">
            Anf. 155 JOHNNY AHLQVIST (s) replik:
          </note>
          <note>
            Fru talman! Jag förstår att Sonja Rembo har mycket svårt att
            argumentera i den fråga som vi i dag diskuterar. Vi diskuterar
            faktiskt arbetslöshetsförsäkringen. Jag ställde en enkel fråga
            till Sonja Rembo i mitt inledningsanförande.
          </note>
          <note>
            Jag frågade hur man kan acceptera det här förslaget som brett
            slår direkt mot arbetslinjen. Jag förväntade mig att jag skulle
            få ett svar, men Sonja
          </note>
          <note>
            Rembo har fortfarande en möjlighet att svara på frågan.
          </note>
          <note>
            I det sammanhanget kan Sonja Rembo också tala om med vilka åtgärder
            man skall lösa utförsäkringsproblemet, vilket varken Sonja
          </note>
          <note>
            Rembo eller Börje Hörnlund har talat om. I
          </note>
          <note>
            Kommunförbundets yttrande står följande: Det kommer därför att
            bli en mycket omfattande, svår och viktig uppgift att ordna individuella
            insatser med utbildning, praktik och rehabilitering för uppskattningsvis
            130 000--200 000 människor.
          </note>
          <note>
            Vi kan leka med tanken, Sonja Rembo, att hälften av dessa personer
            kommer att utförsäkras när ert förslag har gått igenom helt. De
            människor som i dag är föremål för arbetsmarknadspolitiska åtgärder
            kommer att ramla ut 1996 eller 1997. Om arbetslösheten har minskats
            med hälften, kan jag acceptera beräkningen. I den beräkning som
          </note>
          <note>
            Kommunförbundet har gjort skulle det i Sonja
          </note>
          <note>
            Rembos hemkommun kosta ungefär 500 miljoner kronor i socialbidrag.
            Jag kan bjuda på hälften,
          </note>
          <note>
            Sonja Rembo. Kostnaden för Göteborgs kommun kanske inte blir
            mer än 200 miljoner. Men jag tror att även det blir en tung belastning
            på kommunen.
          </note>
          <note>
            Sonja Rembo försöker alltid framhäva att Hans
          </note>
          <note>
            Andersson och jag vill slå vakt om det kooperativa systemet.
            Jag tycker att det är viktigt, fru talman, att ta till protokollet
            Sonja Rembos allmänna bedömning av de fackliga organisationerna
            och av de företrädare och ledargestalter som finns i de fackliga
            organisationerna.
          </note>
          <note>
            Jag skall hänvisa till vad Sonja Rembo sade till mig förra gången
            vi här hade en debatt i detta ämne.
          </note>
          <note>
            Hon sade följande: ''Det är precis detta som
          </note>
          <note>
            Socialdemokraternas, LO:s och TCO:s sanslösa utfall mot förslaget
            till en allmän arbetslöshetsförsäkring handlar om. Det är för
            att bevara de fackligt kontrollerade a-kassorna och det socialdemokratiska
            imperiet som vi i dag ser röda fanor och hör klasskampsparoller
            på gatorna i demonstrationer som mest av allt påminner om de konservativa
            gammalkommunisternas demonstrationer i Moskva.'' Detta är Sonja
          </note>
          <note>
            Rembos uttalande om LO:s ordförande och Björn
          </note>
          <note>
            Rosengren.
          </note>
          <note type="speaker">
            Anf. 156 SONJA REMBO (m) replik:
          </note>
          <note>
            Fru talman! Jag tackar Johnny Ahlqvist för det citatet. Jag slipper
            därmed att använda min dyrbara tid till att upprepa det själv.
            Det stämmer precis.
          </note>
          <note>
            Jag tycker att debatten här visar att vad socialdemokraterna
            med stöd av Vänstern gör, så är det att slå vakt om det fackliga
            A-
          </note>
          <note>
            kassemonopolet och inte om de arbetslösa och deras möjligheter
            att på lika villkor få tillgång till en arbetslöshetsförsäkring.
          </note>
          <note>
            Jo, Johnny Ahlqvist, det är på det sättet. Under årens lopp har
            jag blivit uppringd av otaliga människor och jag har många brev
            i mina gömmor som talar om hur illa människor har blivit behandlade
            och hur svårt det är för dem som inte är med i facket att bli
            anslutna till en facklig organisation. Vi har haft många debatter
            om det i denna kammare.
          </note>
          <note>
            Det här är ett förslag som skall hävda arbetslinjen.
          </note>
          <note>
            Johnny Ahlqvists beräkning bygger på en statisk utveckling. Han
            räknar med att samma människor som är arbetslösa i dag kommer
            att vara det år 1997.
          </note>
          <note>
            Han har tydligen ingen större tilltro till
          </note>
          <note>
            Arbetsmarknadsverket och möjligheterna att få människor i riktigt
            arbete. Johnny Ahlqvist kommer med rena skrämselsiffrorna.
          </note>
          <note>
            Johnny Ahlqvist talade i sitt första inlägg om deltidsarbetande.
            Det är mycket märkligt att lyssna till socialdemokrater och den
            debatt som förs. I sin motion kräver socialdemokraterna en begränsning
            av möjligheterna att deltidsstämpla. Man vill begränsa möjligheterna
            för tillsvidareanställning på deltid för att dessa människor inte
            skall få a-kassa mer än en period. Ni vill sätta punkt efter 300
            dagar respektive 450 dagar för äldre. För att man på nytt skall
            kvalificera sig för ersättning kräver ni att ett nytt arbetsvillkor
            upparbetas på annat än förutvarande deltidsarbete. Vi vill ha
            en lagstiftning om rätt för deltidsanställda att få heltidsarbete.
            Utskottet har avvisat det kravet.
          </note>
          <note>
            Jag menar att detta är en typisk fråga som får lösas från arbetsplats
            till arbetsplats. Vi skall inte göra de fackliga organisationerna
            arbetlösa, Johnny
          </note>
          <note>
            Ahlqvist. Det är en typisk facklig fråga att bevaka medlemmarnas
            intresse av att få heltidsarbete om de så önskar. Men jag noterar
            att ni vill minska rätten till deltidsstämpling.
          </note>
          <note>
            (forts.)
          </note>
          <note>
            Ajournering
          </note>
          <note>
            Kammaren beslöt kl. 18.04 att ajournera förhandlingarna till
            kl. 19.00 för middagsuppehåll.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 19.00.
          </note>
          <note>
            10 § (forts.)Den fortsatta reformeringen av arbetslöshetsförsäkringen
            (forts. AU18)
          </note>
          <note type="speaker">
            Anf. 157 HANS ANDERSSON (v) replik:
          </note>
          <note>
            Herr talman! Sonja Rembo var nästan hatisk mot fackföreningsrörelsen.
            Jag skall återkomma till det senare.
          </note>
          <note>
            Låt mig först mycket bestämt avvisa den schablonkritik -- den
            var inte värdig Sonja
          </note>
          <note>
            Rembo -- som hon riktade mot mig. Hon sade angående ersättningsnivån
            att vänsterpartister tar till med vad som helst, de bryr sig inte
            om finansieringen. Vårt förslag är finansierat till sista öre.
            Det går att finansiera med både en skattehöjning och en arbetsgivaravgiftshöjning,
            även om moderaterna inte har upptäckt att inkomstökningar är ett
            sätt att få balans i budgeten.
          </note>
          <note>
            Däremot blir det som här föreslås 2,5--3 miljarder dyrare på
            ett budgetår. Var är finansieringen? Är det som med vårdnadsbidraget
            där Carl Bildt säger att man har finansierat det inom budgeten?
            Det visar ungefär hur fånigt det är.
          </note>
          <note>
            Det för mig till frågan om Arbetsmarknadsfonden.
          </note>
          <note>
            Underskotten i den var ett av skälen till att man skulle reformera
            arbetslöshetsförsäkringen. Det talar ju klarspråk. Det är stora
            underskott. Motivet är att man skall komma åt de stora underskotten.
          </note>
          <note>
            Alltså inför man ett system som ger sämre ersättning till de
            arbetslösa.
          </note>
          <note>
            Arbetsmarknadsfonden visar underskott därför att arbetslösheten
            är så stor. Det är ett av våra huvudargument mot regeringens förslag.
            Man kan inte bekämpa arbetslösheten genom att bekämpa de arbetslösa
            och deras privata ekonomi. Vi har ständigt föreslagit att man
            skall förstärka ekonomin i Arbetsmarknadsfonden. Vi har föreslagit
            förstärkningar via arbetsmarknadsavgifter.
          </note>
          <note>
            Hur kan Sonja Rembo godta ett regelverk som är precis motsatsen
            till vad vi skall ha, om vi skall ge folk riktiga incitament,
            om vi skall få folk att vara ambitiösa och acceptera åtgärder,
            att utbilda sig?
          </note>
          <note>
            Hur kan man ha ett system som innebär att det bästa för mig själv
            privatekonomiskt är att hålla mig borta från varje aktiv arbetsmarknadspolitisk
            åtgärd?
          </note>
          <note>
            Jag tror att Sonja Rembo egentligen inte tycker att det är ett
            bra förslag. Jag tror att hon är klar över att det svenska a-kassesystemet
            har varit framgångsrikt, att det täcker fler än i något annat
            land. Andelen har ökat. Andelen arbetslösa som har anknytning
            till a-kassa eller KAS blir större för varje år. Det var ungefär
            20 % som inte var anknutna 1992. Tala om för mig vilket land som
            skulle ha ett bättre a-kassesystem. Det går bra att titta inom
            hela EU-området.
          </note>
          <note type="speaker">
            Anf. 158 SONJA REMBO (m) replik:
          </note>
          <note>
            Herr talman! Hans Andersson påstod att jag var hatisk mot facket.
            Så är ingalunda fallet. Vad jag har sagt är att den socialdemokratiska
            politiken, som stöds av Hans Anderssons parti, bygger på att slå
            vakt om det fackliga a-kassemonopolet. Det är inte att vara hatisk
            mot facket. Tvärtom har jag uttalat förtroende för fackens förmåga
            att ge service åt sina arbetslösa medlemmar.
          </note>
          <note>
            Skatter och avgifter skall finansiera försäkringen, säger Hans
            Anderson och fortsätter med att säga att man inte skall bekämpa
            arbetslöshet med att bekämpa de arbetslösa. Nej, det är precis
            det som regeringens politik går ut på: De arbetslösa skall komma
            i arbete. Vi talar om produktivt arbete på en väl fungerande arbetsmarknad.
            Men man kan inte heller bekämpa arbetslöshet genom att bekämpa
            arbetsgivarna genom att införa mer och mer skatter och avgifter,
            att driva upp lönekostnaderna, driva upp inflationen och så småningom
            tvinga fram en devalvering av den svenska kronan. Det är den politiken
            som har bedrivits så länge i Sverige, och den har fört in oss
            i de problem som vi har på arbetsmarknaden i dag.
          </note>
          <note>
            Genom att bekämpa arbetsgivarna, investeringar och tillkomsten
            av nya verksamheter och nya jobb bekämpar man också de arbetslösa.
            Men det här är en fråga där jag tror att Hans Andersson och jag
            inte har några som helst förutsättningar att komma överens. Vi
            har fört en debatt om detta många gånger i kammaren.
          </note>
          <note>
            Regelverket i det förslag till lag som nu ligger på riksdagens
            bord syftar till att skapa incitament för arbete. I kombination
            med ekonomisk politik och arbetsmarknadspolitik skall den leda
            till arbete för människor, icke till att de låses in i en rundgång
            med kontantstöd och arbetsmarknadspolitiska åtgärder. Vi kan inte
            ha en ordning som förutsätter att en stor del av arbetskraften
            inte kan få arbete på en väl fungerande arbetsmarknad i normala
            företag, normala verksamheter, utan att staten skickar med ett
            bidrag.
          </note>
          <note>
            Den här uppläggningen av försäkringen leder till en bättre fungerande
            arbetsmarknad.
          </note>
          <note type="speaker">
            Anf. 159 HANS ANDERSSON (v) replik:
          </note>
          <note>
            Herr talman! Det är inte lätt att bli överens över huvud taget.
            Men man måste veta vad man talar om. Jag talar om ett arbetslöshetsförsäkringssystem.
            Sonja Rembo talar om arbetsmarknaden och arbetsmarknadspolitik.
          </note>
          <note>
            Hon är rädd för att lönekostnaderna blir för stora.
          </note>
          <note>
            De har sjunkit 30 % per producerad enhet i Sverige sedan devalveringen,
            den så ofrivilliga.
          </note>
          <note>
            Nej, det är inte bra med rundgång, men då skall man angripa den
            punkt i rundgången som vi kan komma åt. Det är att förbättra arbetsmarknadspolitiken
            och arbetsmarknadsutbildningen och få in människor i företag.
            Vi är helt överens om det. Men då skall man inte försämra a-kassan.
            Det är att bestraffa de arbetslösa, att svälta ut dem och -- det
            framgår klart i skrivningarna i kompletteringspropositionen --
            att få dem att sänka lönenivåerna. Det är en attack på löntagarna
            och fackföreningsrörelsen. Det skapar inga nya jobb.
          </note>
          <note>
            Det är patetiskt att höra Sonja Rembo tala om en politik som
            skapar fler jobb när vi aldrig haft så många människor som är
            utan jobb som nu. Vi har aldrig haft så många som är passiva bidragstagare.
          </note>
          <note>
            Då är åtgärden att sänka ersättningsnivån, införa karensdagar
            och därefter införa ett regelsystem som försäkrar ut folk från
            socialförsäkringssystemet. Vi går från ett akassesystem som faktiskt
            har fungerat bra och som fungerat mycket bättre än i övriga länder
            i Europa, bättre än t.ex. den danska, engelska eller spanska lösningen.
            Gå och studera, då kommer Sonja
          </note>
          <note>
            Rembo att se att vi har korta perioder. Det kan vi ha därför
            att vi har en aktiv arbetsmarknadspolitik.
          </note>
          <note>
            Men de får ju inget jobb när de gått sin kurs, säger man. Nej,
            när det förs en ekonomisk politik som dränerar Sverige på jobben,
            då finns det ingen arbetsmarknad kvar. Regeringen och den borgerliga
            majoriteten riktar därmed vapnen mot de arbetslösa i stället för
            åtgärder för att skapa en bättre arbetsmarknad och möjligheter
            till jobb för människor.
          </note>
          <note>
            Jag tycker att Sonja Rembo försvarar en djupt reaktionär politik,
            som inte bara är fientlig mot det jag står för och mot fackföreningsrörelsen
            utan som faktiskt är ett hån mot de halv miljon arbetslösa människor
            som inte vill något annat hellre än få ett jobb.
          </note>
          <note type="speaker">
            Anf. 160 SONJA REMBO (m) replik:
          </note>
          <note>
            Herr talman! Jag började mitt huvudanförande med att citera vad
            den europeiska unionens arbetsmarknads- och sociala kommitté hade
            sagt om den s.k. vitboken för sysselsättning i Europa.
          </note>
          <note>
            Man varnade för den utveckling som har skett i
          </note>
          <note>
            Sverige. Jag vill än en gång erinra kammaren och
          </note>
          <note>
            Hans Andersson om det som jag tidigare nämnde.
          </note>
          <note>
            Det stora raset på svensk arbetsmarknad började
          </note>
          <note>
            1989--1990, dvs. ett bra tag innan den nuvarande regeringen fick
            ta över och försöka skapa ordning och en bättre ekonomi. Nu är
            vi på väg att se resultat.
          </note>
          <note>
            I rapport efter rapport från AMS kan vi se hur anställningarna
            ökar. Fler människor kommer i riktigt arbete. Arbetslöshetsförsäkringen
            är ett led i en aktiv arbetsmarknadspolitik. Det har varit en
            huvudlinje i den svenska arbetsmarknadspolitiken så länge jag
            kan överblicka. Men en bra arbetslöshetsförsäkring förhindrar
            ju att människor kommer in i ett bestående bidragsberoende. Det
            är så illa ställt att den svenska arbetslöshetsförsäkringen, så
            som den ser ut i dag, leder just till rundgång, till bidragsberoende
            och till att människor inte kommer ut i det arbete som de skall
            göra och som de allra flesta vill komma ut till.
          </note>
          <note>
            De förändringar som nu genomförs kommer att ställa krav på den
            ekonomiska politiken, på arbetsmarknadspolitiken och på oss alla
            att vi ställer upp för en politik som skapar arbetstillfällen
            och arbetsplatser och inte bara subventionerade arbeten via AMS.
            Vi kan aldrig få en bra fungerande arbetsmarknad om vi inte har
            en politik som leder till nya verksamheter, nya företag och nya
            jobb. Det är i den politiken som förändringarna i arbetslöshetsförsäkringen
            passar in.
          </note>
          <note>
            Anf. 161 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Johnny Ahlqvist spelade upp ett stort indignationsnummer.
            Men det var egentligen bara en mild västanfläkt jämfört med det
            indignationsnummer som spelades upp hösten 1993
          </note>
          <note>
            och fram till den 20 december 1993. Det gällde 80-
          </note>
          <note>
            respektive 90-procentsnivån. Därefter gick det 20
          </note>
          <note>
            dagar. Sedan gick den socialdemokratiska partiledningen ut och
            sade: Vi skall inte ha mer än
          </note>
          <note>
            80 % någonstans i våra trygghetssystem. T.o.m.
          </note>
          <note>
            LO-ordföranden blev så överraskad att han gick upp och bugade
            instämmande. Men sedan kom blåsten från de 30 000 som kände sig
            grundlurade.
          </note>
          <note>
            Den kom från dem som demonstrerade på
          </note>
          <note>
            Mynttorget. Nu lyder formuleringen: ''när ekonomin så tillåter''.
          </note>
          <note>
            Johnny Ahlqvist, jag vet att det blir 80 % när det gäller socialdemokratin.
          </note>
          <note>
            Herr talman! Den allra viktigast uppgiften för regering och riksdag
            är att skapa förutsättningar för en fullgod ordinarie arbetsmarknad.
            För detta behövs ett antal viktiga grundstenar.
          </note>
          <note>
            Den första grundstenen är att vi under åren framöver måste behålla
            det unikt goda kostnadsläge som Sverige i dag har gentemot utlandet.
          </note>
          <note>
            Den andra grundstenen är vår exportledda uppgång i ekonomin.
            Från ett minus på 30--40
          </note>
          <note>
            miljarder kronor i bytesbalansen får vi nu lika mycket plus,
            och dessutom sker det en ökning.
          </note>
          <note>
            Sverige går ihop.
          </note>
          <note>
            Den tredje grundstenen är att långsiktigt investera inför framtiden.
            Jag vill bara nämna att vårt land aldrig någonsin tidigare har
            varit i närheten av den satsning på forskning och utbildning som
            har skett under de två senaste åren. Det gäller också investeringar
            i vägar, järnvägar och telekommunikation. Dessa investeringar
            ligger långt över det som var normalt under 80-talet.
          </note>
          <note>
            Dessutom signalerar nu de 300 största företagen en
          </note>
          <note>
            30-procentig investeringsökning. Det är välkommet.
          </note>
          <note>
            Den fjärde grundstenen i arbete för jobben gäller småföretag,
            medelstora företag och nya entreprenörer. Det är viktigt med ett
            rimligare skattesystem där man inte beskattar investeringar i
            företag hårdare än vad pengar på banken beskattas.
          </note>
          <note>
            Pengar på banken åstadkommer inga nya jobb.
          </note>
          <note>
            Arbetsrätten utgör också en viktig del. Jag tänker främst på
            de lättnader som har skett för småföretagen och de arbetslösa.
          </note>
          <note>
            Den femte grundstenen är arbetsmarknadspolitiken. Den har aldrig
            tidigare haft den omfattning som den har haft i vår. 6,5 %
          </note>
          <note>
            av arbetskraften har befunnit sig i olika åtgärder.
          </note>
          <note>
            Genom tillväxt på den ordinarie arbetsmarknaden måste arbetsmarknadsåtgärderna
            steg för steg bringas ner till en normal nivå.
          </note>
          <note>
            En fullgod ordinarie arbetsmarknad kräver att vi betraktar a-kassan
            som en del i arbetsmarkandspolitiken och arbetsmarknadspolitiken
            i sin tur som en viktig del i den ekonomiska politiken. Om vi
            -- som
          </note>
          <note>
            Socialdemokraterna tydligen vill -- tillåter att akassan skall
            bli någon sorts socialförsäkring då bäddar vi för långtidsarbetslöshet
            och utslagning.
          </note>
          <note>
            Så skall vi inte ha det i vårt land.
          </note>
          <note>
            Sedan vill jag göra några kommentarer.
          </note>
          <note>
            Förslaget att inte tillåta en evig förödande rundgång a-kassa--AMS-åtgärder
            och återigen akassa--AMS-åtgärder är i grunden riktigt.
          </note>
          <note>
            Övergångsbestämmelserna är generösa. Först efter den 1 januari
            1997 kan det bli aktuellt med utförsäkring. Syftet är dels att
            få en bättre arbetsmarknad, dels att vidta åtgärder individuellt
            för var och en som hotas av utförsäkring. Den utförsäkrade kan
            på så sätt hjälpas in på den ordinarie arbetsmarknaden.
          </note>
          <note>
            Det är rätt tidpunkt att bryta en evig rundgång i en uppåtgående
            konjunktur. Samtidigt görs det i god tid så att vi med olika åtgärder
            klarar att ta tag i var och en enskilt.
          </note>
          <note>
            AMS-utredningen kommer att få detta uppdrag.
          </note>
          <note>
            Det gäller att med dagens åtgärder och också med nya åtgärder
            -- det kan många gånger vara fråga om lönebidrag till äldre arbetskraft
            -- att hjälpa in utförsäkrade i ordinarie arbete. Men, riksdagsledamöter,
            här gäller det att verkligen slå vakt om arbetslinjen i stället
            för den passiva rundgångslinjen.
          </note>
          <note>
            Också med de nya bestämmelserna kan man vara arbetslös och vara
            föremål för arbetsmarknadsåtgärder i nära tre år. Jag är övertygad
            om att det därför behövs en tydlig signal både till den arbetslöse
            och till samhället att vi måste bryta detta. Ingen människa skall
            behöva förödas i en evig rundgång.
          </note>
          <note>
            Låt mig samtidigt säga att socialbidrag inte är någon lösning.
            Mycket av de pengar som går till kommunerna kommer från staten.
            Egentligen är det samma pengar. Det blir inte billigare med socialbidrag
            och andra bidrag. Det är samhällets pengar i båda fallen.
          </note>
          <note>
            Jag är övertygad om att de ledamöter som nu är utsedda till AMS-utredningen
            kommer att ta itu med detta på ett seriöst sätt och tillsammans
            diskutera de goda lösningar vi behöver för att verkligen utveckla
            arbetslinjen.
          </note>
          <note>
            Sedan till upprördheten över att vi föreslår och riksdagen fattar
            beslut om en allmän, obligatorisk arbetslöshetsförsäkring. Det
            är bara tre länder som inte har en allmän, obligatorisk arbetslöshetsförsäkring.
            Sverige är ett av dessa tre länder. Är alla andra länder runt
            om på helt fel linje, eller vad är det frågan om? Det luktar särintresse
            på långt håll.
          </note>
          <note>
            TCO vill ha en allmän, obligatorisk arbetslöshetsförsäkring.
            Inom LO och socialdemokratin är man av någon anledning rädd för
            att Sverige skall slå in på en väg som alla andra länder har valt.
          </note>
          <note>
            Dagens a-kassor får ju fortsätta precis som tidigare.
          </note>
          <note>
            Det som kommer till är att dagens KAS-regioner, som har många
            av de arbetslösa, får möjlighet att ge inkomstrelaterad ersättning
            ihop med grunddagpenningen. Märkvärdigare än så är det inte.
          </note>
          <note>
            På detta sätt uppstår en valfrihet. Man kan om man vill välja
            en annan a-kassa. Om vi vill se det så kan det på sikt bli en
            viss konkurrens mellan a-kassor.
          </note>
          <note>
            Det är tydligen där skon klämmer. Men då bryr man sig inte om
            de arbetslösa. Det är ju dem vi diskuterar.
          </note>
          <note>
            Vårt grannland Norge har klart bättre ekonomi än
          </note>
          <note>
            Sverige tack vare oljan. Där har man en socialdemokratisk regering.
            Där har man bara en statlig, allmän, obligatorisk arbetslöshetskassa.
          </note>
          <note>
            Man har inga fackföreningskassor. Och det går.
          </note>
          <note>
            I Norge har man, trots en god ekonomi, en ersättningsnivå på
            62 %. Den socialdemokratiska regeringen i Norge har inte en tanke
            på att förändra ersättningsnivån.
          </note>
          <note>
            I Sverige, där vi har en arbetsmarknadsfond som varje arbetsdag
            måste låna 150 miljoner kronor, förs en diskussion som om dessa
            underskott ingenting betyder.
          </note>
          <note>
            Vi har en statsbudget som på grund av de ärvda problemen visar
            mycket stora underskott.
          </note>
          <note>
            Statsbudgeten har ingen förmåga att lägga över pengar för att
            täcka a-kassornas underskott.
          </note>
          <note>
            Det går inte att i sak göra det som
          </note>
          <note>
            Socialdemokraterna säger i ord -- höja ersättningsnivån till
            90 % och dessutom höja taket ordentligt. Då ökar vi på jätteunderskottet
            med 10
          </note>
          <note>
            miljarder.
          </note>
          <note>
            Har inte Johnny Ahlqvist och Socialdemokraterna lagt märke till
            att våra stora underskott pressar upp räntenivån? Den har gått
            upp med 3,5 % under de senaste fyra månaderna. Sverige har i dag
            ett friskare näringsliv än Tyskland. Det som pressar upp räntenivån
            i vårt land över den tyska är våra stora underskott. Då sitter
            det största oppositionspartiet och visar inte ett dugg ekonomiskt
            ansvar! Jag beklagar djupt.
          </note>
          <note>
            Ni har del i ränteuppgången. Denna ränteuppgång förhindrar investeringar
            och nya ordinarie jobb.
          </note>
          <note>
            Här borde det i stället vara stort behov av samsyn och gemensamma
            tag.
          </note>
          <note>
            Jag vill också beröra konkurrensneutraliteten. Det var min förhoppning
            -- nu talar jag helt öppet -- att i denna proposition kunna föreslå
            konkurrensneutralitet. Det fanns två linjer att välja mellan.
            Jag visste vilken linje jag ville ha. Men det fanns andra åsikter
            också. Den ena är att ge statsbidrag till de fackliga kassorna.
            Den andra är att hitta en metod att debitera arbetsmarknadskassan.
            Nu lovar hela riksdagen --
          </note>
          <note>
            för det är väl också Johnny Ahlqvist och hans grupp med på --
            att konkurrensneutralitet skall råda vid nyår. Under hösten läggs
            förslag fram. Direktiv ligger färdiga att sändas ut efter denna
            debatt och beslut.
          </note>
          <note>
            Vad rör det sig då om? Jo, det rör sig om 10--15 kr i månaden
            för 15 kassor. För det stora flertalet rör det sig om 60--90 kr
            på ett halvår. Om man betalar
          </note>
          <note>
            200--250 kr i fackföreningsavgift är det ingen som lämnar kassan
            av den orsaken.
          </note>
          <note>
            Fackföreningsavgiften behöver inte höjas, för detta ingår i dagens
            avgift. Däremot kanske någon kan bli less när man upplever att
            all kraft läggs på politisk propaganda. Men det är en annan sak.
          </note>
          <note>
            Ingen lämnar a-kassan för 60--90 kr på ett halvår.
          </note>
          <note>
            Det är jag helt övertygad om. Detta är försumbart jämfört med
            de stora orättvisor som har funnits i tidigare system, som ibland
            t.o.m. genomsyrat tidigare system.
          </note>
          <note>
            Sedan till finansieringen. Vi har en sjukförsäkring som är överfinansierad.
            Där skall
          </note>
          <note>
            Socialdemokraterna höja avgiften 1 % i stället för att höja avgiften
            till Arbetsmarknadsfonden. Vad är detta? Är det inte bra om människorna
            förstår vad olika saker kostar? Jag är helt övertygad om att så
            är fallet.
          </note>
          <note>
            Men ser man bakåt i tiden har det ju varit så att 2--
          </note>
          <note>
            3 % har kommit från egenavgifter, ca 27 % från arbetsgivarna
            och 70 % har skjutits på framtiden för kommande generationer att
            finansiera. Det är inte en försäkring; därför görs dessa förändringar.
          </note>
          <note>
            Jag anser att Socialdemokraternas agerande i dessa frågor blir
            ett svårslaget rekord när det gäller att vilseleda människor.
            Det gäller såväl deras agerande i frågan om 80- eller90-procentsnivå,
            deras agerande vad gäller konkurrensneutraliteten som deras agerande
            när det gäller att inte sätta in avgiften på rätt konto utan på
            helt fel konto.
          </note>
          <note>
            Herr talman! Alla bedömare av svensk ekonomi är oroade över obalansen
            i statens affärer. En stor del av den obalansen beror på Arbetsmarknadsfondens
            situation. Nu föreslås en obligatorisk försäkring, avgifter som
            ger ett mer robust system. Det är bra för staten som sådan och
            för enskilda medborgare.
          </note>
          <note>
            Nu gäller det helt enkelt att slå vakt om den framtidstro som
            börjar genomsyra svenskt näringsliv. Det gäller att satsa på ordinarie
            jobb och att ge sig den på att få folk ut ur rundgången och in
            i ordinarie arbetsliv. Det är det som debatten gäller.
          </note>
          <note type="speaker">
            Anf. 162 JOHNNY AHLQVIST (s) replik:
          </note>
          <note>
            Herr talman! Börje Hörnlund kan inte ens beskriva historien rätt.
          </note>
          <note>
            När det gäller frågan om ersättningsnivån skulle vara 80 % eller
            90 % var det faktiskt den borgerliga regeringen som gjorde denna
            sänkning i juni 1993.
          </note>
          <note>
            Inför vår partikongress i september 1993 hade vi lagt fram det
            förslag som Börje Hörnlund ironiserar över. Det gjorde vi alltså
            långt innan människorna demonstrerade här utanför den 15 december
            1993.
          </note>
          <note>
            Jag tycker att man åtminstone kan begära att folk håller sig
            till fakta i fråga om detta.
          </note>
          <note>
            De som demonstrerade här den 15 december 1993
          </note>
          <note>
            demonstrerade inte bara mot sänkningen akasseersättningen utan
            även mot försämringen av medbestämmandelagen och mot försämringen
            i lagen om anställningsskydd. Allt detta är försämringar som Börje
            Hörnlund faktiskt är ansvarig för.
          </note>
          <note>
            Börje Hörnlund försöker sprida den här mytbilden i varenda debatt
            som förs. Jag tycker att en arbetsmarknadsminister skulle hålla
            sig för god för att föra en sådan debatt över huvud taget.
          </note>
          <note>
            Det är Socialdemokraternas fel att investeringar har förhindrats,
            sade Börje Hörnlund. Kan det inte vara så att det är tilltron
            till den nuvarande regeringen som förhindrar investeringar i Sverige
            i dag? Att man saknar tilltro till den ekonomiska politik som
            regeringen bedriver och till den ickearbetsmarknadspolitik som
            Börje Hörnlund bedriver är kanske orsaken till att man inte vågar
            investera här.
          </note>
          <note>
            Börje Hörnlund försökte hela tiden slingra sig undan det som
            vi egentligen skall diskutera här i dag, nämligen det förslag
            om en obligatorisk allmän arbetslöshetsförsäkring som nu ligger
            på riksdagens bord.
          </note>
          <note>
            Det är bara att konstatera att försäkringen enligt det förslag
            som föreligger här i dag inte kommer att omfatta fler människor.
            Börje Hörnlund sade att man skall betala en avgift i det andra
            systemet, men man får ingen försäkring. Det är precis det ni lägger
            fram här i dag! Det finns massor av människor som kommer att få
            betala dessa 1 % eller 2 % utan att få ut någonting vid arbetslöshet,
            eftersom de inte klarar av det komplicerade regelsystem som departementet
            har försökt hasta fram på några månader eller veckor.
          </note>
          <note>
            Det avgörande för hur många arbetslöshetsförsäkringen omfattar
            är inte vem som administrerar den, utan det är regelsystemet.
            Och det förslag till regelsystem som Börje Hörnlund nu har lagt
            på bordet innebär att färre människor än i dag kommer att få trygghet.
          </note>
          <note>
            Jag tycker att det är magstarkt att departementet och ministern
            inte har några förslag att komma med när man har hållit på så
            länge med att utreda konkurrensneutraliteten och utförsäkringsbomben.
            Man hänskjuter allting till en utredning -- först i framtiden
            skall vi se om vi fattade rätt beslut i riksdagen eller inte.
            Det är häpnadsväckande, Börje Hörnlund!
          </note>
          <note>
            Anf. 163 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Minnet fungerar alldeles perfekt i denna fråga.
            Hösten 1993 organiserade socialdemokrater och LO massor av små
            uppvaktningar. Budskapet var: Vi socialdemokrater ser till att
            det blir 90-
          </note>
          <note>
            procentsnivå! Debatten fördes i kammaren i december 1993. Sedan
            kom julen, och efter det var det 80-procentsnivån som gällde.
            Partisekreteraren betonade mycket noga att vi inte har råd med
            annat än en enhetlig nivå på 80 % i våra system.
          </note>
          <note>
            Jag tycker inte att det är fel att ändra sig, men den indignation
            som uppvisades var enorm. Sedan planade den ut, och det händer
            också i många andra frågor.
          </note>
          <note>
            I morgon har vi arbetsmarknadsdebatt. Men
          </note>
          <note>
            Johnny Ahlqvist är väl medveten om att arbetsmarknaden och ekonomin
            befann sig i fritt fall utför under socialdemokratins sista år
            vid makten? Från april 1990 till april 1991 -- vi kan inte välja
            sommarmånaderna -- ökade varslen med nära
          </note>
          <note>
            500 %. Från april 1993 till april 1994 minskade varslen med 70
            %, och näringslivet har väl nu färre varsel än jag har upplevt
            sedan början av 70-talet.
          </note>
          <note>
            När man tar över en så sargad skuta tar det naturligtvis ett
            till två år att vända utvecklingen, och vi kommer att få jobba
            många år än för en återgång till en fullgod ordinarie arbetsmarknad.
          </note>
          <note>
            Det gör man inte genom rundgång i akassesystemet eller AMS-systemet.
          </note>
          <note type="speaker">
            Anf. 164 JOHNNY AHLQVIST (s) replik:
          </note>
          <note>
            Herr talman! Jag tror att det faktiskt är Börje
          </note>
          <note>
            Hörnlunds minne som sviktar. Vi hade vår partikongress i september
            1993. Då lade vi fram det förslag som vi har i dag om att återgå
            till 90 %.
          </note>
          <note>
            Demonstrationerna här utanför skedde den 15
          </note>
          <note>
            december i samband med den debatt och den diskussion som vi hade
            vid det tillfället.
          </note>
          <note>
            Vi kan diskutera arbetsmarknadspolitiken i morgon. Men jag får
            inte svar från Börje Hörnlund på de frågor som jag har ställt
            och som människor är oroade över. Vad händer med de människor
            som utförsäkras efter att ha gjort av med de 300 plus 300
          </note>
          <note>
            dagarna? Och det stannar inte vid det -- systemet innebär i sig
            självt att det inte blir 600 dagar i framtiden.
          </note>
          <note>
            Börje Hörnlund säger att man har en åtgärd. Jag tycker att det
            vore skäligt att informera de människor som kommer att drabbas
            om den åtgärden. Detsamma gäller konkurrensneutraliteten, som
            skall presenteras i morgon i kammaren, enligt vad vice ordföranden
            i arbetsmarknadsutskottet sade i går. Jag får hoppas att vi kan
            få svar på detta här i alla fall av nästa företrädare för den
            borgerliga regeringen.
          </note>
          <note>
            Är det inte så att Börje Hörnlund inte själv tror på det förslag
            som han har lagt fram och att det gäller både i fråga om dess
            omfattning och dess konsekvenser? Vid den presskonferens då det
            förslag vi diskuterar presenterades sade nämligen
          </note>
          <note>
            Börje Hörnlund ordagrant: Jag känner en oro för att arbetsmarknaden
            inte klarar det här nu. Det var
          </note>
          <note>
            Börje Hörnlunds egen bedömning om den proposition som han har
            levererat till riksdagen.
          </note>
          <note>
            Hur skall svenska folket kunna tro på ett förslag, när inte ens
            den minister som lägger fram förslaget själv tror på det?
          </note>
          <note>
            Vad gäller att minska kostnaderna i landet har vi lagt fram förslag
            på arbetsmarknadspolitikens område. Den största kostnaden i dag
            är den stora arbetslösheten. Vi har under hela den här mandatperioden
            försökt lägga fram förslag som har inneburit att arbetslösheten
            minskar, men Börje
          </note>
          <note>
            Hörnlund har med hjälp av Ny demokrati hela tiden sågat av våra
            förslag. Det är den ansvarsfördelning som har varit.
          </note>
          <note>
            Anf. 165 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Det är ju på grund av att tillväxten på den ordinarie
            arbetsmarknaden fortfarande är litet för svag som det ges en garanti
            fram till 1997. Då måste -- och det är ett måste -- vårt land
            ha en långt bättre ordinarie arbetsmarknad, annars blir det oerhört
            tungt att klara de sociala trygghetssystemen över huvud taget.
            Där finns alltså inget val.
          </note>
          <note>
            Låt oss, Johnny Ahlqvist, vara sams om att vi med hjälp av dagens
            åtgärder och de nya åtgärder som behövs ser till att bryta rundgången
            och hjälper människor in på ordinarie arbetsmarknad, framåtinriktade
            utbildningar, m.m. Låt oss alltså göra allt för att bryta den
            förödande rundgången.
          </note>
          <note>
            Det skulle glädja mig om vi kunde vara sams om det.
          </note>
          <note>
            Det kommer faktiskt att bli 70 000--80 000 fler per år som får
            inkomstrelaterad ersättning. Det är rätt bra.
          </note>
          <note>
            Johnny Ahlqvist diskuterar rättvisa. Jag vill då påminna om debatten
            i samband med det förra stora beslutet, då riksdagen höjde de
            lägsta ersättningarna från ungefär 4 300 kr till 5 400 kr för
            att hjälpa dem som har det riktigt riktigt besvärligt.
          </note>
          <note>
            Då reserverade sig Socialdemokraterna mot beslutet.
          </note>
          <note>
            Låt mig avsluta med att referera till förre finansministern Feldt,
            som är mycket förskräckt över socialdemokratins agerande. Han
            säger ungefär så här: Att sätta allas rätt till livslång akassa
            före målet allas rätt till arbete innebär att man devalverar arbetslinjen.
            Han riktar sig med detta till sitt gamla parti. Dessutom är han
            egentligen ganska hård. Han föreslår nämligen en 70-
          </note>
          <note>
            procentig ersättningsnivå i a-kassan.
          </note>
          <note type="speaker">
            Anf. 166 HANS ANDERSSON (v) replik:
          </note>
          <note>
            Herr talman! Först några ord om de 90 procenten.
          </note>
          <note>
            Jag kan tyvärr vidimera den socialdemokratiska bilden. Socialdemokraterna
            biträdde nämligen inte mitt yrkande i december om en 90-procentig
            nivå.
          </note>
          <note>
            Jag tycker snarast att det är genant att den här frågan skall
            betraktas som indignationsnummer, som politiskt käbbleri. Många
            av de arbetslösa klarar sig inte på dagens ersättningsnivå. Det
            är ingen tillfällighet att fackföreningsrörelsen driver det här
            kravet; också vi inom Vänsterpartiet driver det. Låt i stället
            mig hålla Socialdemokraternas fiskar varma -- det blir löjligt
            när Börje Hörnlund försöker göra det i det här sammanhanget.
          </note>
          <note>
            Jag vill ta upp frågan om de s.k. incitamenten.
          </note>
          <note>
            Många av de här reglerna fungerar faktiskt så att det inte lönar
            sig. Jag kan som arbetslös ha ett deltidsjobb för att göra någonting
            och för att hålla mig kvar i arbetslivet. Jag får på så vis min
            lönenivå sänkt, och det är den lönenivån jag bär med mig i framtiden.
          </note>
          <note>
            Teaterförbundet har i sina uppvaktningar upplyst oss om vad som
            händer. Beredskapsarbeten räknas liksom inte, men väldigt många
            inom kulturområdet jobbar finansierade med beredskapsmedel --
            och teatern blir inte sämre för det, Börje Hörnlund.
          </note>
          <note>
            De incitament som regeringen talar om är för mig fruktansvärt
            cyniska.
          </note>
          <note>
            I kompletteringspropositionen kan man läsa:
          </note>
          <note>
            Ersättningsnivån har sänkts vid arbetslöshet och deltagande i
            arbetsmarknadspolitiska åtgärder.
          </note>
          <note>
            Den sänkta ersättningsnivån förstärker arbetslinjen genom att
            det blir mer lönsamt att snabbt ta ett jobb, även med lägre lön.
          </note>
          <note>
            Vad är det för begrepp, arbetslinjen? Det är en sådan cynism
            så att man baxnar.
          </note>
          <note>
            I finansplanen skrev man: Sänkningen av kompensationsnivån vid
            arbetslöshet och arbetsmarknadspolitiska åtgärder bidrar till
            att öka incitamenten att söka och acceptera ett erbjudet arbete
            och för dem som har jobb att anpassa lönekraven.
          </note>
          <note>
            Cynismer! Att utnyttja arbetslösheten för att slå mot dem som
            har det sämst, det kallar jag cynism.
          </note>
          <note>
            Incitament talas det om. Ersättningsperioden skall vara 300 plus
            300 dagar. Men det är ju inte säkert.
          </note>
          <note>
            Accepterar jag åtgärder och utbildning blir det inte
          </note>
          <note>
            300 plus 300 dagar. Ju större ambition, desto kortare tid. Är
            det arbetslinjen, Börje Hörnlund?
          </note>
          <note>
            Och finansieringen? Ja, det är fråga om underskott.
          </note>
          <note>
            Vi har därför föreslagit att man skall ta in större inkomster.
            Vi har föreslagit att den normala vägen bör vara arbetsgivaravgifter,
            att produktionen skall betala den försäkring som solidariskt ger
            stöd åt arbetslösa. Om det inte räcker, om det blir svåra konjunkturförlopp
            eller strukturkriser och för många arbetslösa, då måste vi ta
            på oss finansieringen av detta som en del av den ekonomiska politiken.
            Då tar vi finansieringen över budgeten, då tar vi en skatteskärpning,
            en inkomstförstärkning. Är det så konstigt? Det verkar omöjligt
            för den här regeringen att tänka sig.
          </note>
          <note>
            I övrigt behövs vissa egenavgifter, finansieringsavgifter, för
            att koppla individen till sin a-kassa. Vad är det för fel på det?
          </note>
          <note>
            Anf. 167 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Om de pengar som går från a-kassan till kulturen
            eller från AMS till kulturen i stället skulle komma ordinarie
            kulturbudget till godo, är jag övertygad om att de gör bättre
            kulturell nytta.
          </note>
          <note>
            Omvägen via AMS är nog enbart dyrbar.
          </note>
          <note>
            Hans Andersson talar om cynism. Den verkliga cynismen är att
            inte kraftfullt satsa på ordinarie jobb. I det här fallet -- och
            det vet Hans
          </note>
          <note>
            Andersson -- gäller det en näringslivsledd expansion, en kraftigt
            näringslivsledd expansion.
          </note>
          <note>
            Dessutom kan det mycket gärna vara fråga om export, eftersom
            vi genom åren har blivit litet för mycket skyldiga gentemot utlandet.
            På detta sätt får vi också pengar till den viktiga offentliga
            sektorn, och därmed kan vi bevara och utveckla en god hälso- och
            sjukvård, forskning, skola, utbildning, äldreomsorg, m.m., m.m.
            Där har vi verkligen anledning att satsa. Det är det allra, allra
            viktigaste.
          </note>
          <note>
            Att stegvis minska utbetalningarna från a-kassan, att stegvis
            minska AMS-åtgärderna till fördel för en utveckling på den ordinarie
            sidan är den övergripande uppgiften. Då får man inte göra akassan
            till en socialförsäkring, utan den skall vara en del i arbetsmarknadspolitiken
            för ordinarie jobb.
          </note>
          <note type="speaker">
            Anf. 168 HANS ANDERSSON (v) replik:
          </note>
          <note>
            Herr talman! Jag vill ta upp några punkter. Visst vore det bra
            om man kunde spela teater finansierad över kulturbudgeten. Går
            inte det, får det kanhända ske över AMS-budgeten. Men har det
            något att göra med den arbetslöse skådespelaren?
          </note>
          <note>
            Varför skall han eller hon straffas bara därför att pengarna
            till uppsättningen råkar komma från det ena eller det andra hållet?
            En sådan tanke är fullständigt grotesk.
          </note>
          <note>
            Det är jättebra att vi skall skapa ordinarie jobb, men det är
            tråkigt att Börje Hörnlund inte har bidragit till en sådan utveckling.
            Han säger vidare att vi måste genomföra den genom att flytta över
            pengar från arbetslöshetens bekämpande. Då blir jag rädd. Återigen
            vill han rikta in sig på och skjuta på dem som har förlorat jobbet
            och har svårt att försörja sig. Samtidigt sänks skatterna för
            företagen och aktieägarnas dubbelbeskattning, som det så vackert
            heter, avskaffas. Man kan slänga ut pengar på vårdnadsbidrag etc.
          </note>
          <note>
            Detta förslag är dessutom några miljarder dyrare.
          </note>
          <note>
            Det finns anledning att ändra regelverket så att inte minst yngre
            människor kommer in. Ja, det har vi socialdemokrater uttalat i
            motioner, men det aktuella förslaget är 2--3 miljarder dyrare
            per år, så det ger ingen besparing. Detta förslag är mycket mer
            likt en socialförsäkring än det system som vi har försvarat. Ursäkta,
            herr talman och herr arbetsmarknadsminister, men det som Börje
          </note>
          <note>
            Hörnlund nu säger är rappakalja.
          </note>
          <note>
            Han nämnde också arbetsveckan och forskning och utveckling. Det
            är bra att det satsas på forskning och utveckling. En sådan tur
            att det fanns några pengar kvar i Sverige att satsa! De kallas
            löntarfondsmedel. Det var de enda pengar som regeringen hade.
            I övrigt är det bara ett svart hål.
          </note>
          <note>
            Vad gäller arbetsrätten kan man undra om man skall gråta eller
            skratta när den tas upp som en viktig fråga i dag, den dag när
            Kjell-Erik Karlsson inte fick tillbaka jobbet trots att han var
            olagligen avskedad. Det är i det rättslösa Sverige med udden riktad
            mot löntagare och fackföreningsrörelse som
          </note>
          <note>
            Börje Hörnlund förvaltar en halv miljon arbetslösa.
          </note>
          <note>
            Anf. 169 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag tror att Hans Andersson som tidigare fackligt
            aktiv i ett större företag vet att de svenska storföretagen under
            80-talet skapade jobben utanför Sveriges gränser medan svensk
            industri stagnerade. Det är den utvecklingen som nu bryts. Med
            en avreglerad krona och vidöppna gränser måste Sverige ha ungefärligen
            samma regler för företagens beskattning som länder runt om oss.
            Den förändring som har gjorts i Sverige genomförde den socialdemokratiska
            regeringen i
          </note>
          <note>
            Norge ett år tidigare.
          </note>
          <note>
            Om Hans Andersson hade en miljon, som han satte in på banken
            utan att ta någon risk, blir skatten ca
          </note>
          <note>
            30 %. Men som det var tidigare för enskilda företagare och handelsbolag
            riskerade de att få betala över 60 % i skatt. Väljer man under
            sådana förhållanden att skapa nya jobb, om man nu har ett kapital,
            eller att utan risk och med lägre beskattning sätta in det på
            en bank?
          </note>
          <note>
            Jag tror att Hans Andersson bör tänka igenom detta och inte låta
            slagorden totalt fördunkla resonemangen.
          </note>
          <note type="speaker">
            Anf. 170 ELVER JONSSON (fp):
          </note>
          <note>
            Herr talman! Dagens debatt är viktig av två skäl:
          </note>
          <note>
            Dels gäller det en stor och angelägen reform, dels behöver en
            rad missförstånd i den allmänna debatten redas ut.
          </note>
          <note>
            Utskottet föreslår i sitt betänkande att riksdagen skall ställa
            sig bakom den reform som skall ge en allmän och obligatorisk arbetslöshetsförsäkring.
          </note>
          <note>
            Detta är positivt och glädjande. Vi har från
          </note>
          <note>
            Folkpartiets sida varit måna om att hävda att alla socialförsäkringar
            skall vara allmänna och ha en ersättningsnivå som ger inkomsttrygghet.
          </note>
          <note>
            När det gäller hanteringen måste det slås fast att regeringen
            inte kunnat hålla en tidtabell som skulle ha gett anständiga arbetsvillkor
            för riksdagsbehandlingen. Ärendet var alltför stort och i vissa
            delar för ofullständigt för att man med arbetsro skulle kunna
            lotsa det genom riksdagen.
          </note>
          <note>
            Jag vill gärna instämma i de omdömen och de tack som har riktats
            till vårt hårt arbetande kansli. Det har där talats om de arbetstyngda
            och långa debatterna. Jag skulle till det vilja lägga de tunga
            helgerna och nätterna. Långsiktigt borde vi kanske här i riksdagen
            fundera litet mera på en mer harmonisk arbetssituation.
          </note>
          <note>
            Åter till ämnet. Med en obligatorisk försäkring kommer grupper
            av människor som ej tidigare erhållit något skydd vid arbetslöshet
            att få ett sådant. Reformen är också nödvändig för att hjälpa
            till med att sanera de stora underskotten i
          </note>
          <note>
            Arbetsmarknadsfonden. Som det ser ut med dagens system är det,
            som redan här har sagts, ett underskott i fonden om ca 50 miljarder
            kronor. Det är en stor del av de totala underskott som finns inom
            arbetslöshetsförsäkringen. Naturligtvis beror en del av underskottet
            på det dåliga konjunkturläget, men en allmän reformering av detta
            transfereringssystem är ändå ytterst angelägen.
          </note>
          <note>
            Vi ser nu att allt fler får jobb och att varslen om uppsägning
            ligger på en mycket låg nivå. En minskning av underskotten i
          </note>
          <note>
            Arbetsmarknadsfonden är därför snart på gång. Nu är det upp till
            arbetsgivarna att anställa fler, så att a-kassan belastas än mindre.
            Det är nödvändigt att det stora övertidsuttaget motsvarande ca
            50 000
          </note>
          <note>
            årsarbeten snabbt minskar. På sikt är det den bästa investeringen
            för företagare, de anställda och hela samhällsekonomin.
          </note>
          <note>
            Behovet finns hos industrin, och förmånerna för dem som nyanställer
            har aldrig varit bättre än just nu. Det gäller för alla arbetsgivare
            att ta ett större ansvar. Om inte statsrådet är alltför upptagen,
            vill jag ställa en liten fråga till honom. Övertidsuttaget är
            för stort, och jag vill fråga om departementschefen har gjort
            insatser för att företag och andra arbetsgivare, nu när läget
            är förmånligt, mera aktivt skall nyanställa personer som för närvarande
            befinner sig i en arbetslöshetssituation. Jag tror att det vill
            till litet av ett psykologiskt tryck från de politiska instanserna.
            Det skulle vara värdefullt om arbetsmarknadsministern kunde bekräfta
            att ett sådant s.k. mjukt arbete pågår.
          </note>
          <note>
            Herr talman! Reformeringen av arbetslöshetsförsäkringen är redan
            inledd med den avgift som vi alla betalar på vår lön, en avgift
            som är till för att vi skall få en bättre balans i systemet.
          </note>
          <note>
            Under mandatperioden har dessutom ersättningsnivån sänkts till
            80 %, och karensdag har införts. Detta gör att vi nu har en vettig
            självrisk i detta socialförsäkringssystem, på samma sätt som i
            andra sådana system, t.ex. sjukförsäkringen.
          </note>
          <note>
            Socialdemokraterna, som till att börja med var motståndare till
            en sänkning av ersättningsnivån, har nu alltmera accepterat den.
            Men visst var snabbheten i den socialdemokratiska kovändningen
            imponerande. Mellan Lucia och trettonhelgen skrotade man hela
            sin argumentarsenal mot sänkningen av akasseersättningen. Tala
            om lappkast!
          </note>
          <note>
            Den socialdemokratiska oppositionen i övrigt går dess värre över
            lag reflexmässigt mot regeringens förslag. Socialdemokraterna
            känner ängslan för en statlig kassa som verkar bredvid de fackföreningsdrivna
            a-kassorna. Man påstår dessutom att arbetslinjen kommer att raseras
            och tror att en mängd människor kommer att vända sig till kommunernas
            socialbyråer i en gigantisk utförsäkringsbomb, om regeringens
            förslag antas.
          </note>
          <note>
            Jag tänker här något kommentera den kritiken mot förslaget.
          </note>
          <note>
            Vad först gäller den statliga a-kassan tycker jag att det är
            bra att det blir en fristående kassa, som fångar upp de många
            som nu står utan skydd vid arbetslöshet. Vi får heltäckande system
            och valfrihet för individen. Den enskilde kan genom eget val antingen
            tillhöra en facklig a-kassa eller den statliga och behöver inte
            som nu vara hänvisad till en enda a-kassa.
          </note>
          <note>
            Jag kan dock hålla med socialdemokraterna om att den statliga
            kassan inte skall konkurrera ut de fackliga kassorna på oschysta
            grunder.
          </note>
          <note>
            De fackliga a-kassorna har i allt väsentligt gjort ett för den
            enskilde försäkringstagaren bra kassajobb.
          </note>
          <note>
            Därför är det min och Folkpartiets mening att vi snarast skall
            nå den konkurrensneutralitet som regeringen utlovat mellan de
            olika formerna av akassor. Det är en uppfattning som också utskottet
            stöder.
          </note>
          <note>
            Regeringens förslag innebär att arbetslinjen skall hävdas. Som
            systemet nu är uppbyggt stimulerar det ofta till en oändlig rundgång.
            Individer kan slussas mellan åtgärder och kontantstöd under mycket
            lång tid. Med en begränsning av ersättningsperioderna ökar kravet
            på den arbetssökande, men framför allt på arbetsförmedlingen att
            aktivt ta sig an problemen och se till att den arbetssökande så
            snabbt som möjligt kommer tillbaka till den öppna arbetsmarknaden.
          </note>
          <note>
            Skulle de två ersättningsperioderna gå till ända skall den arbetslöse
            erbjudas en speciell åtgärd i syfte att hindra utförsäkring, men
            också att få den arbetslöse tillbaka till arbetsmarknaden på ett
            smidigt sätt.
          </note>
          <note>
            Hur dessa speciella åtgärder skall se ut kommer nu att ses över
            av departementet, så att det är klart i god tid till 1997, då
            det tidigast är aktuellt med någon utförsäkring.
          </note>
          <note>
            Den kanske största och i alla fall den mest högljudda kritiken
            mot regeringens förslag har kommit mot att det nya systemet skulle
            utlösa en socialbidragsbomb när ersättningsdagarna är slut och
            man riskerar att bli utförsäkrad. Jag har redan talat om vad som
            händer om man riskerar att bli utförsäkrad. Enligt min mening
            är risken dock större för en socialbidragsbomb om vi bifaller
            det socialdemokratiska förslaget i partimotionen A80.
          </note>
          <note>
            Vi har debatten alltsedan regeringförslaget presenterats fått
            höra vad socialdemokraterna har tyckt vara dåligt och vad man
            skall riva upp vid en valseger. Men frågan är vad vill man i stället?
          </note>
          <note>
            Den saken är det besvärande tyst om, trots att socialdemokraterna
            är medvetna om det är ohållbart att fortsätta med dagens system.
          </note>
          <note>
            Naturligtvis finns det förslag från den socialdemokratiska sidan
            i deras motion, men den saken talas det inte så högt om, för där
            ligger en socialbidragsbomb gömd. Här som på så många andra ställen
            kör socialdemokraterna med vad min partiledare har kallat bisatsmoral.
            Man talar om vad man är emot, men nämner bara i förbigående vad
            man egentligen vill.
          </note>
          <note>
            Min fråga till socialdemokraterna blir just nu: Skall det enligt
            socialdemokraterna aldrig förekomma någon utförsäkring?
          </note>
          <note>
            Herr talman! I det socialdemokratiska förslaget till arbetslöshetsförsäkring
            är det en del som är besynnerligt. När man i alla andra system
            propagerar för att det skall vara en inkomsttrygghet, vill man
            i a-kassan införa ett system med grundtrygghet.
          </note>
          <note>
            I den socialdemokratiska partimotionen kan man utläsa att alla
            skall ha rätt till en grundnivå i akassan motsvarande dagens KAS-ersättning,
            245
          </note>
          <note>
            kr. Sedan är det upp till den som vill eller har råd att försäkra
            sig upp till 80-procentsnivån. Detta kan innebära att om det socialdemokratiska
            systemet träder i kraft, kommer köerna kanske rent av börja ringla
            utanför landets socialbyråer. Människor som inte har råd eller
            inte har iscensatt att försäkra sig upp till inkomsttryggheten
            kommer att omgående tvingas vända sig till det sociala.
          </note>
          <note>
            Därför vill jag ställa den andra frågan till socialdemokraternas
            företrädare här i debatten:
          </note>
          <note>
            Hur kan det komma sig att socialdemokraterna är anhängare av
            en grundtrygghetsmodell i a-kassan när man är emot sådana tankar
            när det gäller andra försäkringssystem?
          </note>
          <note>
            Jag skulle, herr talman, till sist vilja peka på en punkt där
            vi i Folkpartiet i ett senare skede skulle vilja fortsätta reformeringen.
            Det gäller kopplingen mellan avgifter och utgifter inom arbetslöshetsförsäkringen.
          </note>
          <note>
            Från Folkpartiets sida strävar vi efter att alla försäkringssystem
            skall vara lika. I
          </note>
          <note>
            sjukförsäkringen tas avgiften ut på en inkomst upp till sju och
            ett halvt basbelopp, och ersättningar lämnas upp till samma nivå.
            I a-kassan är det annorlunda. Avgift tas visserligen ut upp till
            sju och ett halvt basbelopp, men ersättning lämnas bara på inkomster
            upp till fem och ett halvt basbelopp.
          </note>
          <note>
            Detta måste, herr talman, på sikt ändras.
          </note>
          <note>
            Ersättningsnivån om man är sjuk eller arbetslös bör vara densamma
            om man tjänar upp till sju och ett halvt basbelopp. Vi är dock
            medvetna om att en sådan reform får anstå till dess att statsfinanserna
            är förbättrade. Det lär dröja ytterligare något.
          </note>
          <note>
            Herr talman! Jag vill med detta yrka bifall till utskottets hemställan
            i betänkandet 18.
          </note>
          <note type="speaker">
            Anf. 171 HANS ANDERSSON (v) replik:
          </note>
          <note>
            Herr talman! Först vill jag gratulera Elver Jonsson till framträdandet
            i televisionen i går. Det var i och för sig en svår roll i en
            mycket besvärlig pjäs, men bättre lycka nästa gång!
          </note>
          <note>
            När det gäller hanteringen håller Elver Jonsson med om att den
            inte har varit bra. Jag har gått mycket längre. Jag har sagt att
            den var undermålig.
          </note>
          <note>
            Den hotar faktiskt både rättssamhället och riksdagens prestige
            och rykte som lagstiftare.
          </note>
          <note>
            Man kan tacka och gratulera utskottets personal, men jag tycker
            det är ett orimligt sätt att arbeta. Vi har tidigare under sådana
            hetsiga förhållanden fått göra korrigeringar därför att man jobbade
            med så oerhört kort varsel. Det är inte bra för någon part.
          </note>
          <note>
            Jag noterar att det inte dyker upp några svar eller någon diskussion
            om regelverket, om incitamenten, om ersättningsperioderna, om
            deltidarna, om normalarbetstiden och om allt det som gör att det
            här regelverket står i strid med målsättningarna i arbetsmarknadspolitiken.
            I
          </note>
          <note>
            stället vill Elver Jonsson ha svar av arbetsmarknadsministern
            om övertid och anställning. Vänta med den frågan till i morgon,
            så får vi några minuter kvar att diskutera a-kassan!
          </note>
          <note>
            Vad tycker Elver Jonsson om att stifta lagar i dag och ha dem
            tillämpade den 1 juli, i ett system som berör hundratusentals
            människor?
          </note>
          <note>
            Vad tycker Elver Jonsson om den långa raden av frågor som måste
            utredas på nytt, som inte är bearbetade, om allt som har behövt
            ändras under kaotiska förhållanden?
          </note>
          <note>
            Vad tycker Elver Jonsson om att denna lagstiftning går igenom
            under oerhört förvirrade former med hjälp av Ny demokrati, som
            vad jag förstår egentligen yrkar avslag på den här försäkringsformen,
            men av något för mig outgrundligt skäl ställer sig bakom regeringens
            förslag ändå?
          </note>
          <note>
            Det enda jag har hört som alternativ i den konkreta frågan var
            att särskilt tänka på dem som tjänar litet mer, nämligen mellan
            fem och ett halvt och sju och ett halvt basbelopp. Men inte en
            tanke på dem som fått sänkta nivåer genom sänkt tak, genom att
            man inte har indexerat. Inte en tanke på dem som tjänar kanske
            11 000 och har 80 % av det.
          </note>
          <note>
            Är det folkpartistisk politik? Inte är det frisinnat åtminstone.
          </note>
          <note>
            Jag upprepar de frågor jag ställde till arbetsmarknadsministern
            och inte fick besvarade.
          </note>
          <note>
            De borde kanske vice utskottsordföranden kunna besvara.
          </note>
          <note type="speaker">
            Anf. 172 ELVER JONSSON (fp) replik:
          </note>
          <note>
            Herr talman! Hans Andersson har sådana bekymmer över det som
            jag sades inte vara bekymrad över. Men det intressanta med Hans
          </note>
          <note>
            Andersson är att han inte nämner en enda rad om att vi har ett
            underskott i vår arbetsmarknadsfond som är helt ohållbart. De
            50 miljarder skall inte bara räntas, utan också fyllas på.
          </note>
          <note>
            Den andra punkt som inte bekymrade Hans
          </note>
          <note>
            Andersson så mycket var att vi har tiotusentals människor utanför
            arbetslöshetsförsäkringen, men som nu ges en möjlighet att komma
            in.
          </note>
          <note>
            Den tredje punkten är den aktiva arbetsmarknadspolitiken som
            får en särskild tyngdpunkt här.
          </note>
          <note>
            Det är ytterst angeläget att vi får en start på alla dessa tre
            saker.
          </note>
          <note>
            När det gäller problemet med utförsäkringen och vad som kan hända
            med dem som är arbetslösa får jag väl återigen, för vilken gång
            i ordningen?, påminna om att ingen blir utförsäkrad förrän tidigast
            1997. Det finns alltså lång tids rådrum. Där finns möjlighet att
            korrigera de punkter som är oklara och som vi, stödda av utskottet,
            har påpekat för regeringen.
          </note>
          <note>
            Dit hör konkurrensneutraliteten och dit hör en del som inte har
            kommit med t.ex. på företagarsidan eller på en annan punkt där
            vi är ense i utskottet, nämligen avgångsvederlagens förhållanden
            till arbetslöshetsförsäkringen. Jag är inte bekymrad över att
            reformen införs den 1 juli. Vi har denna långa rådrumstid som
            gör det möjligt att göra korrigeringar så att arbetslöshetsförsäkringen
            blir värd namnet.
          </note>
          <note type="speaker">
            Anf. 173 HANS ANDERSSON (v) replik:
          </note>
          <note>
            Herr talman! Tidigare nämnde Elver Jonsson att man inte får utförsäkras.
            Men det verkar vara huvudintresset. Ut med folk! Över 20 000 personer
            per år utförsäkras ur ALF- och KAS-systemet. Men det kanske inte
            räcker. Hur många skall utförsäkras för att Elver Jonsson skall
            bli nöjd?
          </note>
          <note>
            Jag har inte fått något svar på mina frågor om incitament och
            regelverket. Det är de frågorna vi diskuterar.
          </note>
          <note>
            Vidare var det frågan om Arbetsmarknadsfonden och underskottet.
            Ja visst är det allvarligt. Därför har vi vid en serie motionstillfällen
            föreslagit en extra skatt och ökade arbetsmarknadsavgifter för
            att täcka underskotten.
          </note>
          <note>
            Det här systemet är 3 miljarder kronor dyrare. Hur man än vill
            argumentera kan man inte säga att det bidrar till att skapa ett
            bättre budgetsaldo. Det är precis tvärtom, Elver Jonsson.
          </note>
          <note type="speaker">
            Anf. 174 ELVER JONSSON (fp) replik:
          </note>
          <note>
            Herr talman! Jag skall också bli lika kort i repliken eftersom
            Hans Andersson för en gångs skull blev fåordig. Han är ju annars
            en elegant ordförlösare.
          </note>
          <note>
            Hans Andersson vill på gammalt vpk-vis lösa problemet med underskott
            och saldo med höjda skatter. Han påstår att budgetsaldot skulle
            bli försämrat med detta upplägg. Det vill jag bestrida.
          </note>
          <note>
            Hans Andersson nämnde en viktig punkt, nämligen utförsäkringen.
            Jag tycker att det finns anledning att påminna om att trots högkonjunkturen
            och det gynnsamma arbetsmarknadsläget under 80-talet var antalet
            utförsäkrade högre då än det har varit under de svåra lågkonjunkturåren,
            t.ex. 1993. Inte minst beror det på att regeringen har, med riksdagens
            stöd, vidtagit åtgärder, t.ex.
          </note>
          <note>
            ungdomspraktik och ALU-projekt, som har fått goda effekter. Människor
            har fått meningsfulla jobb och förhindrats från att utförsäkras.
          </note>
          <note>
            Herr talman! Jag tror att det är viktigt att hålla kvar vid huvudgreppet,
            nämligen att vi har en arbetslöshetsförsäkring som stimulerar
            och driver på arbetsförmedlingar och hela samhället att ge människor
            jobb.
          </note>
          <note type="speaker">
            Anf. 175 JOHNNY AHLQVIST (s) replik:
          </note>
          <note>
            Herr talman! Jag trodde att Elver Jonsson skulle hålla sig för
            god för att förfalla till samma debattteknik som arbetsmarknadsminister
            Börje
          </note>
          <note>
            Hörnlund. Han fortsätter med mytbildningen om åtgärderna. Det
            är ingen sanning. Det blir inte mer sanning för att Elver Jonsson
            säger så. Vi hade partikongressen i september 1993. Det var ingen
            svängning från Lucia fram till trettonhelgen, som
          </note>
          <note>
            Elver Jonsson påstod här.
          </note>
          <note>
            Jag säger, liksom Hans Andersson, att vi har inte fått svar från
            vare sig arbetsmarknadsministern,
          </note>
          <note>
            Sonja Rembo eller den tredje talaren som nu har varit uppe och
            försvarat förslaget på frågan om arbetslinjen. Det blir ingen
            arbetslinje, Elver
          </note>
          <note>
            Jonsson, om man straffas så. Tar man ett tillfälligt påhugg eller
            ett annat jobb under en kortare tid, straffas men i nästa läge.
            Därför går det rinmligtvis inte att hävda att ni verkar för arbetslinjen.
          </note>
          <note>
            Vidare var det frågan om utförsäkringsbomben och rundgångarna.
            Elver Jonsson vet lika väl som jag att det inte går att ha någon
            evighetsrundgång i systemet. Det är också mytbildning. Här finns
            människor som varenda år ramlar ut ur systemet och utförsäkras.
            Man måste själv göra en insats för att vara kvar i systemet. Den
            tryggheten måste man ha som människa. Det är den tryggheten som
            har gjort att man har klarat större omstruktureringar i vårt samhälle.
            Det är den tryggheten som har gjort att man har klarat av att
            sluta en anställning.
          </note>
          <note>
            Jag vill ha en garanti från Elver Jonsson. Börje
          </note>
          <note>
            Hörnlund och Elver Jonsson har sagt denna sak två gånger. Kan
            Elver Jonsson garantera att ingen kommer att utförsäkras före
            1997? Jag tycker att det skulle vara bra att få den garantin.
          </note>
          <note>
            Det är inte fler människor som kommer in i detta system än i
            det andra systemet. Elver Jonsson tror att de sociala kontakter
            som i dag sköts via de fackliga a-kassorna skall kunna skötas
            av KAS-
          </note>
          <note>
            regionerna. Jag tvivlar mycket på detta. Om Elver
          </note>
          <note>
            Jonsson har fått signaler om att KAS-regionerna kan sköta dessa
            åtaganden, vill jag gärna att han redovisar det i kammaren.
          </note>
          <note type="speaker">
            Anf. 176 ELVER JONSSON (fp) replik:
          </note>
          <note>
            Herr talman! Det var frågan om de sociala kontakterna för de
            nyförsäkrade. Det är litet svårt att veta hur väl skötta de kontakterna
            blir. Det är klart att de som står helt utanför försäkringen inte
            kan ha så mycket sociala kontakter gentemot en akassa de inte
            tillhör. Alla förändringar kommer att bli förbättringar.
          </note>
          <note>
            Det finns en sak som inte har nämnts här och som jag finner anledning
            att ta med i min replik till
          </note>
          <note>
            Johnny Ahlqvist. Arbetsmarknadsverket och de fyra KAS-regioner
            som kommer att ansvara för kontakterna har hög beredskap och känner
            stor tillförsikt att klara av arbetet. Flera talare undrar hur
            det hela skall klaras av på så kort tid -- systemet skall vara
            i gång den 1 juli. Arbetsmarknadsverkets främste företrädare på
            området har sagt att det kommer att bli tufft, men man kommer
            att klara av det hela och man kommer att göra ett bra jobb. Jag
            vill tillräkna verket att det är en tillräcklig garanti.
          </note>
          <note>
            Jag tycker att Johnny Ahlqvist hemfaller åt frågan om det går
            att få ett system som är perfekt när man är arbetslös. Han borde
            i stället vara mer bekymrad över vad vi skall göra för att få
            människor i arbete.
          </note>
          <note>
            Jag tror att det är viktigare att maximera en arbetslöshetsförsäkring
            så att det går att åka litet
          </note>
          <note>
            ''slalom'' mellan olika bestämmelser. Därför är det oerhört viktigt
            att arbetslinjen sätts i främsta rummet samtidigt som garantin
            finns.
          </note>
          <note>
            Vidare var det frågan om utförsäkringen. Inget tyder på att löftet
            om att ingen skall bli utförsäkrad före 1997 inte kommer att stå
            sig.
          </note>
          <note type="speaker">
            Anf. 177 JOHNNY AHLQVIST (s) replik:
          </note>
          <note>
            Herr talman! Elver Jonsson avslutar med att säga att löftet kommer
            att stå sig. Det är litet skillnad på att lämna den garanti --
            som Elver Jonsson har gjort tidigare -- att ingen skall utförsäkras
            före 1997. Det kan tolkas precis som man vill.
          </note>
          <note>
            Jag vet inte om Elver Jonsson har läst
          </note>
          <note>
            Göteborgsposten i dag. Där diskuteras en av KAS-
          </note>
          <note>
            regionerna som skall hantera dessa frågor. Det framgår att man
            inte kommer att klara av arbetet.
          </note>
          <note>
            De sökande kommer att bli lidande. Man fruktar en lång väntetid
            och folk kommer att tvingas till socialen. Det beror på att den
            beredskap som Elver
          </note>
          <note>
            Jonsson påstår finns faktiskt inte finns. De människor som skall
            handlägga frågorna vill att riksdagen inte skall fatta beslutet.
            KAS-regionen klarar inte arbetet. Ändå säger Elver Jonsson att
            det finns en mycket stor beredskap.
          </note>
          <note>
            Jag har inte fått svar från Elver Jonsson på mina frågor om att
            komma med i systemet. Man omfattas av systemet genom att betala
            en avgift. Men man klarar inte avgiftsvillkoret för att få ersättning
            när man blir arbetslös.
          </note>
          <note>
            Jag skall ta ett exempel. En person tjänar 30 000
          </note>
          <note>
            under tre månader. Han uppfyller inte avgiftsvillkoret. Han får
            ingen ersättning när han blir arbetslös. Däremot får en person
            som tjänar
          </note>
          <note>
            17 000 kr under en månad en sommar och därefter jobbar varje
            lördag resten av året ersättning. Men den människa som har betalat
            in motsvarande 1--
          </note>
          <note>
            2 % av sina 30 000 kommer inte att omfattas av den trygghet som
            Börje Hörnlund och Elver Jonsson påstår att man skall få. Det
            är en lek med orden,
          </note>
          <note>
            Elver Jonsson. Det är ingen allmän obligatorisk arbetslöshetsförsäkring.
            Utfallet kommer att vara större än antalet medlemmar.
          </note>
          <note>
            AMS har gjort samma bedömning som vi från socialdemokraternas
            sida har gjort. 12 000--15 000
          </note>
          <note>
            fler människor kommer med. Men vad händer efter
          </note>
          <note>
            1997? Jag hoppas att Sverige skall bestå även efter
          </note>
          <note>
            1996/97. Då kommer 100 000 människor att ramla ut ur systemet.
          </note>
          <note>
            Jag tror inte att Elver Jonsson har några uppgifter som kan innebära
            att arbetslösheten har kommit ned på 0 % år 1997. I den finansplan
            som Elver
          </note>
          <note>
            Jonssons partikamrat skrivit under, nämligen Anne
          </note>
          <note>
            Wibble, står det ju att arbetslösheten kommer att bestå både
            under 1995 och under 1996. Jag tror inte mycket på de utfästelser
            som Elver Jonsson gör.
          </note>
          <note type="speaker">
            Anf. 178 ELVER JONSSON (fp) replik:
          </note>
          <note>
            Herr talman! Vad som står i en och annan bilaga i en regeringsproposition
            kanske jag inte vill ta ansvar för. På den punkten har varken
            utskottet eller jag instämt. Därför har vi kunnat konstatera att
            det blivit alltmer gynnsamt i förhållande till det som prognosmakarna
            tänkte sig för bara något år eller halvår sedan.
          </note>
          <note>
            Nu går det undan när det gäller nyanställningar.
          </note>
          <note>
            Enbart under maj månad nyanställdes över 50 000
          </note>
          <note>
            personer via arbetsförmedlingarna, dvs. ca 2 000
          </note>
          <note>
            personer per arbetsdag. Nettotillskottet när det gäller människor
            som får arbete är uppemot tusentalet varje vardag. Visst är detta
            en rejäl förbättring.
          </note>
          <note>
            Det är klart att det inte i varje läge går att förutse hur det
            kommer att bli när det gäller de olika arbets
          </note>
          <note>
            -- eoch avgiftsvillkoren. Men det problemet har vi redan i dag,
            så det är inget nytt egentligen. Och det är inget skäl för att
            avstå från reformen.
          </note>
          <note>
            Vad gäller bedömningen av hur pass bra detta kan klaras, går
            det säkert att hitta någon förgrämd tjänsteman som inte är särskilt
            angelägen om att rycka tag i det. Men Arbetsmarknadsverkets främste
            företrädare och ytterst ansvarige i sak säger: Vi har hög beredskap,
            vi kommer att ta oss an detta med stor entusiasm och stort allvar,
            och vi garanterar att det kommer att fungera trots att tiden är
            knapp.
          </note>
          <note type="speaker">
            Anf. 179 MARIANNE ANDERSSON (c):
          </note>
          <note>
            Herr talman! Återigen har vi lyssnat till Johnny
          </note>
          <note>
            Ahlqvist och hans klagosång över Börje Hörnlund och regeringens
            arbetsmarknadspolitik. Denna gång kritiserade han Börje Hörnlund
            för en passiv arbetsmarknadspolitik och för brist på arbetsmarknadspolitik,
            såvitt jag uppfattade rätt.
          </note>
          <note>
            Samtidigt slår han vakt om kontantstödet, som ju är passivt.
            Det går inte riktigt ihop.
          </note>
          <note>
            En allmän arbetslöshetsförsäkring är ett gammalt centerkrav som
            nu blir verklighet. Centern har alltid ansett att det är oacceptabelt
            att den som arbetat och betalt till arbetslöshetsförsäkringen
            via skattsedeln, men som av olika skäl inte varit medlem i en
            a-kassa, inte kunnat få ersättning. Det är den ena delen i detta
            betänkande, och den tenderar att försvinna i debatten om de övriga
            förändringarna av arbetslöshetsförsäkringen.
          </note>
          <note>
            Detta problem löses nu. Alla med stark förankring till arbetsmarknaden
            får inkomstrelaterad ersättning. Därmed är ytterligare ett av
            de tre stora problemen med den nuvarande arbetslöshetsförsäkringen
            avklarat. Det första var finansieringen där riksdagen beslutade
            om en avgift som trädde i kraft den 1 januari i år, och som i
            varje fall förbättrar situationen.
          </note>
          <note>
            Det andra problemet är möjligheten att växla mellan a-kassa och
            åtgärd hur länge som helst.
          </note>
          <note>
            Därmed riskerar man att en stor grupp människor permanent hamnar
            utanför arbetsmarknaden. Det är förödande både för individen och
            för samhället.
          </note>
          <note>
            Det är det som den stora debatten handlar om, och man kan allvarligt
            fråga sig om socialdemokraterna är intresserade över huvud taget
            av att sätta in krafttag för att undvika detta. Är man det, Johnny
          </note>
          <note>
            Ahlqvist?
          </note>
          <note>
            Förslaget har mycket generösa övergångsregler.
          </note>
          <note>
            Det viktiga är att när de två ersättningsperioderna är slut kommer
            de människor som då inte fått jobb att omfattas av ytterligare
            åtgärd, något som nu skall utredas. Jag lyssnade på TV-debatten
            i går kväll. Någon ville veta vad denna åtgärd exakt skulle innebära,
            precis som Johnny Ahlqvist här i dag.
          </note>
          <note>
            Självfallet är det omöjligt att exakt svara på det i dag. Ingen
            vet ju i vilken situation den enskilde befinner sig i om två år
            eller senare. Det måste bli fråga om mycket individuella åtgärder
            som är anpassade till den enskildes ålder, utbildning, bostadsort
            och framför allt till situationen på arbetsmarknaden vid det tillfället.
            Olika alternativ skall utredas, och det är mycket bra att man
            funderar vidare för att komma fram till konstruktiva lösningar.
          </note>
          <note>
            Man kan inte bara presentera en modell som passar för alla. En
            kvinna i TV i går ville att man skulle tala om exakt vad vi skall
            göra. Tänk om vi kunde presentera en modell som passar för alla
            människor i Sverige. Det går bara inte.
          </note>
          <note>
            Det som slår mig i den allmäna debatten om den nya arbetslöshetsförsäkringen
            är den oerhörda pessimismen. Jag kan mycket väl förstå att enskilda
            människor känner förtvivlan när deras fackliga organisationer
            och det parti som de tror skall hjälpa dem -- hur de nu kan tro
            det -- talar om för dem att de skall utförsäkras och att de inte
            har någon chans att få jobb.
          </note>
          <note>
            Kritikerna förutsätter att vi permanent kommer att ha en lika
            hög arbetslöshet som nu. Detta visar inte minst de räkneexempel
            över den s.k.
          </note>
          <note>
            socialbidragsbomben som vi har fått till utskottet.
          </note>
          <note>
            Där utgår man från den arbetslöshet som vi har i dag. Eftersom
            ingen riskerar att utförsäkras före
          </note>
          <note>
            1997 med detta förslag, måste det betyda att man inte tror på
            att några förbättringar kommer att äga rum på arbetsmarknaden
            innan dess.
          </note>
          <note>
            Vi i Centern, Börje Hörnlund och regeringen vill ha in människor
            i riktiga jobb. Det är faktiskt på gång nu. Det kanske man inte
            har märkt. Tydligen har inte många i den här debatten, och inte
            heller många människor ute i samhället, märkt att den satsning
            på riktiga jobb och företagsamhet som regeringen har gjort nu
            ger resultat.
          </note>
          <note>
            Arbetslösheten har sedan mer än en månad minskat med ca 1 000
            personer per arbetsdag. Det är lika mycket som arbetslösheten
            ökade med varje dag under Mona Sahlins sista månader som arbetsmarknadsminister
            1991.
          </note>
          <note>
            Arbetslösheten ökar nu när vi har en ovanligt stor kull ungdomar
            som kommer ut från skolan, men den positiva trenden är entydig.
            Arbetsmarknaden förändras nu kraftigt i positiv riktning jämfört
            med de senaste åren.
          </note>
          <note>
            Långtidsarbetslösheten är ett stort problem. Den är alldeles
            för hög, men den minskade med 5 000
          </note>
          <note>
            personer mellan april och maj i år. Antalet personer i åtgärder
            är större än under motsvarande tid förra året. Nu dominerar arbetsmarknadsutbildningen
            vilket är riktigt i en konjunkturuppgång då möjligheterna att
            få jobb efter utbildningen ökar kraftigt.
          </note>
          <note>
            Fler människor får arbete. Under maj månad fick
          </note>
          <note>
            56 000 jobb enligt AMS statistik. Det är 16 000 fler än under
            maj 1993. Varslen minskar kraftigt och antalet nyanmälda platser
            ökar. Detta säger optimisterna.
          </note>
          <note>
            Pessimisterna förutsätter att det är samma grupp som hela tiden
            skall stå utanför arbetsmarknaden.
          </note>
          <note>
            Den risken är mycket stor med det system som vi har i dag. Det
            visar alla erfarenheter och all forskning från länder som har
            haft hög arbetslöshet under lång tid och dessutom en ersättning
            som visserligen är låg men inte alls tidsbegränsad.
          </note>
          <note>
            Jag tror inte att det finns någon som inte vill ha ett jobb.
            Jag tror att alla gör vad de kan för att skaffa sig ett arbete.
            Men trots det är det mycket lätt att, när man har varit arbetslös
            under längre tid, hamna i en situation där självförtroendet sjunker,
            där ens gamla kunskaper känns omoderna och man inte klarar av
            att med kraft anstränga sig för att skaffa sig ett arbete.
          </note>
          <note>
            Med en bortre gräns ökar trycket på den enskilde.
          </note>
          <note>
            Jag tror faktiskt att det är bra att ha tryck på sig. Vi vet
            alla att det i situationer där vi måste göra något är ganska nyttigt
            att ha tryck på sig. Men trycket ökar på både arbetsförmedlingar
            och arbetsgivare på att de skall ta sig an de svåra fallen så
            att de kan få ett jobb på den ordinarie arbetsmarknaden. I
          </note>
          <note>
            Sverige vill vi inte och skall vi inte ha en grupp människor
            som aldrig har haft ett jobb. Dit vill vi inte komma.
          </note>
          <note>
            Det är olyckligt att frågan om konkurrensneutraliteten inte har
            lösts. Den är inte enkel att lösa eftersom avgifterna och kostnaderna
            är så olika för olika kassor. Det hade självfallet varit att föredra
            att frågan hade varit löst i dag. Därför har också utskottet i
            ett tillkännagivande sagt att frågan måste lösas snabbt så att
            konkurrensneutralitet mellan de olika kassorna kan finnas från
            1 januari 1995.
          </note>
          <note>
            Jag förstår att de fackliga a-kassorna inte tycker om den här
            övergångstiden, men jag kan inte låta bli att tänka på hur tongångarna
            var när de stora löntagarorganisationerna besökte utskottet.
          </note>
          <note>
            Samtidigt som man talade om alla de insatser som görs för de
            arbetslösa uttalades en stor farhåga för att folk nu skulle lämna
            sin a-kassa och övergå till den nya, fria kassan. Jag tror att
            den risken är betydligt överdriven. Varför skulle jag som försäkringstagare
            lämna en försäkring som jag vet fungerar -- och som ger all den
            service som man räknade upp inför utskottet -- om jag blir arbetslös,
            för att gå till något nytt, som jag vet mindre om, bara därför
            att avgiften under en mycket kort period blir något högre i den
            kassa som jag tillhör?
          </note>
          <note>
            Jag tycker att det är en mycket pessimistisk inställning. Det
            visar ett mycket dåligt självförtroende, som förvånar mig mycket.
          </note>
          <note>
            När någon av de fackliga företrädarna vid den hearing som vi
            hade i utskottet sade att det nu saknas motiv för att gå med i
            facket, måste jag säga att jag hoppade ganska högt. Jag trodde
            faktiskt att våra starka svenska fackföreningar hade många andra
            uppgifter med att företräda sina medlemmar än att administrera
            a-kassorna. Men vi har ju sett en del tecken som är oroväckande.
          </note>
          <note>
            När man får exakt likalydande brev från en mängd olika fackliga
            organisationer angående det här förslaget, dessutom med vilseledande
            uppgifter, börjar man undra. Har inte varje organisation ens förmågan
            att formulera egna brev?
          </note>
          <note>
            Dessutom har vi fått en skrivelse från någon som kallar sig Tvärfackliga
            gruppen mot arbetslöshet, som i ett diagram talar om att man först
            får en ersättningsperiod med 80 %, sedan åtgärder och därefter
            en ersättningsperiod med 80 % av 80 %.
          </note>
          <note>
            Det är fel.
          </note>
          <note>
            Jag tycker att det är ganska ansvarslöst att sprida sådan felaktig
            information. Det är ju klart att människor blir oroliga då. Det
            vore mycket bättre om man försökte tala om vad som är sant, sprida
            riktig information och kämpa för att människor skall få arbete.
          </note>
          <note>
            Nu föreslår vi den här förändringen, som hjälper till att lösa
            de grundläggande problemen med akassan. De som betalar och uppfyller
            arbetsvillkoret får ersättning. Rundgången bryts, men mycket mjukt,
            så att människor i stället kan gå in i riktiga jobb. Jag tycker
            att det är ett bra förslag.
          </note>
          <note>
            De saker som vi inte är riktigt säkra på skall utredas. Jag tycker
            inte att det är något fel med en sådan här stor förändring.
          </note>
          <note>
            Jag skall inte kommentera alla de olika frågor som har varit
            uppe i dag, bara några. Johnny Ahlqvist ondgjorde sig mycket över
            de yttranden som har kommit in, bl.a. från Lagrådet. Man säger
            att det föreslagna systemet inte uppfyller kravet att vara tydligt
            utformat och enkelt. Samtidigt är det så, vilket Johnny Ahlqvist
            nogsamt glömde bort, att det här förslaget bygger på den gamla
            lagen, som ju
          </note>
          <note>
            Socialdemokraterna tycker är så bra. Det blir krångligt, men
            det är inte lätt -- det är nästintill omöjligt -- att ta fram
            ett enkelt system, eftersom arbetslivet är så komplicerat som
            det är.
          </note>
          <note>
            Jag skall inte ta upp en stor debatt om tidpunkten när Socialdemokraterna
            beslutade om 90 eller 80 %
          </note>
          <note>
            och kongressbeslutet -- jag kommer inte ihåg det.
          </note>
          <note>
            Jag kan bara säga att man lyckades dölja det mycket väl, både
            för många av sina egna medlemmar och även för oss här i kammaren.
            Jag minns mycket väl när jag hörde Mona Sahlin på en presskonferens
            i januari tala om att man inte kunde återgå till 90 %. Det har
            vi kanske diskuterat färdigt för i dag.
          </note>
          <note>
            Jag vill också, som flera andra här har gjort, rikta ett mycket
            stort tack till utskottskansliets personal, som har dragit ett
            enormt lass under våren. Det är inte bara den här propositionen
            som har behandlats, utan det har varit flera andra stora propositioner.
            Personalen har verkligen fått ligga i och jobba på gränsen till
            vad som är möjligt. Vi uppskattar er alla -- det vet ni säkert.
          </note>
          <note>
            Herr talman! Med det yrkar jag bifall till utskottets hemställan
            i dess helhet.
          </note>
          <note type="speaker">
            Anf. 180 JOHNNY AHLQVIST (s) replik:
          </note>
          <note>
            Herr talman! Marianne Andersson och jag kan i varje fall vara
            överens om att en mytbildning har avlivats här i kväll. Vi hade
            vår partikongress i september, och demonstrationen var den 15
          </note>
          <note>
            december. Den mytbildningen är alltså nu borta ur diskussionen.
          </note>
          <note>
            Marianne Andersson försöker köra med en ny mytbildning, som är
            mycket farlig. Hon påstår att arbetslösheten minskar och att antalet
            sysselsatta ökar. Vi har just lämnat ifrån oss ett yttrande --
            som
          </note>
          <note>
            Marianne Andersson förmodligen också står bakom -- till finansutskottet,
            där vi skriver att ökningen av sysselsättningen är mycket marginell.
          </note>
          <note>
            Då kan vi tänka litet framåt, på vad som händer när skolorna
            slutar och helt plötsligt 80 000--90 000
          </note>
          <note>
            människor ytterligare kommer ut på arbetsmarknaden. Jag tror
            inte att Marianne
          </note>
          <note>
            Andersson kan påstå att sysselsättningen ökar.
          </note>
          <note>
            Marianne Andersson säger att jag drar en klagovisa över den politik
            som Börje Hörnlund har fört. Ja, det gör jag -- och det är nog
            flera än jag som gör det. Börje Hörnlund lär bli historisk i det
            här sammanhanget. Det har inte funnits någon arbetsmarknadsminister
            i Sverige i modern tid som har kunnat gå från 2--3 % arbetslöshet
            upp till 8 %.
          </note>
          <note>
            Det rekordet har Börje Hörnlund faktiskt lyckats slå. Jag tycker
            att man då har rätt att klaga på den arbetsmarknadspolitik som
            har förts.
          </note>
          <note>
            Sedan säger Marianne Andersson att det inte är samma människor
            som kommer att befinna sig i arbetslöshetskön 1997. Jag skall
            bara läsa ett stycke ur en skrivelse från Kommunförbundet. Deras
            uttalande i den här frågan är viktigt, därför att
          </note>
          <note>
            Kommunförbundets styrelse har i dag en borgerlig majoritet. Det
            är alltså inte särintressena och de fackliga organisationerna
            som styr
          </note>
          <note>
            Kommunförbundet. Man skriver:
          </note>
          <note>
            ''Risken är stor att denna grupp växer även om arbetsmarknaden
            blir bättre. Efterfrågan på arbetskraft kommer i första hand att
            gynna yngre personer med en färsk utbildning.''
          </note>
          <note>
            Dessa larmsignaler är oerhört viktiga; de som i dag är långtidsarbetslösa
            kommer att fortsätta att vara det. Man förstår ju att kommunerna,
            när det går uppåt på arbetsmarknaden, gör den bedömningen att
            de i första hand skall ta yngre arbetskraft med färsk utbildning.
            Vi kan leka med tanken att det bara är hälften av dessa som utförsäkras
            -- det är ändå en stor socialbidragsbomb som kommer att brisera.
          </note>
          <note>
            Marianne Andersson säger att kravet på en obligatorisk arbetslöshetsförsäkring
            är ett gammalt centerkrav. Jag skall be att till henne, som företrädare
            för Centerpartiet, få överlämna ett antal namnunderskrifter, som
            är insamlade från människor i Borlänge som är väldigt oroliga
            för hur deras framtid kommer att se ut.
          </note>
          <note>
            Efter detta kommer jag inte att ta fler repliker. Jag har ställt
            frågor till fyra talare från regeringspartier, och jag har ännu
            inte fått svar på en enda fråga.
          </note>
          <note>
            Därför vill jag inte fråga mer.
          </note>
          <note type="speaker">
            Anf. 181 MARIANNE ANDERSSON (c)
          </note>
          <note>
            replik:
          </note>
          <note>
            Herr talman! Vi kan diskutera om ökningen av sysselsättningen
            är marginell, men jag tycker att det är mycket positivt när arbetslösheten
            under mer än en månad har minskat med 1 000 personer per arbetsdag.
            Det är inte så litet.
          </note>
          <note>
            Jag berörde just detta att det naturligtvis är ett stort problem
            att skolorna slutar och att så många kommer ut därifrån och vill
            ha jobb. Men trenden går åt rätt håll, och det är oerhört viktigt.
          </note>
          <note>
            Johnny Ahlqvist och Börje Hörnlund m.fl. har deltagit i oerhört
            många debatter om orsakerna till arbetslösheten. Nu skylls helt
            plötsligt allting på
          </note>
          <note>
            Börje Hörnlund; han skulle ha sett till att arbetslösheten har
            ökat. Jag tycker att det är fruktansvärt. Det är det mest osakliga
            påhopp som man kan tänka sig, att skylla på en arbetsmarknadsminister
            som tillträdde efter valet
          </note>
          <note>
            1991. Att ha mage att påstå någonting sådant är på gränsen till
            vad som är tänkbart i kammaren. Vi hinner tyvärr inte diskutera
            orsaken till arbetslösheten nu, även om jag gärna skulle göra
            det.
          </note>
          <note>
            Aldrig någonsin har så många människor befunnit sig i arbetsmarknadspolitiska
            åtgärder som under den här perioden. De nya åtgärderna, med ungdomspraktik
            och arbetslivsutveckling, har gjort att detta har varit möjligt.
            Utan dessa åtgärder hade det aldrig gått. Det erkänner alla som
            jobbar med arbetsmarknadsfrågor och på arbetsförmedlingar och
            även Göte Bernhardsson. Johnny Ahlqvist kan säga vad han vill.
          </note>
          <note>
            Ni har varit kritiska, men ni har inte kommit med några alternativ
            som skulle kunna ge resultat. Jag tycker att det är ganska fantastiskt.
          </note>
          <note>
            Jag påstår fortfarande att det inte är samma människor som kommer
            att vara arbetslösa. Vi måste göra allt vad vi kan för att se
            till att det inte blir så, som i Europa, där det är ett gäng människor
            som blir utslagna. Här är det yngre personer med färsk utbildning
            som får jobb, sägs det, och det är bra. Ungdomarna är ju ett problem,
            och det finns många ungdomar som är långtidsarbetslösa. De kanske
            kan gynnas, som Kommunförbundet säger.
          </note>
          <note>
            Det finns också grupper med äldre som har det svårt. Vi måste
            se till att vi finner på lösningar för dessa människor. Det har
            ju oerhört stora kunskaper. Jag tror att vi med gemensamma krafter
            kan se till att också dessa människor får jobb.
          </note>
          <note>
            Situationen skall inte vara permanent. Detta är svårt, men vi
            måste helt enkelt klara av det. Vi accepterar bara inte att det
            skall vara en sådan långtidsarbetslöshet.
          </note>
          <note type="speaker">
            Anf. 182 HANS ANDERSSON (v) replik:
          </note>
          <note>
            Herr talman! Jag hade egentligen inte heller tänkt begära någon
            replik på Marianne Andersson, men hon säger så konstiga saker
            att jag måste göra några kommentarer.
          </note>
          <note>
            Marianne Andersson talar om pessimism och optimism. Den som är
            genuint pessimistisk tror naturligtvis att det blir många arbetslösa
            och att det kostar mycket pengar, eftersom de får ersättning från
            a-kassan. Det innebär i sin tur att
          </note>
          <note>
            Arbetsmarknadsfonden dräneras. I det läget skjuter man på de
            arbetslösa. Man sänker deras nivå på a-kasseersättningen eller
            föräkrar ut dem ur systemet. Då kostar det inte så mycket längre.
          </note>
          <note>
            Om man, som jag, är optimist bibehåller man ett trygghetssystem
            som är bra. Man gör alla satsningar som man mäktar med för att
            skapa arbeten, gynna näringslivet, upprätthålla vård och omsorg
            i kommunerna osv. Jag delar uppfattningen att det inte är Börje
            Hörnlunds fel att det finns en halv miljon arbetslösa. Men Marianne
            Andersson har fullständigt fel när det gäller optimism och pessimism.
            Hennes lösning är den pessimistiska.
          </note>
          <note>
            Den innebär att a-kasseersättningen måste skäras ner.
          </note>
          <note>
            Långtidsarbetslösheten är mycket stor i Europa.
          </note>
          <note>
            Det beror framför allt på att det saknas en aktiv arbetsmarknadspolitik.
            Det var någonting som
          </note>
          <note>
            Sonja Rembo inte nämnde när hon läste ur vitboken. Man rekommenderar
            länderna i Europa att satsa på utbildning och en aktiv arbetsmarknadspolitik
            i stället för på långvariga passiva ersättningsperioder. Det är
            den svenska modellen med fackliga a-kassor, korta perioder och
            snabba insater som vi skall ha. Den går ni ifrån.
          </note>
          <note>
            Elver Jonsson hade inte förstått att den allmäna arbetslöshetsförsäkringen
            kostar mer. Marianne
          </note>
          <note>
            Andersson pratar också om
          </note>
          <note>
            Arbetsmarknadsfonden som en kostnad. Ja visst, men den allmäna
            arbetslöshetsförsäkringen kostar ungefär 2--3 miljarder mer. I
          </note>
          <note>
            kompletteringspropositionen kommenterar regeringen själv den
            nya allmänna arbetslöshetsförsäkringen. Jag citerar:
          </note>
          <note>
            ''Kostnadsökningen till följd av detta uppskattas till drygt
            2 miljarder kronor.'' Jag säger detta för att det skall vara klart.
          </note>
          <note>
            Marianne Andersson sade att man måste få stopp på rundgången
            och att rundgången med detta förslag bryts på ett mjukt sätt och
            att människor får arbeten. Vad får människor för arbeten när de
            med ett hårdare regelverk stöts ut ur a-kassesystemet?
          </note>
          <note>
            Detta är, som jag sade tidigare, rappakalja och ingenting annat.
          </note>
          <note type="speaker">
            Anf. 183 MARIANNE ANDERSSON (c)
          </note>
          <note>
            replik:
          </note>
          <note>
            Herr talman! Vi kan diskutera pessimism och optimism. Jag tycker
            att optimism är när man inser de problem som finns och försöker
            göra någonting för att lösa dem. Det är när man tror att det är
            möjligt att lösa dessa problem. Det är inte när man stoppar huvudet
            i busken och tror att man kan fortsätta som man alltid har gjort.
            Det går inte. De ekonomiska förutsättningarna har vi inte i dag.
            Jag är optimist.
          </note>
          <note>
            Med det här förslaget försöker vi göra någonting åt situationen.
            Det finns också förslag om att det i slutet av dessa två perioder
            skall finnas en åtgärd så att människor i allra största utsträckning
            kommer in i ett ordinarie arbete. Vi accepterar inga
          </note>
          <note>
            ''socialbidragsbomber''. Vi har stora ekonomiska problem i Sverige.
          </note>
          <note>
            Det är sant att det i Europa saknas en aktiv arbetsmarknadspolitik
            och att många länder tittar på Sverige, eftersom vi har en aktiv
            arbetsmarknadspolitik. Jag vill minnas att Finlands nye socialdemokratiske
            president alldeles nyligen uttryckte en oerhört stor beundran
            för hur vi i
          </note>
          <note>
            Sverige i denna svåra situation har lyckats klara av våra åtgärder
            och vår arbetsmarknadspolitik. Det har faktiskt inte varit lätt,
            men det har med tanke på de omständigheter som har funnits lyckats
            mycket bra.
          </note>
          <note>
            Den nya a-kassan blir inte billigare i början, men den blir rättvisare.
            På sikt minskar kostnaderna något. Detta är inte bara ett besparingsförslag.
            Det är också ett förslag som innebär att det blir ett tryck på
            arbetsgivarna, arbetsförmedlingarna och den enskilde personen
            så att de arbetslösa kommer ut i arbete och aktiverar sig mera.
            När arbetslösheten minskar, som den håller på att göra, är detta
            också möjligt.
          </note>
          <note type="speaker">
            Anf. 184 HARALD BERGSTRÖM (kds):
          </note>
          <note>
            Herr talman! Det betänkande som nu debatteras fullföljer höstens
            riksdagsbeslut om att en allmän och obligatorisk arbetslöshetsförsäkring
            skall utformas. Vi kristdemokrater hälsar detta med tillfredsställelse.
            Ur rättvise- och trygghetssynpunkt är det ett stort framsteg att
            det blir fler som nu kommer att omfattas av ett rimligt ekonomiskt
            skyddsnät vid arbetslöshet.
          </note>
          <note>
            Under debatten den 15 december liknade jag det regelverk som
            regeringen hade föreslagit i proposition nr 80 vid en sömmerska
            som beslutar sig för att sy en ny klänning. När hon första gången
            provar den visar det sig att ärmarna måste justeras så att den
            sitter bättre. Den är litet trång när hon drar på sig den, vilket
            medför att dragkedjan i sidan måste göras litet längre så att
            öppningen blir större osv. Faktum är att hon har bestämt sig för
            att det skall bli en klänning. Hon har bestämt sig för modellen,
            och hon har köpt tyget.
          </note>
          <note>
            Jag menar att förslagen i betänkande AU18 som vi nu debatterar
            -- tillsammans med förslagen i AU6, från i höstas, om förändringar
            i arbetslöshetsförsäkringen som vi fattade beslut om den 15 december
            -- leder fram till en arbetslöshetsförsäkring som tillgodoser
            såväl rättvise- och trygghetsaspekter för den som vid arbetslöshet
            har anknytning till arbetsmarknaden som kraven på en rimlig finansiering.
          </note>
          <note>
            Beslutet strax före jul om en höjning av den lägsta ersättningsnivån
            i KAS-systemet från 198 kr till 245
          </note>
          <note>
            kr till den som inte kvalificerar sig för en inkomstrelaterad
            ersättning ger också en riktig fördelningspolitisk profil på den
            här försäkringen.
          </note>
          <note>
            Herr talman! Vi har från kds sida aktivt deltagit i beredningen
            av den nya arbetslöshetsförsäkringen.
          </note>
          <note>
            En av våra utgångspunkter har varit att problemet med rundgång
            mellan kontantstöd och arbetsmarknadspolitiska åtgärder måste
            begränsas, men det måste ske vid rätt tidpunkt, och det måste
            ske på ett socialt acceptabelt sätt. Vi menar att vi har fått
            detta krav tillgodosett.
          </note>
          <note>
            När jag nu har sagt detta får jag finna mig i att Hans
          </note>
          <note>
            Andersson också betecknar min argumentation som rappakalja. Jag
            vill då peka på ett faktum när det gäller utförsäkringen. Arbetslöshetskassornas
            samorganisation har en tabell som en kommentar till sitt framträdande
            i arbetsmarknadsutskottet.
          </note>
          <note>
            Den visar att ungefär 12 000 personer utförsäkrades år 1987 och
            att den totala arbetslösheten låg på runt
          </note>
          <note>
            5 %. 1993 utförsäkrades ungefär 8 000 personer, och den totala
            arbetslösheten var ca 15 %.
          </note>
          <note>
            Regeringen har alltså goda traditioner när det gäller att bevaka
            utförsäkringen och arbetslinjen.
          </note>
          <note>
            Jag menar att vi verkligen har lyckats bra i det fallet. Det
            skall vi fortsätta med.
          </note>
          <note>
            Nåväl, de krav som vi hade vid beredningen av den här propositionen
            innebar för det första att det skulle vara mycket generösa övergångsregler
            och att ingen skulle komma i fråga för en utförsäkring förrän
            tidigast 1997, när arbetsmarknaden med all sannolikhet är betydligt
            bättre än vad den är i dag.
          </note>
          <note>
            Hur kommer den att se ut?
          </note>
          <note>
            Det beror i hög grad på hur den ekonomiska politiken kommer att
            utformas under den närmaste tiden och framöver. Men därom handlar
            morgondagens debatt och sommarens valrörelse och inte den här
            debatten.
          </note>
          <note>
            För det andra skall den som då står inför utförsäkring erbjudas
            någon form av åtgärd/rehabilitering. Hur denna skall se ut ålägger
            vi Arbetsmarknadsutredningen att föreslå. Vi kristdemokrater har
            liksom många andra funderat på, vilket också propositionen säger,
            att det bör bli något slags individrelaterade åtgärder om man
            skall klara utförsäkringen. I alla händelser kvarstår det som
            ett faktum att eftersom utredningen är parlamentarisk sammansatt
            så har oppositionen stor möjlighet att påverka förslaget om hur
            åtgärden skall se ut.
          </note>
          <note>
            För det tredje drev kds i samband med beredningen av propositionen
            kravet på ett alternativt arbetsvillkor. Det finns också inskrivet.
            Detta innebär att den som inom en ramtid av tolv månader arbetat
            minst 65 timmar per månad under tio månader blir berättigad till
            a-kassa. Detta krav drev vi särskilt med tanke på de deltidsarbetande.
          </note>
          <note>
            För det fjärde fanns ett förslag förra hösten om att den som
            gick in i en andra ersättningsperiod skulle få sänkt ersättningsnivå.
            Den skulle bli 80 % av den första periodens nivå. Detta förslag
            var naturligtvis helt oacceptabelt och är nu ändrat så att den
            ersättning man får när man uppfyller det särskilda arbetsvillkoret
            för en andra ersättningsperiod ligger på samma nivå som under
            den första ersättningsperioden.
          </note>
          <note>
            Herr talman! 70 000--80 000 arbetslösa som tidigare endast varit
            berättigade till KAS har nu fått rätt till en inkomstrelaterad
            ersättning. Det tvistas om antalet. Kommunförbundet anger 50 000--55
            000.
          </note>
          <note>
            Man kan förvisso tvista om siffran, men tillsammans med höjningen
            av den lägsta ersättningsnivån innebär förändringen i alla fall
            att de grupper som haft det sämsta ekonomiska skyddet vid arbetslöshet
            nu får en kraftig förstärkning. Detta kommer att innebära en avlastning
            på kommunernas socialbidragskonto, men det har vi inte hört något
            om i den socialdemokratiska kritiken av regeringens förslag.
          </note>
          <note>
            På s. 107 i propositionen visas att avlastningen torde bli i
            storleksordningen 3 miljarder kronor.
          </note>
          <note>
            När socialdemokraterna nu yrkar avslag på propositionen innebär
            det i praktiken att de hänvisar de svagaste grupperna på arbetsmarknaden
            till ett fortsatt socialbidragsberoende. Med tanke på det vore
            det klädsamt om den socialdemokratiska retoriken vore litet mera
            återhållsam.
          </note>
          <note>
            Herr talman! I den socialdemokratiska reservationen kritiseras
            regeringen för att flera frågor hänskjuts till fortsatt utredning.
            Låt mig för ordningens skull påpeka att flera av dessa frågor
            representerar problemområden som vi redan har i den nuvarande
            försäkringen, exempelvis företagarnas ersättningsrätt, risk för
            svartjobb och annat fusk, ersättning i samband med bisyssla, avvisande
            av arbetserbjudanden m.m.
          </note>
          <note>
            Enligt vår uppfattning är det en styrka att dessa frågor lyfts
            ut och kommer att få en allsidig belysning i en parlamentarisk
            utredning. Det underlättar arbetet att komma fram till lösningar
            med bred förankring, där även oppositionen har ett inflytande
            över slutresultatet. Vi är överens om att det skall göras en utredning.
            Det framgår av såväl
          </note>
          <note>
            Socialdemokraternas som Vänsterns motioner.
          </note>
          <note>
            Att skjuta upp avgörandet av de frågor som i dag enligt AU18
            är föremål för debatt skulle dock vara felaktigt enligt kristdemokratisk
            syn. Rimligtvis måste den allmänna och obligatoriska arbetslöshetsförsäkring
            som vi före jul beslutade om att införa, och för vilken vi också
            beslutade att ta ut avgifter fr.o.m. den 1 januari i år, fyllas
            med ett regelverk som reglerar dess funktion.
          </note>
          <note>
            Personligen är jag dock litet besviken över att regeringen har
            hänvisat frågan om konkurrensneutraliteten mellan arbetslöshetskassorna
            och arbetsmarknadskassan till en utredning. Jag hade faktiskt
            hoppats på ett förslag om detta i propositionen, i synnerhet som
            departementschefen gått ut ganska starkt och utlovat ett förslag.
            Han har upprepat det i debatten här i kväll. Jag förväntar mig
            att det kommer ett förslag före jul. Det här är en knepig fråga.
            Vid närmare eftertanke är det kanske inte så enkelt att ge ett
            bra förslag till hur problemet skall lösas. Det är nog klokast
            att låta den svenska modellen verka genom att utreda frågan.
          </note>
          <note>
            Slutligen vill jag påvisa att påståendena i debatten om att de
            nuvarande 42 arbetslöshetskassorna skulle vara privata eller representera
            en privat verksamhetsform förefaller mig betydligt överdrivna.
            Riktigare är väl att säga att fackföreningarna har ett slags oligopol
            på att driva a-kassor. De drivs dessutom med ett slags myndighetsutövning
            som i varje fall till vissa delar är sekretessbelagd.
          </note>
          <note>
            Vi kristdemokrater tror att det är bra att den nya arbetsmarknadskassan
            skapas som ett slags motvikt till det nuvarande systemet med a-kassor
            och att försäkringskassorna knyts närmare till denna form av verksamhet
            som så nära ansluter till det statligt administrerade sociala
            försäkringssystemet.
          </note>
          <note>
            Herr talman! Med det anförda vill jag yrka bifall till hemställan
            i arbetsmarknadsutskottets betänkande
          </note>
          <note>
            AU18 och avslag på samtliga reservationer.
          </note>
          <note>
            I detta anförande instämde Harry Staaf (kds).
          </note>
          <note type="speaker">
            Anf. 185 LAILA STRID-JANSSON (nyd):
          </note>
          <note>
            Herr talman! Först vill jag börja med att konstatera att jag
            är både förvånad över och besviken på
          </note>
          <note>
            Arbetsmarknadsdepartementets hantering av propositionen om den
            fortsatta reformeringen av arbetslöshetsförsäkringen.
          </note>
          <note>
            Genom att man så sent lämnar ifrån sig en proposition som dessutom
            har så många brister, anser jag att man inte till fullo har tagit
            sitt ansvar.
          </note>
          <note>
            I stället förlitar man sig på att Lagrådet och arbetsmarknadsutskottets
            kansli klarar av de problem som departementet borde ha tagit på
            sitt ansvar. Det är upprörande att man på detta sätt låter kansliets
            personal få en arbetsbelastning som varit nästintill omänsklig.
          </note>
          <note>
            Vidare måste jag säga till arbetsmarknadsminister
          </note>
          <note>
            Börje Hörnlund att med den erfarenhet av arbetsmarknadspolitik
            som han besitter, så borde han redan hösten 1991 ha tillsatt parlamentariska
            utredningar om arbetslöshetsförsäkring, arbetsmarknadspolitik,
            regionalpolitik, företagsstöd och anställningsstöd. Jag anser
            att det är oansvarigt av Börje Hörnlund att så inte skett.
          </note>
          <note>
            Om så hade varit fallet hade man i dag kunnat känna sig nöjd
            med att man har ordentligt på fötterna.
          </note>
          <note>
            Eftersom regeringen säger sig värna om småföretagen så borde
            man väl i rimlighetens namn ha löst småföretagares rätt att få
            en ersättning vid arbetslöshet. Inte ens det har man klarat av.
            Min besvikelse över allt detta är stor, Börje Hörnlund.
          </note>
          <note>
            Enligt min uppfattning bör en allmän och obligatorisk arbetslöshetsförsäkring
            skapas. Skälen är flera. Precis som i fråga om sjukpenning bör
            alla ha rätt till ekonomiskt skydd vid arbetslöshet. Det är principiellt
            felaktigt att en inkomstrelaterad ersättning skall förutsätta
            medlemskap i en privat arbetslöshetskassa.
          </note>
          <note>
            Detta har under de gångna åren blivit alltmer påtagligt. Den
            kraftigt ökande arbetslösheten med åtföljande kostnadsökningar
            har medfört att medlemmarnas bidrag till finansiering blivit allt
            mindre.
          </note>
          <note>
            Som redovisas i propositionen motsvarade under
          </note>
          <note>
            1993 medlemmarnas avgifter ca 3 % av den utbetalade arbetslöshetsersättningen.
            Om alla arbetande medborgare är med och finansierar försäkringen
            via skattsedeln bör de också ha lika rättigheter om de blir arbetslösa.
            Den vid årsskiftet införda obligatoriska avgiften pekar i samma
            riktning. Avgiften tas ut av alla med förvärvsinkomster över viss
            nivå. Självfallet skall de betalande också ha lika rättigheter
            oberoende av om de är medlemmar i en privat arbetslöshetskassa
            eller ej. Regeringsförslaget har enligt min mening både förtjänster
            och brister.
          </note>
          <note>
            Som redan sagts ansluter jag mig till regeringsförslagets bakomliggande
            ambition att skapa en arbetslöshetsförsäkring som omfattar med
            en stark anknytning till arbetsmarknaden. Jag godtar också att
            denna försäkring tills vidare delfinansieras genom avgiftslagen
            -- i övrigt via arbetsmarknadsavgiften och statsbudgeten -- och
            att rätten till försäkringsersättning knyts till skyldigheten
            att erlägga avgifter enligt den lagen.
          </note>
          <note>
            Jag har inte heller något att erinra mot att de s.k.
          </note>
          <note>
            KAS-regionerna, arbetsmarknadskassorna, initialt administrerar
            försäkringen. Inom en snar framtid bör emellertid försäkringskassorna,
            som ju finns på de flesta orter, handha administrationen. KAS-
          </note>
          <note>
            regionerna, som endast finns på fyra ställen i landet, kommer
            inte att klara hela landet.
          </note>
          <note>
            Lagtekniskt bör den allmänna försäkringen införas på det sätt
            regeringen föreslår, dvs. genom att det införs en inkomstrelaterad
            ersättning inom ramen för KAS.
          </note>
          <note>
            Mina invändningar mot regeringsförslaget är följande.
          </note>
          <note>
            Under nuvarande förhållanden på arbetsmarknaden med extremt hög
            arbetslöshet kan det inte komma i fråga att öka utförsäkringen.
          </note>
          <note>
            Ett sådant beslut skulle skapa otrygghet bland de många arbetslösa.
            Den besparing för staten som möjligen skulle bli effekten av regeringsförslaget
            --
          </note>
          <note>
            det är att märka att propositionen inte innehåller någon beräkning
            i detta hänseende -- skulle i motsvarande mån öka trycket på kommunernas
            socialbudgetar och i förlängningen leda till krav på kompensation
            från kommunerna gentemot staten.
          </note>
          <note>
            Även om regeringen säger sig vilja göra intensifierade insatser
            i form av utbildning, praktik eller rehabilitering för denna kategori
            av arbetslösa, är det tänkbart att en stor del av dem ändå kommer
            att fastna i ett socialbidragsberoende. Detta är inte någon önskvärd
            utveckling. Att de arbetslösa omfattas av ett försäkringssystem
            som ger starka incitament att aktivt söka arbete eller förkovra
            sig genom utbildning är att föredra.
          </note>
          <note>
            Vad som nu anförts innebär att jag inte kan ställa mig bakom
            förslaget i propositionen att den som inte efter den andra ersättningsperioden
            återkvalificerar sig genom förvärvsarbete blir utförsäkrad. Jag
            kan inte heller ansluta mig till förslaget om två skilda arbetsvillkor
            med olika möjligheter till kvalificering för ersättning.
          </note>
          <note>
            Regeringsförslaget medför i detta hänseende inte bara den nyss
            nämnda utförsäkringen utan också att möjligheterna att kvalificera
            sig för den första ersättningsperioden försämras.
          </note>
          <note>
            Två olika arbetsvillkor komplicerar regelsystemet och ökar byråkratin.
            Någon försämring av möjligheterna att kvalificera sig för ersättning
            bör över huvud taget inte genomföras nu.
          </note>
          <note>
            Jag anser således att det nuvarande arbetsvillkoret i 6 § ALF
            bör bibehållas. Detta arbetsvillkor bör dessutom gälla inom KAS.
            För detta talar inte bara önskvärdheten ev enhetliga regler inom
            de båda systemen. ALF:s arbetsvillkor framstår dessutom som mera
            rättvist eftersom det grundar sig på den totala mängd arbete som
            utförts under en angiven tid och inte på hur det utförda arbetet
            fördelat sig i tiden.
          </note>
          <note>
            Som framgått har jag i väsentliga avseenden andra uppfattningar
            än regeringen om hur den nya försäkringen bör utformas. Jag hänvisar
            härvid till
          </note>
          <note>
            Ny demokratis motion A79 med förslag om en framtida arbetslöshetsförsäkring.
            Försäkringen byggs upp enligt en trestegsmodell, bestående av
            ett grundskydd, en obligatorisk påbyggnad och en frivillig påbyggnad.
            Grundskyddet skall motsvara
          </note>
          <note>
            60 % av lönen och finansieras av arbetsgivarna, arbetstagarna
            och staten med en tredjedel vardera.
          </note>
          <note>
            Dessa avgifter fastställs en gång om året baserat på försäkringens
            kostnader föregående år. För skydd upp till 80 % av lönen eller
            högst sju och ett halvt basbelopp tecknar arbetsgivaren en obligatorisk
            sparförsäkring. Premieinbetalningen fördelas mellan arbetsgivare
            och arbetstagare efter förhandlingar mellan parterna. Arbetsgivaren
            skall betala sin del av premien under fem till sju år, medan arbetstagaren
            betalar sin del fram till pensioneringen. Då omvandlas försäkringen
            till en pension.
          </note>
          <note>
            Den som vill försäkra sig för inkomstbortfall över
          </note>
          <note>
            80 % eller förlänga den tid under vilken ersättning kan utgå
            kan teckna en privat tilläggsförsäkring.
          </note>
          <note>
            Denna försäkring skall administreras helt av försäkringskassan.
          </note>
          <note>
            Jag anser att den framtida försäkringen bör vara uppbyggd enligt
            denna modell. Eftersom det är fråga om så genomgripande förändringar
            anser jag att förslagen bör vara förankrade hos en bred majoritet.
            Förslagen kan lämpligen beredas i en stor parlamentarisk utredning.
            En utgångspunkt skall vara att reglerna är utformade så att de
            uppmuntrar till ett aktivt arbetssökande.
          </note>
          <note>
            Utöver denna fråga om själva grundkonstruktionen av försäkringen
            är det en rad delfrågor som behöver belysas av utredningen. Dit
            hör t.ex. företagarnas försäkring. Nuvarande regler är inte acceptabla.
          </note>
          <note>
            Enligt min mening bör utredningen ta fasta på ett förslag i Ny
            demokratis motion A32, där vi föreslår att en företagare skall
            kunna anses arbetslös utan att behöva avyttra rörelsen. En revisor
            skall kunna intyga att ingen verksamhet bedrivs i företaget. Ett
            liknande förslag finns också i Ny demokratis motion A262.
          </note>
          <note>
            Utredningen bör också avväga om och i så fall hur samordning
            bör ske mellan avgångsvederlag och ersättning vid arbetslöshet.
          </note>
          <note>
            Eftersom vi ändå tycker att det är så viktigt att vi får en ny
            och allmän arbetslöshetsförsäkring accepterar vi under en mellanperiod
            en allmän försäkring som bygger på de nuvarande reglerna.
          </note>
          <note>
            Skillnaderna mot i dag är att man kvalificerar sig genom att
            betala avgift via skattsedeln och inte genom att vara medlem i
            någon a-kassa.
          </note>
          <note>
            Herr talman! Ju längre tiden har gått efter det att regeringen
            lämnade över förslaget till en ny a-kassa att behandlas av riksdagen,
            desto mer ofullständigt och orättvist har det visat sig vara.
          </note>
          <note>
            I vår motion A79 har vi förordat att den nya akassan skall vara
            en allmän försäkring. Det svenska folket som har en förankring
            på arbetsmarknaden skall ha rätt till ett automatiskt skydd vid
            arbetslöshet. Vi föreslår även igångsättning den 1
          </note>
          <note>
            juli 1994. Vi har fått tillgodosett kravet att en parlamentarisk
            utredning tillsätts för att få ett totalgrepp om hur den nya a-kassan
            skall se ut.
          </note>
          <note>
            Egentligen är det ganska dumt, enfaldigt och orättvist att låsa
            den kommande utredningen genom att nu fatta delbeslut om ändringar
            i regelverket som på ett anmärkningsvärt sätt kan drabba den försäkrade.
          </note>
          <note>
            Det är en omöjlighet att från propositionen dra slutsatser om
            hur effekterna kommer att bli.
          </note>
          <note>
            Regeringen har inte ens försökt att redovisa vilka som drabbas.
            Man tiger om de obehagliga följderna av förslagen. Man talar bara
            om de positiva effekterna för en liten grupp och inte om de negativa
            effekter som drabbar en betydligt större grupp.
          </note>
          <note>
            Det som hittills kommit fram räcker dock för att jag skall kunna
            konstatera följande:
          </note>
          <note>
            Vi säger nej till att nu ändra ersättningsperioden.
          </note>
          <note>
            Vi säger alltså nej 300 plus 300 dagar.
          </note>
          <note>
            Vi säger nej till nya regler om normalarbetstid.
          </note>
          <note>
            Vi säger nej till hårdare arbetsvillkor.
          </note>
          <note>
            Vi säger nej till utökad byråkrati.
          </note>
          <note>
            Vi säger nej till de nya komplicerade reglerna.
          </note>
          <note>
            Jag yrkar bifall till vår motion A79, yrkandena 3
          </note>
          <note>
            och 5 i mom. 2.
          </note>
          <note>
            Genom att stödja Ny demokratis motion säger ni nej till regeringens
            förslag om försämringar i arbetslöshetsförsäkringen, dvs. nej
            till bl.a. 300
          </note>
          <note>
            plus 300 dagar. Nu räcker det inte längre med läpparnas bekännelse
            för vissa partier.
          </note>
          <note>
            Johnny Ahlqvist sade tidigare i debatten att det är regelverket
            som är problemet med den nya akassan och inget annat. Det håller
            jag med om.
          </note>
          <note>
            Därför har jag framställt ett yrkande. Om nu
          </note>
          <note>
            Johnny Ahlqvist vill vara konsekvent och stå fast vid sitt ord
            går det utmärkt genom att stödja mitt yrkande. Nu är det klarspråk
            som gäller. Hur kommer ni att göra?
          </note>
          <note>
            Det svenska folket har rätt att kräva ett rakt och entydigt svar
            från sina politiker och från sina politiska partier. Vi har nu
            avgivit vårt. Hur lyder ert?
          </note>
          <note>
            Herr talman! Enligt riksdagsordningen måste jag nu läsa upp hela
            mitt yrkande, dvs. lagtexten som omfattar åtta sidor. Jag beklagar
            om det blir tröttande. Lagtexten låter kanske krånglig, men den
            är betydligt enklare än regeringens förslag.
          </note>
          <note>
            Men hänsyn till vad jag nu har sagt vill jag framställa mitt
            särskilda yrkande.
          </note>
          <note>
            Yrkandet fogas som bilaga till detta protokoll.
          </note>
          <note>
            Yrkandet innebär i klartext följande.
          </note>
          <note>
            1. Att jag säger ja till att medlemsvillkoret i ALF-
          </note>
          <note>
            lagen ersätts av ett avgiftsvillkor.
          </note>
          <note>
            2. Att jag säger nej till ett arbetsvillkor enligt KAS-
          </note>
          <note>
            lagen och till förslaget om allmänna och särskilda arbetsvillkor;
            ett enda arbetsvillkor skall gälla.
          </note>
          <note>
            3. Effekterna av detta är att man inte blir utförsäkrad såsom
            regeringen föreslår.
          </note>
          <note>
            4. I grund och botten tycker jag att försäkringen skall se annorlunda
            ut. Ny demokrati har förslag om det i sin motion A79, men detta
            måste en utredning se på.
          </note>
          <note>
            5. Det lagförslag som jag nyss läste upp är vad jag tycker skall
            gälla fram till dess att en utredning kommit med förslag om en
            helt ny arbetslöshetsförsäkring.
          </note>
          <note>
            Herr talman! Med mycket stort intresse kommer jag efteråt att
            ta del av voteringsprotokollet. Med stöd av det kommer vi att
            i organiserad form till föreningar och svenska folket redovisa
            riksdagsmännens omröstning samt dess innebörd och konsekvenser.
          </note>
          <note>
            I detta anförande instämde Arne Jansson och John
          </note>
          <note>
            Bouvin (båda nyd).
          </note>
          <note>
            (Applåder)
          </note>
          <note type="speaker">
            Anf. 186 JOHNNY AHLQVIST (s) replik:
          </note>
          <note>
            Herr talman! Jag skall fatta mig mycket kort. Det är ju så intressant
            att att lyssna till Laila Strid-Janssons röst när hon står och
            läser upp allt detta.
          </note>
          <note>
            Vi har haft en oerhört stor diskussion i utskottet i frågan,
            och detta är egentligen en sak mellan borgerligheten och Ny demokrati.
            Men här kommer alltså ett helt nytt lagförslag, som jag inte tror
            att någon kommer att hinna sätta sig in i i kväll.
          </note>
          <note>
            Därför kommer jag att yrka på återremiss till utskottet.
          </note>
          <note>
            Anf. 187 LAILA STRID-JANSSON (nyd)
          </note>
          <note>
            replik:
          </note>
          <note>
            Herr talman! Jag är glad över att Johnny Ahlqvist just tog upp
            frågan om hur saken har behandlats i utskottet.
          </note>
          <note>
            När jag under utskottsbehandlingen ville reservera mig till förmån
            för min motion gick inte det.
          </note>
          <note>
            Samtliga partier påtalade detta med en rörande enighet. Eftersom
            jag ännu inte har den politikervana och politikermentalitet som
            ni andra har, blev jag helt enkelt överkörd. I den situationen
            trodde jag på er och grämde mig över min oerfarenhet.
          </note>
          <note>
            Efteråt har man gjort klart för mig att jag åkte på en politisk
            överkörning som låg på gränsen till det oacceptabla. Då jag därefter
            förstod varför ni var så livrädda för en reservation på denna
            punkt, har jag nu yrkat bifall till min motion A79, yrkandena
          </note>
          <note>
            3 och 5, som innebär samma sak.
          </note>
          <note>
            Nu gäller det för er att ta ställning och visa korten.
          </note>
          <note>
            Det svenska folket förväntar sig det.
          </note>
          <note type="speaker">
            Anf. 188 JOHNNY AHLQVIST (s) replik:
          </note>
          <note>
            Herr talman! Nog har Laila Strid-Jansson blivit en fullfjädrad
            politiker; något annat kan man inte säga. Men naturligtvis redovisar
            man inte hela sanningen, utan man väljer att redovisa det som
            passar bäst.
          </note>
          <note>
            När utskottet behandlade den här frågan fanns det faktiskt inga
            formella yrkanden från Laila Strid-
          </note>
          <note>
            Jansson. Det var helt och hållet en diskussion mellan det borgerliga
            blocket och Ny demokrati. Vi höll på med detta ärende varje morgon
            i en hel vecka för att komma fram till ett slutligt avgörande.
          </note>
          <note>
            Vid dessa tillfällen var Laila Strid-Jansson en gång inne på
            den ena linjen, en annan gång på den andra.
          </note>
          <note>
            När vi tog slutlig ställning i fredags röstade Laila
          </note>
          <note>
            Strid-Jansson för det borgerliga förslaget, alltså för en obligatorisk
            allmän arbetslöshetsförsäkring enligt det regelsystem som vi har
            kritiserat här i kväll. Så nog är Laila Strid-Jansson politiker
            alltid!
          </note>
          <note>
            Anf. 189 LAILA STRID-JANSSON (nyd)
          </note>
          <note>
            replik:
          </note>
          <note>
            Herr talman! Jag har hela tiden sagt att jag kommer att stödja
            min motion, men jag trodde faktiskt att det var vid justeringstillfället
            som man hade möjlighet att avge en reservation. Och som jag helt
            nyss sade blev jag helt enkelt överkörd av er därför att jag var
            oerfaren.
          </note>
          <note>
            Jag åkte på en överkörning som jag anser vara på gränsen till
            det oacceptabla. Jag kan inte förstå varför inte jag skulle få
            avge en reservation till förmån för min motion, yrkande 3 och
            5. Men det har jag gjort nu.
          </note>
          <note type="speaker">
            Anf. 190 SONJA REMBO (m) replik:
          </note>
          <note>
            Herr talman! Jag vill bara säga att detta är helt i stil med
            den hantering som har försiggått under dessa tre år.
          </note>
          <note>
            Laila Strid-Jansson åberopar ännu efter tre år sin politiska
            oerfarenhet. Ja, hon är oerfaren när det gäller ansvarsfullt politiskt
            arbete. Däremot är hon erfaren när det gäller att politisera i
            ordets allra sämsta mening. Det är precis vad hon håller på med
            just nu.
          </note>
          <note>
            Regeringspartierna och Ny demokrati i arbetsmarknadsutskottet
            hade en överenskommelse ända tills för ett par minuter sedan,
            innan Laila Strid-Jansson började sin långa uppräkning.
          </note>
          <note>
            Laila Strid-Jansson bekräftade denna överenskommelse i utskottet
            vid ett par tillfällen, såväl vid den preliminära som vid den
            slutliga justeringen. Utskottsordföranden, socialdemokraten Ingela
            Thalén, begärde gång på gång bekräftelse på att Laila Strid-Jansson
            stödde den uppgörelse som innebar ett utredningsuppdrag, och Laila
            Strid-Jansson bekräftade också gång på gång att denna uppgörelse
            gällde. Hon bekräftade vid slutjusteringen att hon stod fast vid
            uppgörelsen.
          </note>
          <note>
            Ingen kan hindra någon från att avge en reservation. Men Laila
            Strid-Jansson valde vid slutjusteringen att stå fast vid uppgörelsen.
            Sedan har hon fått kalla fötter och ångrat sig. Det är inte första
            gången det händer Ny demokrati i den här kammaren, och jag är
            inte på något sätt förvånad.
          </note>
          <note>
            Jag tycker att det är märkligt, herr talman. Här framför Laila
            Strid-Jansson kritik av hanteringen av den nya arbetslöshetsförsäkringen,
            av propositionen och av utskottshanteringen.
          </note>
          <note>
            Det är tack vare utskottet som detta förslag har kommit fram.
            Vi har haft en lång hantering i utskottet med utfrågningar och
          </note>
          <note>
            Lagrådsbehandling. Lagrådet har ägnat sex dagar åt detta lagförslag.
            Utskottets tjänstemän har bokstavligen arbetat dag och natt med
            att få denna lag färdig att presenteras för kammaren. Vi --
          </note>
          <note>
            inklusive Laila Strid-Jansson -- har ställt oss bakom den.
          </note>
          <note>
            Laila Strid-Jansson visar ett ohöljt förakt för riksdagens lagstiftningsarbete
            när hon kommer så här och muntligen slänger fram ett lagförslag
            som inte är berett på något som helst sätt och som inte har varit
            hos något lagråd. Men hon begär att vi hastigt och lustigt skall
            påbörja detta arbete. Jag tycker att detta är otroligt ansvarslöst,
            och det,
          </note>
          <note>
            Laila Strid-Jansson, kommer jag att tala om för väljarna!
          </note>
          <note>
            Anf. 191 LAILA STRID-JANSSON (nyd)
          </note>
          <note>
            replik:
          </note>
          <note>
            Herr talman! Jag håller med Sonja Rembo om att vi har haft väldigt
            många utfrågningar, men diskussionstiden i utskottet har varit
            mycket kort.
          </note>
          <note>
            Jag kan inte förstå att det är något fel att yrka bifall till
            sin egen motion. Jag har gjort det hela tiden och sagt att jag
            vill ha igenom de förslagen. Kan jag få reservera mig? sade jag
            i tisdags, men det fick jag inte. För mig är detta politiskt mygel
            från er sida.
          </note>
          <note>
            Jag har en helt annan version av den träffade uppgörelsen. Jag
            har hela tiden hävdat detta, vilket andra i utskottet kan stödja.
            Även om inte Sonja
          </note>
          <note>
            Rembo är nöjd med detta går det i alla fall att diskutera och
            kanske rösta på det här förslaget.
          </note>
          <note type="speaker">
            Anf. 192 SONJA REMBO (m) replik:
          </note>
          <note>
            Herr talman! Vi har haft gott om diskussionstid i utskottet.
            Vi har alla funnits tillgängliga i huset under de veckor som propositionen
            och motionerna har beretts i utskottet.
          </note>
          <note>
            Vi preliminärjusterade förra fredagen. Jag hörde inte ett ord
            från Laila Strid-Jansson förrän halvsju på tisdag morgon; hon
            hörde inte inte av sig lördag, söndag eller måndag. På tisdagsmorgonen
            ringde hon och krävde att få inskrivet ''med anledning av motionerna''
            i hemställanspunkt 7, om tillkännagivande om utredning. Detta
            beviljades och står i hemställanspunkten.
          </note>
          <note>
            Däremot nämnde Laila Strid-Jansson icke ett ord om att hon gick
            ifrån den gjorda överenskommelsen. Kl. 8.45 samma morgon samlades
            arbetsmarknadsutskottet och slutjusterade betänkandet. Detta är
            sanningen,
          </note>
          <note>
            Laila Strid-Jansson!
          </note>
          <note>
            Jag hävdar fortfarande att Ny demokrati genom
          </note>
          <note>
            Laila Strid-Jansson visar ett ohöljt förakt för riksdagens arbete
            och lagstiftningsarbetet. Det är djupaste omoral, och det är politiserande
            när det är som allra sämst, herr talman!
          </note>
          <note>
            Jag yrkar avslag på det särskilda yrkandet.
          </note>
          <note>
            Anf. 193 LAILA STRID-JANSSON (nyd)
          </note>
          <note>
            replik:
          </note>
          <note>
            Herr talman! Sonja Rembo bad mig: Kan du inte komma med ett bättre
            förslag? Försök att göra ett eget förslag! Jag gjorde ett eget
            förslag som framställdes till alla ledamöter i utskottet och diskuterades.
            Sedan fördes ingen dialog utan bara en monolog.
          </note>
          <note>
            Jag har visat detta förslag och sagt att jag yrkar bifall till
            det. Men samtidigt har jag sagt att jag säger ja till att medlemsvillkoret
            i ALF ersätts av ett avgiftsvillkor och ja till igångsättningen.
            Men jag har yrkat på bifall till min motion. Nu får vi se hur
            det går i voteringen.
          </note>
          <note type="speaker">
            Anf. 194 HANS ANDERSSON (v) replik:
          </note>
          <note>
            Herr talman! Jag inledde i dag med att under ganska många minuter
            tala om beredningen, utskottsarbetet och problemen med riksdagens
            rykte som lagstiftare.
          </note>
          <note>
            Jag talade också om att den borgerliga regeringen utnyttjade
            resterna av nydemokraterna och deras rykte för att driva igenom
            detta förslag mot alla arbetslösa.
          </note>
          <note>
            Så kommer jag till slutfasen i den revy som arbetsmarknadsutskottets
            behandling av detta har varit. Den har varit mycket konstig.
          </note>
          <note>
            Nydemokraternas representant sade: Jag kan inte ställa mig bakom
            förslaget om ersättningsperioder i propositionen. Jag kan inte
            heller ansluta mig till förslaget om två olika arbetsvillkor,
            osv.
          </note>
          <note>
            Ett flertal av dessa punkter är gemensamma med den detaljkritik
            som vi i Vänsterpartiet och även
          </note>
          <note>
            Socialdemokraterna har fört fram.
          </note>
          <note>
            Men sedan står det: Med hänsyn till att det kommer att dröja
            avsevärd tid innan regeringens förslag om förkortade perioder
            får genomslag är jag ändå beredd att acceptera den i proposition
            209
          </note>
          <note>
            föreslagna reformen, att träda i kraft den 1 juli
          </note>
          <note>
            1994.
          </note>
          <note>
            I och med det var liksom loppet kört, och det var skälet till
            att jag anklagade Sonja Rembo och övriga borgerliga representanter
            för att de förlitar sig på den här bråten som kallas Ny demokrati.
          </note>
          <note>
            Nu säger Sonja Rembo att det var hemskt vad nydemokraterna var
            olustiga och otrevliga och att de inte är att lita på. Nej, de
            är inte det.
          </note>
          <note>
            Ledamöterna, både de i Ny demokrati och andra som är oroliga,
            har emellertid nu en god möjlighet att yrka avslag på propositionen
            och att yrka bifall till förslagen om ytterligare utredning --
            detta är ju många överens om. Laila Strid-Jansson kan vara trygg,
            eftersom detaljer i hennes förslag återfinns i både Vänsterpartiets
            och Socialdemokraternas inriktning i den utredning som jag gärna
            vill få till stånd.
          </note>
          <note>
            Det var ett bedrövligt bevis på det jag förut antydde, och det
            är klart att det här påverkar respekten för Sveriges riksdag.
            Jag är ledsen för det, herr talman, men jag har ingen skuld härtill.
          </note>
          <note>
            Anf. 195 LAILA STRID-JANSSON (nyd)
          </note>
          <note>
            replik:
          </note>
          <note>
            Herr talman! Hans Andersson borde väl nu vara nöjd, eftersom
            Hans Andersson har sagt att det är regelverket och inget annat
            som är problemet med den nya a-kassan. Genom att stödja vårt förslag
            kan
          </note>
          <note>
            Hans Andersson få igenom en hel del av sina krav.
          </note>
          <note>
            Visa korten inför era väljare nu, Hans Andersson!
          </note>
          <note type="speaker">
            Anf. 196 HANS ANDERSSON (v) replik:
          </note>
          <note>
            Herr talman! Vi har en serie krav. Det tror jag Laila
          </note>
          <note>
            Strid-Jansson kan se om hon läser våra motioner.
          </note>
          <note>
            Vad Ny demokratis förslag riktigt innehåller är jag fortfarande
            litet oklar över. Det är inte alltid så lätt att förstå. I 11
            § läser jag: ''Med tid så sökanden skall ha utfört -- -- --.''
            Det kan inte vara rätt, utan det är förmodligen något ord som
            är fel. Vi kanske får ett nytt skriftligt yrkande i morgon.
          </note>
          <note>
            Fy skäms, Laila Strid-Jansson!
          </note>
          <note>
            (Applåder)
          </note>
          <note type="speaker">
            Anf. 197 LARS ULANDER (s):
          </note>
          <note>
            Herr talman! Jag deltar själv för sista gången i en debatt här
            i riksdagen, eftersom jag lämnar riksdagen i och med det här riksmötets
            avslutning.
          </note>
          <note>
            Ämnet i betänkandet AU18 är gammalt och vant för min del. Jag
            har ju under 18 år haft arbetsmarknadsfrågor som förstahandsuppgift.
          </note>
          <note>
            Under mina 20 år i riksdagen har jag aldrig varit med om maken
            till situation till den som vi nu har genomlevt. Jag kommer i
            mitt anförande helt att bortse från Ny demokratis långa uppläsning
            av sina krav. Ärendet får väl återgå till utskottet, och vi får
            väl ta upp det på nytt.
          </note>
          <note>
            Vi har under åren haft många uppfriskande debatter om arbetslöshetsförsäkringen,
            men dagens debatt har inte varit speciellt uppfriskande.
          </note>
          <note>
            Det beslut som vi skall fatta -- inte i morgon, utan efter vad
            jag kan förstå något senare -- är naturligtvis djupt olyckligt,
            och det kommer att ge skadeverkningar på både kort och lång sikt.
            Att det är de mörkblå inslagen i regeringen som har avgått med
            segern är uppenbart.
          </note>
          <note>
            Den reservation som Socialdemokraterna har bilagt betänkandet
            bör läsas av många. Det är en beskrivning av vad som borde göras,
            medan majoritetens skrivningar verkar drivna av en missriktad
            ideologisk tvångstanke, att ändra ett fungerande system därför
            att man tror att fackföreningsrörelsen därmed försvagas och skadas.
          </note>
          <note>
            Regeringen lägger fram förslag som klart försämrar för enskilda
            människor som blir eller är arbetslösa.
          </note>
          <note>
            I stället för att underlätta och bära bördor för de svaga snyter
            regeringen -- och regeringens underlag här i riksdagen -- till
            och ser till att hopplösheten sprids i ännu större utsträckning.
          </note>
          <note>
            Jag kan konstatera att Johnny Ahlqvist och även
          </note>
          <note>
            Hans Andersson i sak har torpederat förslaget, och jag behöver
            inte göra mer i den vägen. Förslaget är dåligt, och jag förutsätter
            att en kommande socialdemokratisk regering kommer att göra betydande
            förändringar i a-kassereglerna.
          </note>
          <note>
            Jag tycker att regeringen har gjort ett ordentligt självmål,
            när man lägger fram en dylik proposition strax före ett val. Ni
            skall veta att förslaget har väckt ilska och besvikelse bland
            många många som inte i vanliga fall är speciellt politiskt intresserade.
          </note>
          <note>
            Det här förslaget ger oss socialdemokrater många nya valarbetare.
          </note>
          <note>
            Herr talman! Det är inte bara propositionen och betänkandet som
            är eländiga utan även regeringens försök till förklaringar av
            förslagets innebörd.
          </note>
          <note>
            Arbetsmarknadsdepartementet har i ett pressmeddelande gått till
            angrepp på en rapport från industrifacket. I rapporten hävdas
            enligt pressmeddelandet att förändringar av arbetslöshetsförsäkringen
            skulle ge ett ökande antal socialbidragstagare. Om -- och det
            är vad regeringen har föreslagit -- en försämring av möjligheterna
            att få kontantstöd vid arbetslöshet går igenom, är det en ytterst
            rimlig konsekvens att det blir fler som uppbär socialhjälp.
          </note>
          <note>
            Det märkliga i detta pressmeddelande är i stället kommentarerna
            från arbetsmarknadsministern:
          </note>
          <note>
            ''Regeringens förslag innebär att arbetslinjen skall hävdas och
            att människor inte skall vara hänvisade till en förödande rundgång
            mellan upprepade perioder av kontantstöd och åtgärder.''
          </note>
          <note>
            Runt 600 000 människor står utanför arbetsmarknaden. Långtidsarbetslösheten
            är hög, och regeringen tror att man klarar att få fram sysselsättning
            genom besvärjelser. Eller skall man tolka statsrådets uttalande
            så, att genom att försämra villkoren för de arbetslösa, anstränger
            de sig hårdare för att söka arbete? Det har tidigare sagts av
            såväl Hörnlund som Wibble -- de arbetslösa skall bli mindre lata
            och vara mer benägna att skaffa sig ett arbete.
          </note>
          <note>
            Pressmeddelandet fortsätter: ''Förslaget innebär inte att arbetslösa
            för sin försörjning skall vara beroende av socialbidrag utan att
            insatserna skall intensifieras för att hjälpa människor till ett
            arbete på ordinarie arbetsmarknad.''
          </note>
          <note>
            Det har förts en debatt i debatten om hur arbetslösheten ser
            ut för närvarande. Då kan man väl ändå till protokollet få läsa
            in hur det ser ut, vilket är något annat än de något glättiga
            kommentarer som tidigare har uttalats från talarstolen.
          </note>
          <note>
            Pressmeddelandet från Arbetsmarknadsstyrelsen för maj säger att
            arbetslösheten ökar inför sommaren. Man berättar att arbetslösheten
            ökade med 8 000 personer under maj månad. Antalet arbetslösa gick
            därmed upp till nära 333 000, och det motsvarar 9,7 % av arbetskraften
            eller 6,1 % av befolkningen. Jämfört med maj 1993 är antalet arbetslösa
            3 000 färre.
          </note>
          <note>
            Antalet personer i arbetsmarknadspolitiska åtgärder uppgick till
            245 000, vilket motsvarar
          </note>
          <note>
            5,9 %.
          </note>
          <note>
            Ökningen av antalet arbetslösa sedan april har så gott som uteslutande
            drabbat ungdomar i åldern
          </note>
          <note>
            16--24 år. Ungdomsarbetslösheten uppgick i maj till
          </note>
          <note>
            88 000, jämfört med 80 000 under april.
          </note>
          <note>
            Vi kan konstatera att antalet lediga jobb har ökat, men inte
            så mycket. Under de första fyra månaderna i år anmäldes 117 400
            lediga jobb, vilket kan jämföras med 93 800 under samma tid 1993.
          </note>
          <note>
            Tidigare år fanns det emellertid avsevärt fler.
          </note>
          <note>
            Under samma period 1992 var det 126 400, 1991 var det 183 200,
            och 1990 var antalet lediga jobb
          </note>
          <note>
            300 300.
          </note>
          <note>
            Det är något speciellt med det här. Tror Börje
          </note>
          <note>
            Hörnlund verkligen på vad han själv säger, att om man försämrar
            de arbetslösas möjligheter att få ersättning, så kommer den ordinarie
            arbetsmarknaden att ge dem ett arbete? Då kan man fråga sig: Varför
            i Herrans namn har inte
          </note>
          <note>
            Hörnlund kommit med det här förslaget tidigare, utan låtit arbetslösheten
            stiga till den högsta under efterkrigstiden?
          </note>
          <note>
            Det har talats och skrivits om intensifierade arbetsmarknadsinsatser
            som lösning på problemen.
          </note>
          <note>
            Marianne Andersson försökte ge en förklaring till detta, men
            jag begrep inte ett skvatt. Sonja Rembo kan möjligen ge ett besked
            om vari de intensifierade arbetsmarknadsinsatser som skulle leda
            fram till de nya jobben på arbetsmarknaden består av. Hittills
            har ingen lyckats klara att berätta vad det är fråga om.
          </note>
          <note>
            Under en av de många demonstrationer som förekommit under det
            senaste året stod några och delade ut flygblad där de protesterade
            mot försämringar av a-kassan. Fram till flygbladsutdelarna kom
            Bert Karlsson, som käckt lovade att bara sossarna håller stånd
            är a-kassan inte alls i fara. Ny demokrati skulle minsann inte
            vara med om några försämringar.
          </note>
          <note>
            Ingen är väl speciellt förvånad över det som har hänt här i kväll,
            även om det är notabelt i denna kammares historia.
          </note>
          <note>
            Herr talman! I går hade ledarna för LO och TCO,
          </note>
          <note>
            Bertil Jonsson och Björn Rosengren, en artikel införd i Aftonbladet
            under rubriken ''Ett hån mot de arbetslösa''. Artikeln började
            så här:
          </note>
          <note>
            ''I morgon ska riksdagen fatta beslut om den nya arbetslöshetsförsäkringen.
            Och riksdagens ledamöter vet att mer än fyra miljoner organiserade
            löntagare -- medlemmar i LO, TCO och SACO --
          </note>
          <note>
            avvisar regeringens förslag.''
          </note>
          <note>
            Jonsson och Rosengren avslutar artikeln med följande ord: ''För
            oss framstår det som om det är viktigare för regeringen att bekämpa
            facket och de arbetslösa än att bekämpa den högsta arbetslösheten
            under efterkrigstiden.''
          </note>
          <note>
            Att de mörkblå kan finna en poäng i att hamna i denna situation
            gentemot löntagarna och deras organisationer är t.o.m. troligt,
            men att Folkpartiet och Centern har manövrerat sig till denna
            position är ytterst märkligt. Jag måste fråga: Känns det bra,
          </note>
          <note>
            Elver Jonsson?
          </note>
          <note>
            I detta anförande instämde Sylvia Lindgren, Mats
          </note>
          <note>
            Hellström och Kristina Persson (samtliga s).
          </note>
          <note type="speaker">
            Anf. 198 SONJA REMBO (m) replik:
          </note>
          <note>
            Herr talman! Vi kommer i morgon att debattera arbetsmarknadspolitiken
            i stort. Jag skall inte ge mig in på att diskutera sakfrågan med
            Lars
          </note>
          <note>
            Ulander. När det gäller arbetslöshetsförsäkringen tror jag att
            argumenten i den föregående debatten är väl belysta från båda
            sidor.
          </note>
          <note>
            Vad jag ville ta upp är att detta, som Lars Ulander sade, är
            hans sista debatt här i kammaren. Jag är glad över att Lars Ulander
            då valde att gå upp i ett arbetsmarknadspolitiskt ärende. Vi har
            i många år arbetat tillsammans i arbetsmarknadsutskottet, där
          </note>
          <note>
            Lars Ulander varit ordförande. Vi har haft många duster i denna
            kammare, men vi har respekterat varandras åsiktsskillnader. Det
            var hårda debatter, men de var sakliga, och jag tror att de allteftersom
            kan ha fört politiken ett snäpp längre.
          </note>
          <note>
            Jag har lärt känna Lars Ulander som en hedervärd politiker, som
            man kan lita på. Det är ju tyvärr si och så med den senare tillkomna
            generationen här i kammaren.
          </note>
          <note>
            Vi har också delat den arbetsgemenskap som man har i utskottet.
            Jag tror att jag talar för alla mina utskottskamrater som lärde
            känna Lars Ulander när jag säger att vi uppskattade den tiden
            väldigt mycket. Jag vill gärna tacka Lars Ulander för de här åren,
            och jag vill önska honom lycka till i sommarstugan på Gotland.
          </note>
          <note type="speaker">
            Anf. 199 LARS ULANDER (s) replik:
          </note>
          <note>
            Herr talman! Jag blir litet smått rörd, eftersom vi har haft
            en fin kontakt och en god arbetsgemenskap i arbetsmarknadsutskottet.
            Jag tror att vi var litet grand kända för det. Det inträffade
            när man kom ut i kammarfoajén att kolleger sade: Hur kommer det
            sig att ni står här och har det så trevligt och skojar med varandra
            sedan ni har tagit heder och ära av varandra? Det har vi nog aldrig
            gjort, även om vi har haft hårda debatter.
          </note>
          <note>
            Men låt mig kvittera med ett tack till Sonja Rembo för de fina
            orden. Jag hoppas att man i arbetsmarknadsutskottet skall återgå
            till den gamla idens anda. Det skulle nog riksdagen och arbetsmarknadspolitiken
            tjäna på.
          </note>
          <note type="speaker">
            Anf. 200 HANS KARLSSON (s):
          </note>
          <note>
            Herr talman! Förutsättningarna för den här debatten har ju något
            förändrats, och därför stödjer jag förslaget om återremiss.
          </note>
          <note>
            Men jag vill samtidigt säga att grundproblematiken kvarstår.
            De fackliga arbetslöshetskassorna, den solidariska lönepolitiken
            och arbetsrättslagstiftningen har ju alltid varit en nagel i ögat
            på moderaterna och andra högerkrafter i samhället. Det är därför
            inte förvånande att moderaterna på alla sätt försöker slå sönder
            de fackliga a-kassorna. Det som förvånar är att folkpartister
            och centerpartister kan ställa sig bakom detta fackföreningsfientliga
            förslag.
          </note>
          <note>
            Arbetslöshetskassorna har tillkommit på fackligt initiativ. Det
            var den fackliga rörelsen som såg till att en arbetslöshetsförsäkring
            inrättades. De fackliga organisationerna har tagit ansvar för
            sina medlemmar och för en aktiv arbetsmarknadspolitik.
          </note>
          <note>
            Nu riktar den borgerliga regeringen ett nytt slag mot fackföreningsrörelsen,
            och då gäller det hela fackföreningsrörelsen. Alla huvudorganisationerna,
            LO, TCO och SACO, tar avstånd från det förslag vi nu behandlar.
          </note>
          <note>
            Fackföreningsrörelsen tar avstånd från förslaget därför att det
            innebär att det blir svårare att ta ansvar för de arbetslösa,
            därför att det innehåller många tekniska brister och därför att
            det är orättfärdigt till sin uppläggning.
          </note>
          <note>
            Fackföreningsrörelsens möjligheter att vara en del i en aktiv
            arbetsmarknadspolitik försämras.
          </note>
          <note>
            Till råga på detta innehåller förslaget också konkurrensfördelar
            för den statliga a-kassan. Där betalar skattebetalarna administrationen,
            men i de fackliga a-kassorna är det medlemmarna som betalar. Hur
            en arbetsmarknadsminister kan lägga fram ett sådant förslag är
            för mig obegripligt.
          </note>
          <note>
            Det fackföreningsfientliga i förslaget blir än mer uppenbart
            när man konstaterar att medlemsvillkoret i den statliga a-kassan
            är sex månader, medan de fackliga kassornas villkor är tolv månader.
            Det blir alltså billigare att vara med i den statliga a-kassan,
            och man kommer snabbare fram till att vara berättigad till ersättning.
            Syftet kan bara vara ett, och det är att rikta ännu ett slag mot
            de fackliga a-kassorna, fackföreningsrörelsen och dess medlemmar.
          </note>
          <note>
            De fackliga organisationerna har naturligtvis anlagt moteld.
            Det är deras skyldighet som intresseorganisation att ta till vara
            medlemmarnas intressen. Men detta har inte lämnat borgerligheten
            någon ro.
          </note>
          <note>
            Fackföreningsrörelsen har beskyllts för att sprida oro och driva
            hätska kampanjer mot regeringen.
          </note>
          <note>
            Men vad hade man väntat sig? Att de fackliga organisationerna
            skulle lägga sig platt på marken --
          </note>
          <note>
            eller vad?
          </note>
          <note>
            Herr talman! Börje Hörnlund, regeringen och de borgerliga partierna
            har visserligen förlängt stubinen till socialbidragsbomben. Men
            bifaller kammaren det här förslaget, om vi någon gång kommer fram
            till att besluta om det, innebär det ändå att stubinen är påtänd
            och att bomben kommer bringas att detonera, om inte vi får en
            annan majoritet i denna kammare.
          </note>
          <note>
            Det är fackföreningsrörelsens skyldighet att redovisa dessa omständigheter
            och konsekvenser, såväl för sina medlemmar som för oss politiker.
            De som kritiserar fackföreningsrörelsen för dess opinionsbildning
            vill förmena den rätten att ta till vara sina medlemmars intressen.
          </note>
          <note>
            Och det är, märk väl, inte enbart LO som påtalar dessa konsekvenser.
            Bland kritikerna finns organisationer som sannolikt har -- eller
            åtminstone hade -- en klar borgerlig övervikt bland sina medlemmar.
            Regeringen och de borgerliga partiernas sätt att hantera arbetslöshetsförsäkringen
            har säkert inneburit att en och annan omprövar sin partipolitiska
            hemvist.
          </note>
          <note>
            Herr talman! Låt mig ta ett exempel på konsekvenserna från min
            hemkommun Hallsberg.
          </note>
          <note>
            Hade de regler som nu föreslås varit i kraft, skulle det ha inneburit
            att 461 personer hade utförsäkrats, till en kostnad av ca 28 miljoner
            på ett år. Det skulle betyda en sexdubbling av socialbidragskostnaderna.
          </note>
          <note>
            Kommunens enda sätt att finansiera en sådan bomb är att säga
            upp personal i barnomsorg, skola och äldreomsorg. Drygt hundra
            personer skulle mista sina jobb och kvaliten drastiskt försämras
            i verksamheterna.
          </note>
          <note>
            De flesta av dessa hundratalet nya arbetslösa skulle vara kommunalare.
            Så det är alldeles självklart att
          </note>
          <note>
            Kommunalarbetareförbundet gör allt man kan för att förmå kammarens
            ledamöter att inse det allvarliga i det ärende vi nu behandlar
            och avvisa förslaget.
          </note>
          <note>
            Arbetslöshetsförsäkringen är ett fackligt redskap.
          </note>
          <note>
            Ett redskap för att göra tillvaron lite tryggare för medlemmarna,
            men också ett redskap för att medlemmarna skall våga ställa krav
            på inflytande, arbetsmiljö och anställningsvillkor. Detta redskap
            vill nu de borgerliga partierna vrida ur händerna på den samlade
            fackföreningsrörelsen.
          </note>
          <note>
            Men en bra arbetslöshetsförsäkring är också en tillgång för hela
            samhället. Den underlättar att göra omstruktureringar i företag
            och verksamheter.
          </note>
          <note>
            Människor vågar byta jobb, vågar satsa på något nytt om det finns
            en trygghet i form av en fungerade arbetsmarknad och en bra arbetslöshetsförsäkring.
          </note>
          <note>
            Med det systemskifte den nuvarande kammarmajoriteten är på väg
            att genomföra, blir följden att arbetsmarknaden inte fungerar
            och skyddet för den enskilde kraftigt försämras. Det är ett högt
            pris Sverige får betala för att delar av borgerligheten tycker
            så illa om fackföreningarna.
          </note>
          <note type="speaker">
            Anf. 201 BENGT-OLA RYTTAR (s):
          </note>
          <note>
            Herr talman! Den 15 december i fjol talade Laila
          </note>
          <note>
            Strid-Jansson om den kollektiva lögnen här i kammaren. Det var
            LO-distriktet i Gävle-Dala som hon anklagade, därför att distriktet
            då drev en kampanj emot a-kasseförslaget och emot försämringarna
            i arbetsrätten.
          </note>
          <note>
            Då sade Laila Strid-Jansson så här:
          </note>
          <note>
            Utförsäkringsbomben är stoppad av Ny demokrati.
          </note>
          <note>
            Ersättningen från a-kassorna sjunker inte. Det blir ingen snabb
            utförsäkring från a-kassorna. De deltidsarbetande stängs inte
            ute ifrån a-kassan.
          </note>
          <note>
            Ingen behöver gå till socialen på grund av ändrade regler. Det
            blir inga förändringar beträffande arbetsvillkoret.
          </note>
          <note>
            Sanningen har ändrat sig litet sedan dess. I tisdags satt jag
            själv vid väggen i utskottet när Laila Strid-
          </note>
          <note>
            Jansson godtog regeringens förslag med utskottsmajoritetens kompletteringar
            och förändringar. Hon hade inget annat eget yrkande.
          </note>
          <note>
            I dag, här i kväll, får kammaren ta del av ett helt annat, nytt
            förslag.
          </note>
          <note>
            När Laila Strid-Jansson kallade LO-distriktets agerande för den
            kollektiva lögnen, vad kallar man då det hon nu ger exempel på?
            Jag har ingen passande vokabulär för det, men det är bedrövligt.
          </note>
          <note>
            När folk frågar hur det är i riksdagen, har jag brukat säga:
            Det fattas bara sågspånet i manegen.
          </note>
          <note>
            Men nu har det gått så långt att jag tycker det skulle vara en
            förolämpning emot cirkuskonsten att säga så.
          </note>
          <note>
            Jag beklagar det som sker här i kammaren i kväll, men jag instämmer
            i Johnny Ahlqvists återremissyrkande.
          </note>
          <note>
            Så kanske några ord i den mera seriösa delen i debatten om a-kasseförslaget.
            Det som slår en är att i den här frågan agerar regeringen efter
            helt andra riktlinjer än vad man normalt brukar tillämpa. Det
            normala är att regeringen pläderar för frivillighet.
          </note>
          <note>
            När det gäller a-kassan tar man till tvångsanslutning.
          </note>
          <note>
            Privatisering är ett högt uppburet mål för regeringen. Nu förstatligar
            man verksamhet.
          </note>
          <note>
            Konkurrensneutralitet har vår näringsmsinister predikat ifrån
            den här talarstolen många gånger.
          </note>
          <note>
            Men när det gäller a-kassan inför man en konkurrensdiskriminerande
            åtgärd.
          </note>
          <note>
            Det måste vara någonting alldeles speciellt som ligger bakom
            detta. Som jag ser det är det den gamla överklassuppfattningen
            att folk inte vill arbeta som ligger bakom detta förslag. Folk
            måste tvingas att arbeta.
          </note>
          <note>
            Inom socialdemokratin har vi en helt annan uppfattning. För oss
            är folkets vilja till arbete den största resurs vi har.
          </note>
          <note>
            Förutom den här synen tror jag att ett starkt motiv bakom förslaget
            är att försvaga fackföreningsrörelsen. Det handlar om maktstrukturen
            i samhället. Sonja Rembo beskrev det här i debatten den 15 december
            mycket klart och tydligt. Det är inte så många som gör det.
          </note>
          <note>
            Heder åt Sonja Rembo som talar klarspråk!
          </note>
          <note>
            Det ligger en sak till i det här, och det är att få ned löneförväntningarna.
            Hela systemet med det regelverk som nu skall sättas i sjön om
            regeringen får som den vill -- det vet vi ju inte än -- sätter
            folk i den situationen att de får acceptera vilket arbete som
            helst till vilket pris som helst. Det är inte bra för Sverige
            i det långa loppet. Det kanske leder fram till att Sverige får
            något slags
          </note>
          <note>
            Hongkongekonomi, och det kan inte vara en riktig väg för den
            svenska nationen att gå.
          </note>
          <note>
            I detta anförande instämde Per Erik Granström (s).
          </note>
          <note>
            Anf. 202 LAILA STRID-JANSSON (nyd)
          </note>
          <note>
            replik:
          </note>
          <note>
            Herr talman! Bengt-Ola Ryttar antyder att han har varit med i
            hela behandlingen av a-kassefrågan och han vet tydligen allt.
          </note>
          <note>
            Jag förstår Bengt-Ola Ryttars dilemma. Nu måste s visa sina kort
            inför hela svenska folket. Nu måste ni visa vad ni står för.
          </note>
          <note>
            Det här utskottsbetänkandet AU18 skickades i söndags till samtliga
            ledamöter i utskottet. Här står tryckt under mom. 2 ''reservation
            (nyd)''.
          </note>
          <note>
            Vi kom till utskottsmötet på tisdagen, och det var helt klart
            att jag skulle reservera mig till förmån för min motion. Precis
            som jag sagt tidigare så förvägrades jag detta av samtliga partier.
            Jag skulle i stället ha ett särskilt yttrande.
          </note>
          <note>
            Det var ju skrivet här! Hur kan det ha missuppfattats? Det har
            stått tryckt och klart. Det är inte jag som har skrivit det. Det
            står ''reservation
          </note>
          <note>
            (nyd)'', och jag går dit i förvissningen att jag har en reservation
            till förmån för min motion. När jag inte hade det trodde jag i
            min naivitet att det skulle vara så. Men jag kan inte förstå det
            -- det står ju tryckt här!
          </note>
          <note>
            Anf. 203 BENGT-OLA RYTTAR (s)
          </note>
          <note>
            replik:
          </note>
          <note>
            Herr talman! Jag har inte gjort anspråk på att ha varit med i
            hela hanteringen. I tisdags satt jag vid väggen under utskottsbehandlingen,
            och jag vet ju så mycket att Laila Strid-Jansson ställde upp bakom
            regeringens förslag.
          </note>
          <note>
            Gör man det kan man naturligtvis inte reservera sig emot de förslag
            som man stöder. Det är så solklart och enkelt som allra helst.
          </note>
          <note>
            Anf. 204 LAILA STRID-JANSSON (nyd)
          </note>
          <note>
            replik:
          </note>
          <note>
            Herr talman! Jag skulle vilja be Bengt-Ola Ryttar att komma hit
            och titta på detta. Det är ju inte jag som har tryckt detta. Det
            stod ''reservation (nyd)''.
          </note>
          <note>
            Det är ju klart att jag tror på det som kommer från kansliet.
            Under utskottsbehandlingen ändrades det hela. Kom hit och se!
          </note>
          <note>
            Anf. 205 BENGT-OLA RYTTAR (s)
          </note>
          <note>
            replik:
          </note>
          <note>
            Herr talman! Många har prisat kansliet under dagens debatt. Det
            finns all anledning att göra det.
          </note>
          <note>
            Men det är inte så att kansliet dikterar de olika partiernas
            politik. Det är självklart det som sägs vid sammanträdesbordet
            av företrädarna för ett politiskt parti som gäller.
          </note>
          <note type="speaker">
            Anf. 206 SONJA REMBO (m):
          </note>
          <note>
            Herr talman! Detta blir märkligare och märkligare.
          </note>
          <note>
            Jag skall börja med en kort kommentar till vad
          </note>
          <note>
            Bengt-Ola Ryttar sade med anledning av att jag skulle ha sagt
            något om att tala klartext i fråga om maktstrukturer och a-kassa.
            Om jag minns rätt citerade jag i mitt anförande den 15 december
            vad statsvetaren Bo Rothstein skriver om det s.k.
          </note>
          <note>
            Gentsystemet inom arbetslöshetsförsäkringen i en avhandling som
            heter Den korporativa staten. Det är en avhandling som jag rekommenderar
            för läsning för samtliga riksdagens ledamöter.
          </note>
          <note>
            Så till Laila Strid-Jansson. Jag kan bara konstatera att efter
            tre år har Laila Strid-Jansson inte lärt sig hur man lägger fram
            förslag i utskottet, hur man yrkar bifall, hur man förhandlar
            och hur man står fast vid en förhandling och en överenskommelse.
          </note>
          <note>
            Jag kan hänvisa till det förhållandet att Arne
          </note>
          <note>
            Jansson, som är suppleant i utskottet, var närvarande när vi
            gjorde vår överenskommelse runt ett kaffebord på torsdagen. Den
            bekräftades av Laila Strid-Jansson i utskottet på fredag morgon.
          </note>
          <note>
            Därefter har inte jag, och såvitt jag vet icke någon annan i
            utskottet heller, blivit förelagd några reservationer från Ny
            demokratis sida. Jag hävdar fortfarande att vår överenskommelse
            vidgades på tisdag morgon och bekräftades på utskottssammanträdet
            så sent som innevarande tisdag -- jag talar om tisdag i denna
            vecka. Det gjordes inga som helst reservationer från Laila
          </note>
          <note>
            Strid-Janssons sida. Ordföranden gjorde stora ansträngningar
            för att få ett klart besked från Laila
          </note>
          <note>
            Strid-Jansson, och Laila Strid-Jansson gav detta klara besked
            som sedan avspeglades i utskottets betänkande.
          </note>
          <note>
            Men det är väl med detta som med så mycket annat som Laila Strid-Jansson
            har gjort. Man gör saker i lönndom. Man tänker, tycker, säger,
            pratar och ändrar sig gång på gång.
          </note>
          <note>
            Vi räknar med att avtal skall hållas. Det är uppenbart att Ny
            demokrati i form av Laila Strid-
          </note>
          <note>
            Jansson har en annan uppfattning om avtal. Det är också uppenbart
            att Laila Strid-Jansson har en annan uppfattning om riksdagens
            skyldigheter när det gäller att bereda lagförslag, om riksdagsledamöternas
            rättigheter att få ta del av förslag och att få en grundlig diskussion.
            Jag tycker att detta är en ynkedom. Jag hoppas verkligen att väljarna
            tar lärdom av detta.
          </note>
          <note>
            Anf. 207 BENGT-OLA RYTTAR (s)
          </note>
          <note>
            replik:
          </note>
          <note>
            Herr talman! Det är precis som Sonja Rembo säger, dvs. hon citerar
            statsvetaren. Men det råder inget tvivel om att hon delar de uppfattningar
            som han för fram. Min uppfattning är att ett land mår bra av och
            har möjligheter till utveckling när det kan upplevas att människorna
            är lika värda, dvs. när de har samma möjligheter att göra sin
            rätt gällande.
          </note>
          <note>
            Men om man bara förstärker den redan starka parten i samhället
            går det på tok. Det går snett, och det går dåligt.
          </note>
          <note type="speaker">
            Anf. 208 ARNE JANSSON (nyd) replik:
          </note>
          <note>
            Herr talman! Sonja Rembo sade: Avtal är till för att hållas.
            Ja visst! Men först skall avtal träffas.
          </note>
          <note>
            Vi har många gånger försökt diskutera med Sonja
          </note>
          <note>
            Rembo, senast här utanför, innan vi gick ner för att dricka kaffe.
            Då sade Sonja Rembo till oss: Se till att ni får det här i hemställanspunkten
            -- det här stöder jag -- men säg det ordenligt till Elver
          </note>
          <note>
            Jonsson! Sedan gick vi ner och drack kaffe, och det blev ingenting
            alls av detta.
          </note>
          <note>
            Sonja Rembo! Avtal skall hållas.
          </note>
          <note>
            Det är skönt att höra att Sonja Rembo har en så verkligt stor
            erfarenhet av det här utskottet. Vi tar till oss allt det hon
            säger. Tyvärr kommer det ibland ledamöter till riksdagen som inte
            är så erfarna, och de behöver en viss lärotid. Vi får be om ursäkt,
            men det tar litet tid att lära sig det här arbetet. Men avtal
            skall hållas.
          </note>
          <note>
            Det är ibland bra med självkritik. Vi har tidigare berömt utskottskansliet
            -- det är perfekt, det är jättebra. Där har man gjort precis vad
            man skall göra. Man har t.o.m. i ett utskick tryckt
          </note>
          <note>
            ''reservation (nyd)'' under mom. 2. Anklagar nu
          </note>
          <note>
            Sonja Rembo kansliet för att ha gjort fel? Vad är förklaringen
            till att detta står tryckt?
          </note>
          <note type="speaker">
            Anf. 209 INGELA THALÉN (s):
          </note>
          <note>
            Herr talman! Eftersom jag är utskottsordförande tycker jag att
            det finns anledning att kommentera några av de frågor som har
            varit uppe till debatt.
          </note>
          <note>
            Annars har sakdebatten förts av min partikamrat
          </note>
          <note>
            Johnny Ahlqvist och ett antal andra partikamrater från den socialdemokratiska
            gruppen. När det gäller hanteringen i utskottet vill jag säga
            följande.
          </note>
          <note>
            Representanten för Ny demokrati har vid varje diskussionstillfälle
            under hanteringen växlat mellan å ena sidan den socialdemokratiska
            gruppen och
          </note>
          <note>
            Vänstern och å andra sidan den borgerliga gruppen. Efter partiförhandlingar,
            som självklart ingen från Socialdemokraterna eller Vänsterpartiet
            deltog i, redovisade man vid utskottsbordet under utskottssammanträdet
            att man hade en gemensam ståndpunkt när det gällde hemställanspunkten
            nr 2
          </note>
          <note>
            i utskottets betänkande.
          </note>
          <note>
            Det är korrekt att det i det utskick som Arne
          </note>
          <note>
            Jansson hänvisar till stod ''reservation (nyd)''. Det var alltså
            det förslag som inte var justerat. Jag reagerade som utskottsordförande
            mycket starkt, eftersom Laila Strid-Jansson inte hade begärt reservation.
            Jag hade vid sammanträdet innan vid två tillfällen frågat: Är
            det så att Ny demokrati stöder regeringens förslag? När vi kom
            till justeringssammanträdet tog man ställning, inte vid sammanträdet
            innan. Då frågade jag återigen: Är det så att Ny demokrati stöder
            det som regeringen och utskottsmajoriteten har presenterat i hemställanspunkten
            nr 2? På detta svarade Laila
          </note>
          <note>
            Strid-Jansson: Ja, jag stöder det som finns där. Om hon gjorde
            det kunde hon inte föra fram en reservation.
          </note>
          <note>
            Att Laila Strid-Jansson därefter har ändrat uppfattning är en
            fråga för henne. Att det därmed också blev en diskussion mellan
            de borgerliga partierna och Laila Strid-Jansson om huruvida de
            hade en uppgörelse är inte en fråga för
          </note>
          <note>
            Socialdemokraterna att ta ställning till.
          </note>
          <note>
            Däremot är det definitivt en fråga för
          </note>
          <note>
            Socialdemokraterna att ta ansvar för att ett sådant yrkande som
            Laila Strid-Jansson här läser upp blir berett i laga ordning.
            Därför biträder jag naturligtvis det återremissyrkande som Johnny
          </note>
          <note>
            Ahlqvist har framfört.
          </note>
          <note type="speaker">
            Anf. 210 LAILA STRID-JANSSON (nyd):
          </note>
          <note>
            Herr talman! Jag skulle vilja fråga om Ingela Thalén anklagar
            arbetsmarknadsutskottets kansli för att ha gjort en felbedömning.
            Man har ju skrivit in en reservation från Ny demokrati. På tisdagsmorgonen
            när protokollet skulle justeras vidhöll jag mitt ställningstagande.
          </note>
          <note>
            Det blev en lång diskussion. Därefter blev jag tillsagd att jag
            skulle gå med på ett särskilt yttrande.
          </note>
          <note>
            Precis som jag tidigare klargjort gick jag med på det. Men eftersom
            jag nu fått anledningen därtill klar för mig, har jag yrkat bifall
            till min motion. Så enkelt är det.
          </note>
          <note type="speaker">
            Anf. 211 INGELA THALÉN (s):
          </note>
          <note>
            Herr talman! Utskottets kansli bereder frågor på uppdrag av utskottet.
            Utskottets kansli lägger inte fram några förslag. Det är utskottets
            ledamöter som lägger fram dem. Utskottets kansli gör heller inga
            egna tolkningar. Det fanns alldeles riktigt en reservation anmäld
            i det utkast som sändes ut.
          </note>
          <note>
            Eftersom jag satt ordförande vid sammanträdet när frågan bereddes
            ställde jag frågor huruvida det fanns en majoritet bakom hemställanspunkten
            2.
          </note>
          <note>
            Jag konstaterade då att det fanns en majoritet. Vid justeringstillfället
            ställde jag frågan ännu en gång om det fanns en majoritet för
            förslaget. Jag fick beskedet: Ja, det finns en majoritet för förslaget.
          </note>
          <note>
            Därefter säger Laila Strid-Jansson att hon har ytterligare synpunkter
            att framföra. Då konstaterade jag att om man röstar för de borgerliga
            partiernas förslag, men ändå vill framföra synpunkter, gör man
            det i ett särskilt yttrande till protokollet. Så gör alla andra
            partier, och så gör också Ny demokrati.
          </note>
          <note>
            Om Ny demokrati därefter har ändrat uppfattning är det en fråga
            för Ny demokrati. Sjävfallet har man som ledamot i denna kammare
            rätt att ändra uppfattning. Men jag anser att i den situation
            som nu har skapats och med den vändning som frågan nu har tagit
            är det ett ansvar för samtliga ledamöter att frågan får en korrekt
            beredning.
          </note>
          <note>
            Herr talman! Återigen biträder jag återremissyrkandet.
          </note>
          <note type="speaker">
            Anf. 212 LAILA STRID-JANSSON (nyd):
          </note>
          <note>
            Herr talman! Jag vidhåller det som jag tidigare har sagt. Det
            tryckta ordet om reservation finns. Det enda jag har gjort är
            att jag har yrkat bifall till Ny demokratis motion, vilket klart
            har framgått hela tiden.
          </note>
          <note type="speaker">
            Anf. 213 INGELA THALÉN (s):
          </note>
          <note>
            Herr talman! Partiförhandlingar förekommer naturligtvis i denna
            i riksdag och i utskotten. De skall förekomma; det ingår i arbetet.
          </note>
          <note>
            Att det skickas ut utkast och underhandsförslag är inte heller
            något märkligt. Men det är det justerade protokollet från utskottets
            sista sammanträde som man har att ta ställning till. Återigen
            vill jag säga,
          </note>
          <note>
            Laila Strid-Jansson, att man självfallet har rätt att in i det
            sista ändra uppfattning. Men på det sätt som förslaget nu är utformat
            måste utskottet se närmare på förslaget. Förslaget är nämligen
            av den karaktären att det helt enkelt inte går att ta ställning
            till, rakt av, i kammaren.
          </note>
          <note>
            Jag vill också biträda de synpunkter som förts fram när det gäller
            att vara ny i kammaren. Jag måste säga att för att bara ha varit
            i denna kammare under tre år har jag sällan sett något mer läraktigt
            än ledamöterna från Ny demokrati när det gäller manipulation och
            sättet att utnyttja riksdagen och riksdagsarbetet till fulländning
            -- och enligt min uppfattning åt fel håll.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 10 juni.)
          </note>
          <note>
            11 § Uppskov med behandlingen av vissa ärenden
          </note>
          <note>
            Föredrogs
          </note>
          <note>
            arbetsmarknadsutskottets betänkande
          </note>
          <note>
            1993/94:AU19 Uppskov med behandlingen av vissa ärenden.
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 10 juni.)
          </note>
          <note>
            12 § Bordläggning
          </note>
          <note>
            Anmäldes och bordlades
          </note>
          <note>
            Socialförsäkringsutskottets betänkande
          </note>
          <note>
            1993/94:SfU28 Förnyad behandling av vissa tandvårdsfrågor
          </note>
          <note>
            13 § Kammaren åtskildes kl. 22.24.
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m. 8
          </note>
          <note>
            § anf. 65 (delvis),
          </note>
          <note>
            andre vice talmannen därefter t.o.m. anf. 114
          </note>
          <note>
            (delvis),
          </note>
          <note>
            tredje vice talmannen därefter t.o.m. beslutet om uppskjuten
            votering,
          </note>
          <note>
            av talmannen därefter t.o.m. ajourneringen kl.
          </note>
          <note>
            18.04,
          </note>
          <note>
            av andre vice talmannen därefter t.o.m. 10 § anf.
          </note>
          <note>
            185 (delvis) och
          </note>
          <note>
            av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
