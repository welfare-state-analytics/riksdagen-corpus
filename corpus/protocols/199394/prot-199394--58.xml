<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199394</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199394</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199394--58</head>
          <docDate when="1994-02-10 00:00:00">1994-02-10 00:00:00</docDate>
        </div>
      </front>
      <body>
        <div>
          <note>
            1 § Allmänpolitisk debatt
          </note>
          <note>
            (forts. från prot. 57)
          </note>
          <note>
            Den ekonomiska politiken
          </note>
          <note type="speaker">
            Anf. 1 GÖRAN PERSSON (s):
          </note>
          <note>
            Fru talman! Den 10 januari, när vi tog emot budgetpropositionen,
            riktade jag en mycket hård kritik mot regeringen. Jag kritiserade
            regeringen för att den var passiv. Den accepterade massarbetslösheten.
            Den gjorde ingenting åt budgetunderskottet.
          </note>
          <note>
            Till den kritiken ansluter sig nu OECD. Det internationella organet
            gör samma bedömning. Vi är i ett utomordentligt bekymmersamt läge.
            Det krävs politisk handling. Det krävs aktivitet.
          </note>
          <note>
            När vi nu skall sammanfatta det fögderi som Anne
          </note>
          <note>
            Wibble har haft ansvar för kommer det att i stenskrift stå: massarbetslöshet,
            förstörda statsfinanser, orättvis fördelning, efterkrigstidens
            största politiska misslyckande, Anne Wibble.
          </note>
          <note>
            Den passivitet som regeringen visar inför utvecklingen är utomordentligt
            allvarlig. Vi måste handla, och vi måste göra det nu. Om ingenting
            görs faller Sverige ytterligare neråt.
          </note>
          <note>
            Vi har pekat på det tydliga sambandet mellan arbetslösheten och
            statsfinansernas förfall -- det gör också OECD. Arbetslösheten
            är inte någonting som bara drabbar de arbetslösa. Med vår typ
            av ekonomi drabbar den oss alla. När arbetslöshetens gigantiska
            kostnader tar sig uttryck i att besparingskraven kommer på andra
            områden -- i statsfinanserna, i kommunernas budget och i den privata
            ekonomin -- slår arbetslösheten inte bara mot de arbetslösa utan
            också mot oss andra.
          </note>
          <note>
            Regeringen Bildt kommer långt efter det att den har avgått att
            lämna spår efter sig vad gäller krav på nedskärningar och besparingar.
            Vi kommer aldrig ifrån de underskott som är förknippade med arbetslösheten.
            De skall betalas.
          </note>
          <note>
            Att det blir nedskärningar i vården, att äldreomsorgen försämras,
            att barnens skola inte har den kvalitet som vi önskar och att
            daghemmet
          </note>
          <note>
            Blåkullan stängs är också en effekt av de enorma kostnader för
            massarbetslösheten som vi måste ta på oss. Därför är passiviteten
            i arbetslöshetsbekämpningen också ett accepterande av dåliga statsfinanser.
            Därför var vår kritik mot regeringen den 10 januari så hård. Man
            accepterade att vänta till 1996 med att pressa tillbaka arbetslösheten.
            Så ser det ut.
          </note>
          <note>
            Arbetslösheten representerar också en social katastrof för de
            människor som drabbas av den.
          </note>
          <note>
            Långtidsarbetslösheten har under Anne Wibbles finansministertid
            ökat med 464 % -- en fullständigt osannolik siffra. De långtidsarbetslösa
            hotas nu av ytterligare försämringar. Det ligger bordlagda regeringsförslag
            i riksdagen, och man arbetar i regeringskansliet med ytterligare
            förslag om försämringar i a-kassesystemet.
          </note>
          <note>
            De människor som är långtidsarbetslösa har mötts av budskapet:
            Vad ni har att se fram emot är kortare ersättningsperioder i a-kassan.
            Sedan blir ni utstämplade. Det skall vara 300 dagar plus 150
          </note>
          <note>
            dagar. Sedan återstår inget annat skyddsnät än det som socialförvaltningen
            i hemkommunen kan erbjuda.
          </note>
          <note>
            Det är ett utmanande och farligt förslag. Det finns tecken på
            att man i regeringskansliet börjar tvivla.
          </note>
          <note>
            Det går rykten om att man kanske inte kommer att lägga fram det
            förslaget i vår.
          </note>
          <note>
            Jag skulle vilja fråga Anne Wibble: Tänker regeringen bita sig
            fast vid förslaget om försämrade regler för ersättningen i a-kassan,
            så att det blir 300
          </note>
          <note>
            dagar och 150 dagar? Kommer ni att lägga fram det förslaget i
            vår, eller har ni tagit intryck av kritiken och backar? Om inte
            Anne Wibble svarar kanske det finns någon annan i den borgerliga
            gruppen som kan göra det.
          </note>
          <note>
            Långtidsarbetslösheten är ett socialt gissel.
          </note>
          <note>
            Arbetslösheten kostar; det sade jag förut. För varje arbetslös
            som vi kan ta från arbetslösheten till produktionen sparar vi
            173 000 kr i de offentliga utgifterna. Anne Wibble har själv i
            en skrivelse om
          </note>
          <note>
            EG-politiken sagt att de offentliga utgifterna avlastas med 9
            miljarder kronor för varje arbetslöshetsprocent som vi pressar
            tillbaka.
          </note>
          <note>
            Arbetslösheten är någonting som direkt gröper ur ekonomin.
          </note>
          <note>
            Långtidsarbetslösheten ger sociala katastrofer.
          </note>
          <note>
            Arbetslösheten ger en ekonomiskt katastrofal utveckling. Om vi
            inte vänder arbetslöshetsutvecklingen klarar vi inte av ekonomin.
            Därför måste vi börja med att minska arbetslösheten nu. Vi får
            inte vänta till 1996.
          </note>
          <note>
            Vårt ekonomiska alternativ utgår från utgångspunkten att det
            är nu arbetslösheten skall minskas, inte 1996. Då har vi fått
            en permanent långtidsarbetslöshet. Då har också skadorna i ekonomin
            blivit sådana att det blir oändligt mycket svårare att hantera
            situationen.
          </note>
          <note>
            För att vända utvecklingen krävs stimulanser i ekonomin. Vi har
            sagt att de bör ligga på investeringssidan. Vi vill stimulera
            industrins investeringar, så att man nu bygger ut exportindustrin,
            i det uppåtgående konjunkturläget. Vi vill stimulera ytterligare
            insatser när det gäller kompetensutveckling och kompetensutbyggnad.
            Mänsklig kompetens är, och kommer att vara, det avgörande i framtiden
            om vi skall hävda oss som nation. Då skall man se till att det
            som nu passivt utbetalas i kontantstöd i stället omvandlas till
            aktiva insatser i kompetenshöjningen. Vi vill också satsa på ett
            investeringspaket för att göra samhället värdigare.
          </note>
          <note>
            Det är orimligt att barn och ungdomar skall vistas i miljöer
            som ingen av oss vuxna skulle vilja vistas i samtidigt som de
            som skulle kunna göra någonting åt dessa miljöer går arbetslösa
            och uppbär akasseersättning. Det är också orimligt att man inte
            ser till att de äldre som bor kvar i sina egna lägenheter får
            en bättre situation.
          </note>
          <note>
            Handikappanpassa de bostäderna! Gör det nu!
          </note>
          <note>
            Dessutom kan man inte acceptera förfall i offentliga lokaler
            vid sidan om skolsystemet, t.ex.
          </note>
          <note>
            inom äldre- och barnomsorgen. Se till att de lokalerna renoveras!
            Resurserna finns. Det går att kombinera.
          </note>
          <note>
            Det är rimligt att vi tidigarelägger underhåll i vägsystemet.
            Det är också rimligt att vi nu bygger ut telefonkommunikationerna
            även i Norrland,
          </note>
          <note>
            Värmland och Dalarna på ett sådant sätt att de regionerna kan
            vara med och ta för sig av allt det goda som exemelvis electronic-highway-visionen
            ger för framtiden.
          </note>
          <note>
            Det är på sin plats att vi nu gör investeringar på miljöområdet.
            Sådant gör faktiskt att samhället blir bättre och att de som kommer
            efter oss får en bättre situation att leva i. Resurserna finns.
            Behoven finns. Koppla ihop dem. Sätt människor i arbete och inse
            att detta sker till en samhällsekonomiskt mycket låg kostnad.
          </note>
          <note>
            Detta investeringspaket lägger vi fram i det här förslaget. Det
            sätter många i arbete, och det ger
          </note>
          <note>
            Sverige bättre förutsättningar att på sikt hävda sig.
          </note>
          <note>
            Det är inte bara investeringarna som är viktiga för oss utan
            också ansvaret för statsfinanserna. Vi sparar mer än regeringen.
            Som oppositionsparti har vi tagit på oss uppgiften att vara noggrannare
            med utgiftsprövningen än regeringen.
          </note>
          <note>
            När jag stod här och kritiserade Anne Wibble den
          </note>
          <note>
            10 januari sade jag att jag hade förväntat mig mer besparingar.
            Anne Wibble accepterade uppenbarligen massarbetslösheten i sin
            budget.
          </note>
          <note>
            Om hon inte ger sig på arbetslösheten måste hon göra någonting
            åt utgifterna. Det fanns inga besparingar i budgeten.
          </note>
          <note>
            Jag möttes -- skulle jag vilja säga -- av ett överseende leende
            från finansministern. Men det råder inget tvivel om att den kritik
            som jag riktade på den punkten och som vi socialdemokrater stod
            för har delats av många oberoende bedömare. Nu delas den också
            av OECD.
          </note>
          <note>
            När vi lägger fram vårt förslag har vi ett bättre saldo än regeringen.
            Vi har gjort en noggrannare utgiftsprövning. Det var vi som orkade
            med beslutet om att spara i föräldraförsäkringen. Det är vi som
            tycker att det är rimligt att också försvaret skall spara. Det
            är alltså inte bara andra samhällssektorer som skall göra det.
            Vi tycker också att det är rimligt att jordbruket tar sin del
            av besparingarna. Det går dessutom att spara i fråga om flyktingmottagningen.
          </note>
          <note>
            Vi kan gå igenom område efter område i samhällsekonomin och ser
            då att det går att skrapa ihop resurser och att vara noggrannare
            vid utgiftsprövningen också ett valår, fru finansminister, för
            att använda resurserna på satsningar på ett investeringsprogram
            som sätter människor i arbete.
          </note>
          <note>
            Vidare har vi omfattande förslag i vårt ekonomiska alternativ
            som rör skatteområdet. Där är vi inne på det som rör en annan
            del av OECD-rapportens resonemang. I OECD-rapporten sägs det att
            får man inte en folklig uppslutning kring de stora budgetnedskärningar
            och finansiella åtstramningar som är nödvändiga under 90-talet,
            blir det svårt att genomföra dem. Får man däremot en folklig uppslutning
            har man en ökad grad av frihet att avpassa tid och storlek när
            det gäller att hantera nedskärningarna.
          </note>
          <note>
            Vad sittande regering inte har gjort och inte har begripit är
            att man inte har förankrat nedskärningarna, besparingarna, hos
            folkflertalet.
          </note>
          <note>
            Besparingarna har haft en orättvis fördelning, en orättvis fördelningsprofil.
            Särskilt tydligt är detta på skatteområdet. När man lägger besparingskrav
            på arbetslösa och sjuka och samtidigt genomför den typ av skatteförändringar
            som nu sker är det utmanande. Detta klyver Sverige.
          </note>
          <note>
            Kan Anne Wibble förklara varför vi i nuvarande konjunkturläge
            och statsbudgetläge skall sänka förmögenhetsskatten till 0 % den
            1 januari 1995. 2
          </note>
          <note>
            miljarder kronor tillförs de rikaste hushållen i landet. Men
            samtidigt har vi inte råd med att exempelvis förse barn och gamla
            med den omvårdnad och omsorg som vi skulle vilja ge dem.
          </note>
          <note>
            Varför just ge 2 miljarder till nämnda grupp?
          </note>
          <note>
            Om man driver en sådan politik, samtidigt som man höjt skatterna
            för löntagare och pensionärer med
          </note>
          <note>
            29 miljarder kronor, höjt konsumtionsskatterna med 14 miljarder
            kronor och sänkt kapitalskatterna med 23 miljarder kronor, ställer
            man grupp mot grupp. Då får man en samhällsutveckling som det
            kommer att vara utomordentligt svårt att hantera.
          </note>
          <note>
            När man sedan ser att de kärva budgetbudskapen från regeringen
            ändå kan kombineras med att man kostar på sig politiska, inte
            sociala, reformer -- typ vårdnadsbidraget -- vad har man då från
            regeringens sida för trovärdighet när man går ut och talar om
            nödvändigheten av att en stram finanspolitik förs? Har man råd
            med ett vårdnadsbidrag på 3 miljarder kronor, med en ny reform,
            i ett läge där underskottet är 172 miljarder kronor? Hur har man
            råd med det?
          </note>
          <note>
            När jag, Anne Wibble, träffar IMF:s och OECD:s representanter
            och pratar med dem om den finanspolitiska situationen och budgetunderskottet
            i Sverige säger de att de aldrig har hört talas om vårdnadsbidraget.
            De tror att vi har en regering som är inriktad på att pressa ner
            kostnaderna, utgifterna. När jag berättar för dem att finansministern
            jobbar på en ny social reform som skall ligga i budgetunderskottet
            och som därmed anses vara finansierad tar de sig, precis som de
            allra flesta svenskar gör, för pannann och säger: Detta kan rimligen
            inte vara möjligt. Jo, så är det!
          </note>
          <note>
            Till den finansminister som säger att vi skall spara och hålla
            igen, som sänker skatterna för dem som har det bäst ställt och
            som inför nya sociala förmåner som egentligen inte särskilt många
            vill ha men som har blivit politiskt nödvändiga för koalitionsregeringen
            -- Alf Svenssons politiska fallskärm -- vill jag ställa frågan:
            Är detta moral och etik i den ekonomiska politiken? Knappast!
          </note>
          <note>
            På samma sätt kan man tala om Bo Lundgrens skattesänkningar.
            Men det skall nästa debatt här på förmiddagen handla om. Skattesänkningarna,
            säger Bo Lundgren, är finansierade inom budgetarbetets ram. Men
            budgetarbetet slutar ju i att vi ligger 172 miljarder back. Hur
            har man då råd att finansiera skattesänkningar på nämnda sätt?
          </note>
          <note>
            Om man har den attityden till nya reformer och skattesänkningar,
            dvs. att det ligger inom budgetarbetets ram, blir ju utrymmet
            för skattesänkningar och nya reformer obegränsat.
          </note>
          <note>
            Förstår inte Anne Wibble att detta är det kanske farligaste bidraget
            just nu till den ekonomiskpolitiska debatten? Vi kommer aldrig
            att klara att gå ut till svenska folket och begära av människorna
            att de tar på sig nya bördor och nya uppoffringar om ni samtidigt
            hanterar statsfinanserna så vårdslöst som ni gör. Därför har vi
            lagt fram vårt förslag, som har en bättre fördelningspolitisk
            profil, en rättvisare profil och ett bättre budgetsaldo än regeringens.
            Detta har varit nödvändigt, därför att alla inser lägets allvar.
          </note>
          <note>
            Vi vill satsa på investeringar och sätta människor i arbete.
            Vi vill spara mer än regeringen. Vi återställer skattereformen,
            en rättvis beskattning mellan arbete och kapital. Vi får ett bättre
            saldo, och socialdemokratin i opposition får på så sätt en starkare
            position ett valår. Det är viktigt för oss, därför att vi räknar
            med att vi kan få regera landet i höst. Den valrörelse som kommer
            att föregå den nya regeringen kommer att präglas av ett val mellan
            två alternativ: å ena sidan alternativet att det går att bekämpa
            arbetslösheten nu, å andra sidan regeringen som säger: Vänta till
            1996!
          </note>
          <note>
            Vi måste minska budgetunderskottet nu. Men regeringen säger att
            det finns utrymme för nya reformer och ofinansierade skattesänkningar.
          </note>
          <note>
            Det går att bedriva en politik som utgår från jämlikhet och rättvisa.
            Troligen är detta det enda möjliga receptet. För att vi skall
            få det svenska folket att ställa upp på en hård finanspolitik
            under resten av 90-talet måste människorna känna att alla är med
            och delar bördorna.
          </note>
          <note>
            (Applåder)
          </note>
          <note>
            Anf. 2 DAN ERIKSSON i Stockholm (nyd):
          </note>
          <note>
            Fru talman! Jag tror att finansministern kommer att gå till historien.
            Under den tid av fem år som regeringens kraftfulla saneringsprogram
            verkar ökar statsskulden från ungefär 1 000 miljarder till ca
            2 000 miljarder. Det måste vara rekord. Varje svensk blir skyldig
            över 100 000 kr ytterligare under perioden. Detta kallas för krafttag
            och sanering!
          </note>
          <note>
            Jag kommer att uppehålla mig litet grand vid statsskulden och
            budgetunderskottet. En sund ekonomi är ju en förutsättning för
            lägre räntor, investeringar och riktiga jobb. Det är bara genom
            att ha riktiga jobb som vi kan bibehålla välfärden i fortsättningen.
          </note>
          <note>
            Regeringen kommer att gå till val på att ökningstakten när det
            gäller statsskulden har minskat. Men det är långt kvar. Kommande
            budgetår behöver vi låna ca 220 miljarder, ungefär
          </note>
          <note>
            1 miljard per arbetsdag. I finansplanen står det att en snabbt
            växande offentlig nettoskuld är oförenlig med en god ekonomisk
            utveckling. Det är riktigt.
          </note>
          <note>
            Problemet är att det bara skenar i väg. Sverige kommer 1994 att
            ha västvärldens största underskott i statsbudgeten. Vi leder den
            pinsamma ligan och ligger före Grekland, Finland och Italien.
            När regeringen borde jobba skjortan av sig för att klara ekonomin
            håller man på att spricka på
          </note>
          <note>
            Öresundsbron.
          </note>
          <note>
            Vi kan titta på vad regeringen har kommit med.
          </note>
          <note>
            Det är ju valår, så man skall inte stöta sig med folk.
          </note>
          <note>
            Men ett av regeringens djärva sparmål är att det fr.o.m. det
            femte barnet bara blir 2 barnbidrag per barn i stället för 2,5.
            Man baxnar!
          </note>
          <note>
            I stället är det brukligt att, som finansministern snart kommer
            att göra, tala om ljus i tunnlar, vändpunkter, fler jobb och lägre
            räntor. Men sanningen är att det kommer att krävas stora besparingar
            under nästa mandatperiod. Det vet regeringen. Det vet Socialdemokraterna.
            Det vet alla. Det ligger i allas vårt intresse att inte mörka
            detta före valet. Ju längre vi väntar med att vidta nödvändiga
            åtgärder, desto värre blir det och desto mer kommer det att svida.
          </note>
          <note>
            Det brukar gå till så här när man låtsas som om det regnar tills
            allt faller ihop som ett korthus. Då sätter man sig i nattliga
            krisuppgörelser som sällan blir bra. Det är alltid för sent. Det
            vore väl bättre om vi tog tag i problemen innan det är för sent.
          </note>
          <note>
            Så här kommer det antagligen att gå någon gång under 1995/96.
            Vi klarar ett eller ett och ett halvt år till. Men sedan kommer
            en smäll. Finanshajarna flyttar sina positioner när de märker
            att det börjar gå åt skogen.
          </note>
          <note>
            Ljuset i tunneln måste vi se upp med. Det kan hända att tunneln
            rasar ihop. Då kommer vi att sitta här med Svarte Petter i handen.
          </note>
          <note>
            Sveket mot kommande generationer är oerhört.
          </note>
          <note>
            Den mesta tiden i den ekonomiska debatten går åt till att diskutera
            hur vi skall fördela pengar som vi inte har. Det är inte bara
            Vänsterpartiets och
          </note>
          <note>
            Socialdemokraternas starka sida.
          </note>
          <note>
            Var tredje krona i statsbudgeten är lånad och räntebördan växer.
            Men notan kommer att behöva betalas så småningom. Det får kommande
            generationer göra. Deras framtida konsumtionsutrymme kommer att
            minska betydligt. Vi tar oss friheter som vi inte har rätt till.
          </note>
          <note>
            Redan nu betalar varje svensk 10 000 kr i ränta per år. Det är
            ungefär lika mycket som staten betalar ut till sjuka, handikappade
            och pensionärer.
          </note>
          <note>
            Vi rullar statsskuld och räntebörda framför oss.
          </note>
          <note>
            Hur länge det kommer att kunna fortgå är svårt att säga. I OECD-rapporten
            som nyligen presenterades står tydligt att läsa det vi redan vet.
          </note>
          <note>
            Men inga rapporter i världen verkar kunna få regeringen att ta
            tag i de heliga korna mer än möjligen med ett litet ryck i svansen.
          </note>
          <note>
            Finansministern har själv sagt att saneringsprogrammet, som alltså
            leder till en dubbelt så stor statsskuld under saneringsperioden,
            är ett minimiprogram. Det är inte så svårt att hålla med. Budgeten
            innehöll i stort sett heller inget nytt.
          </note>
          <note>
            Det var besparingar på 3 miljarder. Resten var känt i förväg.
          </note>
          <note>
            Regeringen har också räknat positivt. Var finns beredskapen för
            en internationell kris eller något annat mindre förutsägbart?
            Svaret på den frågan måste bli: Ingenstans.
          </note>
          <note>
            Det är obehagligt att säga som det är och att inte kunna lova
            att det blir bättre för alla. Problemet är att nästa gång vi går
            in i en lågkonjunktur kommer det att bli så mycket värre. Då finns
            det ingen buffert. Då får politikerna stå till svars. Debatten
            kommer då att påminna om Lindomemordet, dvs.
          </note>
          <note>
            man skyller på varandra. Ingen skyldig alltså.
          </note>
          <note>
            Tittar man på motionsfloden blir man fullständigt perplex. Skulle
            man kräva finansiering fullt ut av alla reformer, lokala vägstumpar
            och annat som föreslås, skulle motionsfloden minska betydligt.
            Då skulle det inte bli många kvar. Jag har ett litet tips till
            finansministern: Sätt Birgitta Hambraeus som ensamutredare med
            målsättningen att eliminera underskotten i statsfinanserna. Jag
            undrar hur den utredningen skulle se ut.
          </note>
          <note>
            Det behövs management i politiken. Personer som kan leda och
            förklara svåra saker så att folk förstår, inte sådana som bara
            talar om att det är andra som gör fel. Vi måste se helheten och
            hålla undan kravmaskinerna innan det blir en statsfinansiell kollaps.
          </note>
          <note>
            Vad vill vi i Ny demokrati göra? Allas vårt uppdrag som politiker
            är självfallet att hushålla med skattebetalarnas pengar. Det är
            självklart att varje tänkbar insats måste göras för att rationalisera
            verk och myndigheter, landsting och kommuner.
          </note>
          <note>
            Uppenbara brister finns i de omfattande verksamheter som bedrivs
            av AMS,
          </note>
          <note>
            Arbetsmarknadsverket, arbetsförmedlingarna,
          </note>
          <note>
            Invandrarverket och SIDA. Bristerna har påtalats men inte föranlett
            kraftfulla åtgärder.
          </note>
          <note>
            Indexeringen är ett gissel. Ta bort hela systemet med indexering
            så får vi bättre kontroll över inkomster och utgifter.
          </note>
          <note>
            Sedan måste vi gå på offensiven och skapa riktiga jobb. Sänkt
            bygg- och tjänstemoms till 12 % ger jobb och är en förutsättning
            för omstrukturering av den offentliga sektorn. Sysselsättningsexpansionen
            i framtiden kommmer också att finnas i den tjänsteproducerande
            sektorn, så vad väntar vi på?
          </note>
          <note>
            Förändringarna i arbetsrätten var otillräckliga. Det hämmar antalet
            lediga platser. Dispenser måste ges till mindre företag.
          </note>
          <note>
            Hur har vi det med besparingarna? Göran Persson säger att besparingar
            behövs. Det är trevligt att
          </note>
          <note>
            Socialdemokraterna börjar se det. Det vore också kul om regeringen
            kunde säga något sådant. När får vi en budget i balans för första
            gången? Det vore intressant att få ett svar på den frågan. Vad
            jag vet finns det inga sådana beräkningar.
          </note>
          <note>
            Vi vill ta bort flerbarnstillägget, ha lika ersättningsnivåer
            på 80 % och ett tak på 5,5
          </note>
          <note>
            basbelopp. I framtiden kommer det nog inte att vara fråga om
            90 % eller 80 %. Vi får vara ytterst glada om vi klarar 80 %.
            Organisationsbidrag, partistöd och presstöd är gamla bekantingar.
          </note>
          <note>
            Organisationsbidragen kritiserades skarpt av RRV
          </note>
          <note>
            redan 1986. Sedan tillsatte regeringen en utredare som inte kom
            fram till någonting, trots att direktiven lät lovande. Jag anmäler
            mig som frivillig till en ny utredning. Då skall fru finansministern
            få se på andra bullar!
          </note>
          <note>
            Flera jobb kräver riskvilligt kapital.
          </note>
          <note>
            Investeringsklimatet måste förbättras ytterligare.
          </note>
          <note>
            En del har gjorts, men mer kan göras. Medlemskap i EU är viktigt
            för att få hit investeringar och därmed sysselsättning. Det räcker
            inte med EES-
          </note>
          <note>
            avtalet. Det ger inte samma stabilitet som ett fullt medlemskap
            gör.
          </note>
          <note>
            Vi lever i en värld där kapitalet blir mer och mer lättflyktigt.
            Investerare ser till att placera sitt kapital där det ger bäst
            avkastning i förhållande till risktagandet. Har vi bra regler
            för investeringar får vi många investeringar. Har vi sämre regler
            flyttar kapitalet utomlands. Ökat skattetryck är ett beprövat
            medel som garanterat skrämmer i väg investeringarna.
          </note>
          <note>
            Får vi investeringar här ger det arbetstillfällen.
          </note>
          <note>
            Uteblivna investeringar medför uteblivna jobb.
          </note>
          <note>
            Hur illa man än tycker om kapitalägare är det så att de alltid
            klarar sig. De ser till att placera kapitalet där de får bäst
            utväxling på pengarna. För vanligt folk däremot står och faller
            allt med fler eller färre jobb beroende på var investeringarna
            hamnar.
          </note>
          <note>
            Vi måste också bereda oss på att konkurrensen från det forna
            Östeuropa kommer att öka. När det politiska systemet där blivit
            stabilare, när man har fått ordning på bankerna och något så när
            på inflationen kommer tillverkning att i mycket högre utsträckning
            läggas där. Det kommer att konkurrera ut oss här.
          </note>
          <note>
            En Lindbeckkommission om hur vi skall öka sysselsättningen och
            få ned arbetslösheten -- som vi väl är överens om är vårt största
            problem -- vore bra. Jag tänker särskilt på ungdomsarbetslösheten,
            som man borde titta på extra. Det finns ingen anledning att den
            skall var i stort sett dubbelt så stor som annan arbetslöshet.
          </note>
          <note>
            Sedan har vi de gamla vanliga frågorna om bistånds- och flyktingpolitik.
            I det läge vi befinner oss nu kan vi inte öka biståndet, som regeringen
            föreslår. Kom igen och diskutera biståndet när vi har en riktig
            handlingsplan för hur vi skall få rätsida på ekonomin! Då kan
            vi diskutera biståndet. Nu sker det med lånade pengar, som kommande
            generationer får betala.
          </note>
          <note>
            Totalt föreslår vi besparingar på nästan 38
          </note>
          <note>
            miljarder. Vi föreslår, oklämt, skattesänkning på ca
          </note>
          <note>
            13,5 miljarder totalt sett. Där ingår en bensinskattesänkning
            på ungefär 2,5 miljarder.
          </note>
          <note>
            Sammanlagt rör det sig om budgetförstärkningar på över 20 miljarder
            nästa budgetår. 1995/96 slår budgetförstärkningarna igenom med
            ca 40
          </note>
          <note>
            miljarder. Det borde finnas någonting i detta, tycker jag, som
            regeringen skulle kunna tänka sig valåret 1994.
          </note>
          <note>
            Jag skulle vilja avsluta med att ställa några frågor.
          </note>
          <note>
            Jag vänder mig först till Göran Persson. Ser Göran
          </note>
          <note>
            Persson någon risk för försvagad ekonomisk tillväxt om man höjer
            skatterna? Hade man kunnat lösa
          </note>
          <note>
            Sveriges problem med höjda skatter hade
          </note>
          <note>
            Socialdemokraterna löst Sveriges problem för länge sedan. Finns
            det risk för försvagad ekonomisk tillväxt och därmed färre jobb
            om man höjer skatterna?
          </note>
          <note>
            Jag får återkomma till finansministern med fler frågor senare.
            Tack.
          </note>
          <note type="speaker">
            Anf. 3 GÖRAN PERSSON (s) replik:
          </note>
          <note>
            Fru talman! Jag skall svara på Dan Erikssons fråga.
          </note>
          <note>
            Jag tror inte att man kommer ur den här krisen genom att höja
            skattetrycket i Sverige. Det går inte.
          </note>
          <note>
            Däremot måste vi ha ett skattesystem som fördelar bördorna rättvist.
            Vi konstruerade en sådan skattereform för några år sedan tillsammans
            med
          </note>
          <note>
            Folkpartiet. Där ingick som en bärande del en rättvis beskattning
            av arbete och kapital. Man skulle beskatta arbete och kapital
            lika.
          </note>
          <note>
            Det var bra och rationellt i ekonomiska termer. Vi står fast
            vid det synsättet. Det är det synsättet och den skattereformen
            som vi har motionerat för i vårt förslag. Att regeringen har gått
            ifrån den uppgörelsen beklagar vi. Det beklagar vi också utifrån
            utgångspunkten att det skapar osäkerhet och tvekan. Skall man
            ha ett bra investeringsklimat skall man ha uppgörelser om skatter
            och investeringsregler över blockgränserna som man, när väl handslaget
            är växlat, står för.
          </note>
          <note>
            Det är ett område som Dan Eriksson inte tog upp men som jag skulle
            vara intresserad av att höra honom utveckla. Hans partiledare
            har varit mycket tydlig när det gäller vårdnadsbidraget och sagt
            att det skall finansieras inom familjepolitikens ram och uppgå
            till 4 000 kr per månad. Vi har i sak en annan uppfattning. Dan
            Eriksson gick förbi frågan i dag när han talade om den ekonomiska
            politiken. Det vore väldigt bra om han kunde klargöra om Ny demokrati
            står fast vid sin uppfattning, eller om man också byter politik
            när man byter partiledare.
          </note>
          <note>
            Anf. 4 DAN ERIKSSON i Stockholm (nyd)
          </note>
          <note>
            replik:
          </note>
          <note>
            Fru talman! Vi står fast. Om det skall bli ett vårdnadsbidrag
            måste det finansieras inom familjepolitikens ram.
          </note>
          <note type="speaker">
            Anf. 5 GÖRAN PERSSON (s) replik:
          </note>
          <note>
            Fru talman! Det var ett klart besked. Det innebär alltså att
            det förslag som regeringen nu har presenterat är ett förslag som
            icke är möjligt för Ny demokrati att anta.
          </note>
          <note>
            Anf. 6 DAN ERIKSSON i Stockholm (nyd)
          </note>
          <note>
            replik:
          </note>
          <note>
            Fru talman! Det är alldeles riktigt uppfattat.
          </note>
          <note type="speaker">
            Anf. 7 JOHAN LÖNNROTH (v):
          </note>
          <note>
            Fru talman! Författaren och TV-reportern Jan
          </note>
          <note>
            Guillou vill att medierna i den kommande valrörelsen -- som han
            kallar ''valpisset'' -- sätter
          </note>
          <note>
            ''räknenissarna'' i karantän, medan ''vi andra''
          </note>
          <note>
            sköter valrörelsen. När det gäller Guillous privata ekonomi kan
            jag ha en viss förståelse för att det inte behövs någon nisse
            som hjälper honom att hålla ordning på pengarna. Men när det gäller
            landets ekonomi och valet i medierna har jag precis motsatt önskemål:
            Sätt propagandanissarna i karantän och låt några riktigt tråkiga
            och petrimetriska räknenissor och räknenissar gräva fram siffrorna
            bakom retorikens dimridåer och ge oss några riktigt kalla fakta.
          </note>
          <note>
            Valundersökningen 1991 visade att kunskap lönade sig dåligt.
            Det som gäller för att nå framgång var utstrålning, att man liksom
            Peter Sellers i filmen om mr Chance säger plattityder på ett spännande
            sätt, att man talar så att tittare och lyssnare lägger in det
            de själva vill höra, att finansministern när hon talar om bättre
            villkor för näringslivet får småföretagaren i Gnosjö att tänka
            på sig själv och inte på näringsminister Westerberg, att Göran
          </note>
          <note>
            Persson när han kräver räntesänkning får alla att tänka på sina
            jobb och hyror utan att någon illvillig journalist springer i
            väg och kollar vilka reservationer Allan Larsson lagt i riksbanksfullmäktige.
          </note>
          <note>
            Jag fick för mig häromdagen när jag såg på TV --
          </note>
          <note>
            jag säger inte vem det var jag såg i rutan -- att den moderna
            gentekniken borde kunna utveckla en mikrolögndetektor, som man
            sätter på sig som en mikrofonmygga och som gör att näsan växer
            som på
          </note>
          <note>
            Pinocchio i proportion till hur mycket man bluffar.
          </note>
          <note>
            Föreställ er exempelvis att vår prydlige EU-
          </note>
          <note>
            minister skulle få en förlängd och lätt blåfärgad näsa när han
            spänner ögona i svenska folket och säger att vetenskapen nu visat
            att utlandsinvesteringarna ökar mer än vad medlemsavgiften kostar
            om Sverige kommer med i
          </note>
          <note>
            EU. För balansens skull kan jag med en gång tillägga att jag
            själv borde få tomatnäsa om jag gjorde lika självsäkra påståenden
            i motsatt riktning.
          </note>
          <note>
            Ingen kan veta i dag hur finanskapitalisterna påverkas av ett
            svenskt EU-medlemskap. De ekonomiska teorier som används av konsekvensutredarna
            utgår ifrån att kapitalisten just är en enkelspårig räknenisse
            som enbart räknar på framtida vinster diskonterade till nuvärde
            och där också riskerna är beräkningsbara. Teorierna ligger långt
            ifrån verkligheten.
          </note>
          <note>
            I gårdagens debatt tävlades det om vem som hade den modernaste
            ekonomiska teorin. Men den hemska sanningen är nog den att vi
            inte kommer undan kravet att vi nu måste tänka själva. Teorier
            bygger på förenklingar. De är användbara i naturvetenskaperna
            där det ändå finns ett antal ganska så exakta matematiska samband
            mellan olika storheter. Men den mänskliga naturen är för komplicerad
            för att låta sig fångas i så enkla räknestycken.
          </note>
          <note>
            Men att det inte finns någon fast teori betyder inte att vi inte
            kan ha övertygelser. Vi vänsterpartister känner just nu ett visst
            självförtroende att vi har en ekonomisk politik som håller. Vi
            tror att svenska höginkomsttagare, kapitalägare och förmögenhetsägare
            tål en högre skatt och rent av att många av dem inser att en större
            jämlikhet kan vara bra för samhällsklimatet. Vi använder ökade
            skatteinkomster för att stärka kommunernas ekonomi och för att
            ge stödpengar till byggbranschen.
          </note>
          <note>
            Vi tar också ifrån företagen en del av deras devalveringsvinster
            för att skapa utrymme för en framåtsyftande näringspolitik och
            för en omställning av ekonomin i ekologiskt hållbar riktning.
            Vi inrättar en fond för försöksverksamhet med sex timmars arbetsdag.
            Vi använder också en mindre del av de pengar vi tar in genom ökade
            skatter och besparingar inom främst försvar och motorledsbyggen
            till att återställa a-kassan till
          </note>
          <note>
            90 %, höja pensionstillskottet och ge de långtidssjuka 80 % ersättningsnivå.
          </note>
          <note>
            Bildtregeringens tid rinner förhoppningsvis ut.
          </note>
          <note>
            Men det är ännu svårt att urskilja ett tydligt alternativ. Det
            är en oerhört svår uppgift att finna en strategi för den ekonomiska
            politiken som inte bara möjliggör ett återvändande till full sysselsättning
            utan som också minskar miljöskulden och innebär en sanering av
            de offentliga finanserna. Det är lättare att enbart skälla på
            borgarna, hoppas på valseger och skjuta problemen framför sig.
          </note>
          <note>
            Vi inom vänstern har alltid varit ganska bra på att dela en kaka
            rättvist, men vi har varit sämre på att tala om hur kakan bakas.
            Vi har med rätta kritiserat kapitalisternas odemokratiska maktutövning,
            men inte kunnat konkretisera hur företagen skall drivas i vår
            socialistiska utopi. Nu när högerns fundamentalister har misslyckats
            i både öst och väst kan det kännas frestande att drömma om att
            det är möjligt att återvända till 60-talets och 70-talets samhälle,
            då vänstern ännu hade initiativet.
          </note>
          <note>
            Denna typ av nostalgi finns ännu starkare tror jag inom socialdemokratin,
            symboliserad av bilder på
          </note>
          <note>
            Göran Persson iförd Strängs hängslen och livrem.
          </note>
          <note>
            Jag skulle vilja försöka locka Göran Persson upp i en debatt
            om hur han ser på det här. Är han nöjd med att bli en ny Gunnar
            Sträng? Räcker den gamla politiken till på 90-talet?
          </note>
          <note>
            Sträng var en stor pedagog, och jag skulle gärna vilja höra Göran
            Persson förklara era förslag. Ni har haft här en debatt om skattehöjningar.
            Men sanningen är den, Göran Persson och Dan
          </note>
          <note>
            Eriksson, att era förslag i allt väsentligt innebär skattesänkningar
            för företagen genom direktavskrivningarna.
          </note>
          <note>
            Ni socialdemokrater säger i er finansmotion att ni anslår 20
            miljarder till utbildning och fler jobb och att 15,8 miljarder
            av dem kommer tillbaka redan kommande budgetår i form av minskade
            utgifter för arbetslösheten och ökade skatteinkomster. Det här
            är en sorts kalkyl över multiplikatoreffekter, eller dynamiska
            effekter, som ekonomer hade i ryggmärgen på 70-talet men som Sträng
            ofta var skeptisk till. Jag vill fråga Göran Persson hur starkt
            han tror på de här kalkylerna. Jag begär inte att han skall rita
            formler men att vi får en rimlig uppfattning om vilka antaganden
            som gjorts.
          </note>
          <note>
            Man kan höja skatten rejält för näringsministern och andra miljonärer,
            men det räcker tyvärr inte långt. Också ganska så genomsnittliga
            inkomsttagare måste offra några hundralappar om vi skall klara
            rimliga villkor för exempelvis kommunernas ekonomi.
          </note>
          <note>
            I min egen hemkommun Göteborg är läget tämligen katastrofalt.
            Jag vill fråga Göran Persson:
          </note>
          <note>
            Var någonstans går gränsen mellan dem som förlorar och dem som
            vinner på era skatteförslag?
          </note>
          <note>
            Sänker ni inte i själva verket skatten för dem ganska högt upp
            i inkomstskalorna? Och har ni glömt att ert förslag till återställt
            grundavdrag berövar kommunerna ett antal miljarder i skatteinkomster?
            Jag har fått en uppgift från
          </note>
          <note>
            Göteborg att vi förlorar ca 200 miljoner kronor på återställandet
            av grundavdraget. Det skulle vara den definitiva katastrofen för
            den kommunala ekonomin i Göteborg.
          </note>
          <note>
            Jag vill också försöka locka med finansminister
          </note>
          <note>
            Wibble i en litet mera analytisk debatt -- talmannen har ju begärt
            av oss att vi skall försöka att vara litet mer analyserande --
            om vad som döljer sig bakom regeringens retorik. Ni tycks ju inte
            längre använda begreppet ''Den enda vägen'', och det tycker jag
            är ett framsteg. Men jag vill fråga Anne Wibble hur mycket hon
            tror på att den i dag rådande trenden bland OECD:s ekonomer och
            bland majoriteten av de svenska ekonomerna, som kräver ännu större
            besparingar och ännu större skattesänkningar, skall hålla i sig.
          </note>
          <note>
            I början av 70-talet var OECD-ekonomerna keynesianer. De trodde
            då att oljeprishöjningarna och valutasvängningarna var tillfälliga
            störningar som kunde botas med statlig efterfrågestyrning.
          </note>
          <note>
            Under 80-talet blev hela bunten plötsligt monetarister. Nu var
            det normpolitik och avreglering för hela slanten. Jag har läst
            på det som
          </note>
          <note>
            Anne Wibble själv och alla dessa ekonomer sade i mitten av 80-talet,
            då man krävde avveckling av valutaregleringen. Det var absolut
            inga problem, sade man. Det skulle bli litet tillfälliga utflöden
            av kapital på någon miljard eller möjligen två miljarder. Sedan
            skulle det bli en oerhörd harmoni och stabilitet. Det var alltså
            prognosen.
          </note>
          <note>
            Efter detta producerade ekonomerna och också finansministrarna
            stolta prognoser över vad som skulle hända i framtiden. Men man
            högg i allt väsentligt till 95 % i sten. Mot denna bakgrund skulle
            jag gärna vilja att finansministern visade litet ödmjuk osäkerhet
            inför framtiden.
          </note>
          <note>
            Jag vill också gärna veta vad finansministern anser om de ekonomiska
            teorier som används i utredningarna kring föräldraförsäkringens,
            vårdnadsbidragets och sextimmarsdagens effekter.
          </note>
          <note>
            Har hon tagit del av den feministiska kritiken mot att man utgår
            ifrån att familjen har en enhetlig vilja -- oftast könsbestämd
            som en han -- som enbart räknar på mätbar nytta när besluten fattas
            om vem som skall förvärvsarbeta och vem som skall städa eller
            om och när familjen skall skaffa barn? I
          </note>
          <note>
            den här teorin finns det varken kärlek, maktbegär eller moral.
            Det finns ingen som helst möjlighet att skilja Alf Svenssons beteende
            från Bengt
          </note>
          <note>
            Westerbergs eller Bert Karlssons från Anne
          </note>
          <note>
            Wibbles.
          </note>
          <note>
            Våra förslag till ny ekonomisk politik gör inte anspråk på att
            vila på någon vetenskaplig teori. Vi håller däremot på arbetarrörelsens
            grundläggande värderingar som vi försöker väva ihop med våra historiska
            erfarenheter. Vi låter oss också inspireras av en del idéer som
            vi hämtat från både marxistiska, feministiska och ekologistiska
            tanketraditioner.
          </note>
          <note>
            Vi tror att det som är unikt med just vår ekonomiska politik,
            dvs. det som skiljer oss från er andra, är försöket att kombinera
            de röda och de gröna perspektiven. Ägaren av en strandtomt har
            ingen trovärdighet när han använder miljöskäl för att hindra andra
            att komma ned till vattnet. Den nödvändiga omställningen av ekonomin
            kan bara klaras om den bygger på solidaritet.
          </note>
          <note>
            Sverige behöver en ny regering, men det räcker inte med det.
            Det behövs också ett nytt ekonomiskt tänkande, en ny ekonomisk
            politik och en ny moral. Ett något minskat ljugande i valrörelsen
            skulle vara en bra början.
          </note>
          <note type="speaker">
            Anf. 8 GÖRAN PERSSON (s) replik:
          </note>
          <note>
            Fru talman! Johan Lönnroth har frågat mig om vår ekonomiska politik.
            Jag skall svara på några av de många frågorna. Till att börja
            med baseras beräkningarna i vårt alternativ på de underlag som
            statliga verk och myndigheter har lämnat i sina anslagsframställningar.
            Det rör sig om Boverket,
          </note>
          <note>
            Arbetsmarknadsstyrelsen, Kommunförbundet och andra myndigheter
            som har uppgett vad en stimulans av investeringar nu skulle ge
            i form av sysselsättning. Därutöver har vi gjort jämförelser med
            det makroekonomiska beräknandet som visar vad ett visst antal
            människor satta i arbete tillsammans med en förändrad kapitalbeskattning
            ger i form av en sänkt sparkvot, vilket därmed skulle bidra till
            en ökad privat konsumtion i vår försörjningsbalans. Allt är noga
            redovisat, genomarbetat och helt öppet.
          </note>
          <note>
            Att Johan Lönnroth hänger på den diskussion som
          </note>
          <note>
            Arbetsgivareföreningen och moderaterna har startat för att misskreditera
            socialdemokratin är i och för sig förvånande. Men om Johan Lönnroth
            har intresse av att ta del av våra beräkningar står de till hans
            förfogande.
          </note>
          <note>
            Jag har varit väldigt försiktig att delta i debatten om ny teori
            eller inte. Jag har den uppfattningen att det kanske trots allt
            inte är så fruktansvärt komplicerat när det kommer till kritan.
            Det handlar om att vi måste spara och arbeta samt att produktionen
            måste växa, om vi över huvud taget skall kunna ta oss ur den situation
            som vi nu befinner oss i.
          </note>
          <note>
            Att lansera en politik som bygger på snabba genombrott för ett
            nytt tänkande tror jag inte på.
          </note>
          <note>
            Därför är det alternativ som vi har lagt fram uppbyggt på vår
            budgetprövning, satsning på investeringar och satsning på att
            sätta människor i arbete. Det är en god socialdemokratisk politik.
          </note>
          <note>
            Gör gärna jämförelser med Gunnar Sträng, det har jag ingenting
            emot.
          </note>
          <note type="speaker">
            Anf. 9 TALMANNEN:
          </note>
          <note>
            Jag får erinra om de replikregler som gäller.
          </note>
          <note type="speaker">
            Anf. 10 JOHAN LÖNNROTH (v) replik:
          </note>
          <note>
            Fru talman! Jag skall gärna erkänna att det kan kännas litet
            knepigt att föra fram en kritik som också har framförts av borgerliga
            ledarskribenter och Svenska Arbetsgivareföreningen. Men frågan
            är för viktig och allvarlig för att man skall tiga. Vi i
          </note>
          <note>
            Vänsterpartiet behöver också kritik. Vi skulle gärna se att ni
            socialdemokrater granskade vårt budgetförslag och att ni talade
            om huruvida ni hade kritiska synpunkter. Om vi inte vågar ta upp
            denna öppna debatt av rädsla för att bli klappade på ryggen av
            högern, tror jag att vi har väldigt svårt att utforma ett konkret
            och bra alternativ.
          </note>
          <note>
            Göran Persson talade om kalkyler. Jag har tittat på sådana ganska
            länge. Det är alltid så att när man gör dessa kalkyler måste man
            erkänna den mycket stora osäkerheten, dels om vad som styr människors
            spar- och konsumtionsbeteende, dels framför allt om hur lång tid
            det tar att få tillbaka pengarna i form av dynamiska effekter.
          </note>
          <note>
            Till sist svarade inte Göran Persson på frågan om kommunernas
            ekonomi. Hur påverkas kommunernas ekonomi av att ni återställer
            grundavdraget?
          </note>
          <note type="speaker">
            Anf. 11 GÖRAN PERSSON (s) replik:
          </note>
          <note>
            Fru talman! Jag börjar med den avslutande frågan.
          </note>
          <note>
            I vårt budgetalternativ har vi räknat med att den statliga kostnaden
            för att rädda grundavdraget är korrigerad mot de merutgifter som
            drabbar kommunerna. Det är alltså hänsyn tagen till den effekten.
            Det finns ett klart samband, därom råder inga tvivel.
          </note>
          <note>
            Johan Lönnroth sade i sin replik att det känns smärtsamt att
            gå i armkrok med högern. Vi vet ju att Johan Lönnroth och hans
            parti har haft svårigheter att ställa upp när det har gällt att
            fatta svåra beslut. Västerpartiet har varit ett bräckligt stöd
            för socialdemokratin att luta sig emot. Efter att ha tagit del
            av Vänsterpartiets ekonomiska resonemang tror jag inte att vi
            där i framtiden kommer att kunna hämta något stöd för svåra och
            impopulära beslut, för sådana blir vi tvungna att ta.
          </note>
          <note>
            Det är lätt att tala om att man skall göra minskade investeringar
            och minskade insatser på diverse utgiftsområden för att sedan
            sänka skatter eller satsa på attraktiva objekt. Vi vet ju att
          </note>
          <note>
            Västerpartiet har haft svårt att ställa upp när man har kommit
            till beslutstillfället.
          </note>
          <note>
            Som jag tidigare sade är det viktigt att göra klart för våra
            väljare och för de människor som vill ha en progressiv utveckling
            i det här landet att i grund och botten handlar det om hårt arbete,
            sparande och en rättvis fördelning. Jag tror att det är ett budskap
            som människor begriper och känner igen. Jag hyser ingen som helst
            tveksamhet inför att gå ut i en valrörelse och slåss för detta.
          </note>
          <note type="speaker">
            Anf. 12 JOHAN LÖNNROTH (v) replik:
          </note>
          <note>
            Fru talman! När det gäller kommunernas ekonomi finns det inte
            i den socialdemokratiska motionen någon formulering som antyder
            att kommunerna skall kompenseras för effekten av grundavdragets
            återställande. Men jag förutsätter att det skall komma i någon
            form, om inte annat i samband med kompletteringspropositionen
            i de socialdemokratiska motionerna.
          </note>
          <note>
            De svåra besluten har Göran Persson och jag debatterat tidigare.
            Jag har påmint om det som hände när Göran Persson var skolminister,
            då vi ställde upp på ett för mitt parti oerhört svårt beslut.
          </note>
          <note>
            Vi har också ansträngt oss mycket starkt i vår motion för att
            betona de grundläggande värderingar som vi här är helt överens
            om. Det är arbetslösheten, som är den helt avgörande frågan, och
            den rättvisa fördelningen som präglar hela vår motion.
          </note>
          <note>
            Jag tycker ärligt talat att när vi nu verkligen anstränger oss
            för att räkna rätt i våra motioner också ni borde jobba litet
            mer med att få ihop trovärdigheten, Göran Persson. Den brister
            på sina håll i era motioner. Jag tror ändå att det skall vara
            möjligt för båda våra partier att enas om de grundläggande dragen
            i den ekonomiska politiken, för där är inte skillnaderna särskilt
            stora. Men när det gäller den retoriska nivån är det en viss skillnad.
          </note>
          <note>
            Anf. 13 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Den senste tidens ekonomiska nyheter visar att ekonomin
            utvecklas ungefär som vi förutsåg i finansplanen. Låt mig citera:
          </note>
          <note>
            ''Utsikterna för svensk ekonomi fortsätter att förbättras. Det
            är inte bara utvecklingen av utrikeshandeln som är glädjande.
            Förbättringar sker också inom de områden, där de största problemen
            finns. Den allt starkare svenska kronan bidrar till att desarmera
            den inflationsbomb, som de höjda importpriserna utgör. Den öppna
            arbetslösheten stiger inte längre och det statliga budgetunderskottet
            börjar sakta minska.'' Citatet är faktiskt inte, som man skulle
            kunna tro, från finansplanen utan från ett nyhetsbrev från Östgöta
          </note>
          <note>
            Enskilda Bank, denna vecka.
          </note>
          <note>
            Ekonomin håller på att återhämta sig. Till och med
          </note>
          <note>
            Göran Persson har övergivit talet om depression och backat från
            kravet på momssänkning.
          </note>
          <note>
            Sedan finansplanen skrevs har den svenska kronan stigit rejält
            i värde, samtidigt som de långa räntorna har fortsatt att gå ned.
            Kronan ligger faktiskt nu på den nivå som de flesta trodde skulle
            gälla i slutet av detta år.
          </note>
          <note>
            Kronans uppgång har medfört att hushållens köpkraft har stimulerats
            med ca 5 miljarder kronor.
          </note>
          <note>
            Priserna blir på ett års sikt drygt 0,5 % lägre och på litet
            längre sikt nära 1,5 % lägre. Det motsvarar en förstärkning av
            hushållens köpkraft med 5
          </note>
          <note>
            miljarder kronor i år och 12 miljarder kronor på sikt. Pengarna
            räcker till mer.
          </note>
          <note>
            5 miljarder kronor är mycket pengar. Det är mycket mer än effekten
            av Socialdemokraternas förslag om grundavdrag, som för övrigt
            står i strid med krisöverenskommelsen, vilket är ytterligare ett
            svek. Det skulle bara ge 3 miljarder kronor. På sikt ger den starkare
            kronan som sagt 12 miljarder kronor i bättre köpkraft, dvs. fyra
            gånger mer än
          </note>
          <note>
            Göran Perssons förslag. Och allt detta utan att försämra statsfinanserna!
            Tvärtom tyder den starkare kronan på större förtroende för regeringen
            och politiken och gör det lättare att få fram fler jobb. Inte
            nog med det. Kronans förstärkning innebär också att den del av
            statsskulden som är upplånad i utländsk valuta på två månader
            har minskat med 24 miljarder kronor.
          </note>
          <note>
            Samtidigt leder kronförstärkningen till att tudelningen i ekonomin
            minskar. Då minskar klyftorna mellan den inhemska delen och den
            utlandskonkurrerande delen. Detta bidrar till att skapa en mer
            balanserad uppgång och ännu bättre förutsättningar för fler jobb.
          </note>
          <note>
            Den öppna arbetslösheten har minskat varje månad sedan i juli
            förra året. Då var den enligt
          </note>
          <note>
            AKU 9,6 %, och i december hade den sjunkit till
          </note>
          <note>
            8,0 %. Det är en minskning med nästan 100 000
          </note>
          <note>
            personer. En del av minskningen är säsongsmönster och en del
            motsvaras av ökade åtgärder av olika slag. Det kan bli bakslag
            under enstaka månader framöver, men trenden går ändå åt rätt håll.
            I
          </note>
          <note>
            januari i år varslades 4 300 personer, vilket var
          </note>
          <note>
            1 100 färre än i december. Det är 9 600 färre än för ett år sedan.
            Konkurserna minskar kraftigt medan antalet lediga platser ökar.
            Därmed, fru talman, kan också Göran Perssons myckna tal om att
            regeringen väntar till 1996 av verkligheten förpassas dit det
            hör hemma: avdelningen osann demagogi.
          </note>
          <note>
            Allt detta är bra, men självfallet räcker inte utvecklingen.
            Det måste skapas ännu fler nya jobb, så att arbetslösheten kan
            fortsätta att sjunka. Det kräver att vi fortsätter med strukturreformer
            och fortsätter med budgetsanering, annars kan inflationsspöket
            snabbt komma tillbaka och med det högre räntor och en svagare
            krona som försämrar hushållens köpkraft och driver upp statsskulden.
            Jobben skulle då bli färre, arbetslösheten större och välfärden
            hotas.
          </note>
          <note>
            I förra veckan presenterades småföretagsbarometern. Optimismen
            stiger bland
          </note>
          <note>
            Sveriges småföretag. För första gången sedan 1988
          </note>
          <note>
            funderar de faktiskt på att öka sysselsättningen.
          </note>
          <note>
            Chanserna till fler jobb i de mindre företagen är goda, men det
            förutsätter en företagarvänlig politik.
          </note>
          <note>
            Att återinföra krångliga arbetsrättsregler och orättvisa skatter
            ger definitivt inte fler jobb i småföretagen. Tvärtom hotar Göran
            Perssons förslag de nya jobben.
          </note>
          <note>
            Fru talman! Det har nyligen kommit några rapporter som har stor
            betydelse för den svenska ekonomin, för jobben och för välfärden.
          </note>
          <note>
            Konsekvensutredningen om de samhällsekonomiska effekterna av
            olika relationer till Europeiska unionen är en både pedagogisk
            och mycket läsvärd rapport. Utredningen visar att varje alternativ
            har både fördelar och nackdelar. Men slutsatsen är klar: Tillväxten,
            tryggheten och jobben vinner på ett svenskt medlemskap i EU.
          </note>
          <note>
            Utredningen slår fast att utanförskap ger en markant sämre utveckling
            av investeringarna. Den visar övertygande att medlemskapet ger
            både större volym investeringar och en bättre kvalitet på investeringarna.
            Skall Sverige få de r1 &gt; högteknologiska, kunskapsintensiva investeringar
            som ger välbetalda jobb måste vir0 &gt; ingå i den inre marknaden
            till hundra procent. Något annat duger inte.
          </note>
          <note>
            Svenskt EU-medlemskap är faktiskt särskilt viktigt för de mindre
            företagen -- de stora är ju redan etablerade på kontinenten. Det
            är som jag nämnde i de mindre företagen som de nya jobben finns.
          </note>
          <note>
            På längre sikt innebär EU-medlemskap enligt nästan alla bedömningar
            mer tillväxt och tryggare välfärd. Men frågan har stor betydelse
            även på kort sikt. Mer investeringar är också mer efterfrågan
            som ger fler jobb. Det går vi miste om vid ett utanförskap. Ett
            nej till EU skulle också medföra en risk för högre räntor och
            fortsatt hög eller ännu högre arbetslöshet. Detta skulle genast
            märkas för hushållen och för statskassan.
          </note>
          <note>
            Man kan med olika exempel räkna ut vad det betyder. En procentenhets
            högre ränta skulle öka kostnaden för statsskulden med 5--10 miljarder
            kronor per år -- ökade utgifter i budgeten. En procentenhets högre
            arbetslöshet jämfört med jobb i privat sektor kostar 8--9 miljarder
            kronor per år för statskassan, utöver de negativa sociala kostnaderna.
            Så även om EU:s medlemsavgift är hög kan ett ja till EU därför
            redan på kort sikt vara bättre för statsbudgeten än ett nej.
          </note>
          <note>
            Sverige tänker inte betala den fulla medlemsavgiften från första
            stund. Vi kräver infasning, som det så vackert heter, där avgiften
            är lägre i början och sedan successivt ökar. Jag har under de
            senaste veckorna talat med flera av mina kolleger i de nuvarande
            medlemsländerna om just
          </note>
          <note>
            Sveriges krav på infasning av medlemsavgiften.
          </note>
          <note>
            Vissa är förvisso mer förstående än andra. Det ligger i jobbet
            som finansminister att vilja ha så mycket pengar som möjligt från
            andra. Men de vill också ha bra medlemmar med en sund ekonomi.
          </note>
          <note>
            De inser att vår budgetsanering skulle försvåras av en plötslig,
            stor ny utgift. Det ligger även i deras intresse att vår budgetsanering
            går bra, utan ränteuppgångar och fladdrande växelkurs. Så jag
            är optimist i fråga om att få gehör för vårt krav på infasning
            av medlemsavgiften.
          </note>
          <note>
            Sverige behöver nya jobb, och vi behöver investeringar i privata
            företag. Därför är det förödande att Sveriges största politiska
            parti ännu inte tagit ställning i denna den största politiska
            framtidsfrågan. Det spelar ingen roll hur mycket investeringsstimulanser
            Göran Persson föreslår så länge socialdemokraterna inte kan tala
            klartext om medlemskap i EU. Den senfärdigheten kostar många arbetslösa
            jobbet.
          </note>
          <note>
            Fru talman! Den andra utredning som jag vill beröra är OECD:s
            Sverigerapport som kom i måndags. Den är ett starkt stöd för regeringens
            ekonomiska politik.
          </note>
          <note>
            OECD skriver att regeringen och Sverige är på rätt väg. Mycket
            har uträttats de senaste åren.
          </note>
          <note>
            Rapporten ger den tidigare socialdemokratiska regeringen ett
            svidande underkännande för 1980-
          </note>
          <note>
            talets finanspolitik. Att den offentliga sektorn under några
            år visade överskott beror enligt OECD
          </note>
          <note>
            enbart på att ekonomin var överhettad och på några tillfälliga
            faktorer, t.ex. engångsskatten på pensionssparande. Överhettningen
            och de tillfälliga skatteökningarna dolde ett underskott.
          </note>
          <note>
            OECD säger också att mycket återstår. Saneringen av de offentliga
            finanserna måste fortsätta under de kommande åren. Det är därför
            mycket beklagligt, skriver OECD, att det inte längre finns politisk
            samling kring detta. Jag kan bara instämma.
          </note>
          <note>
            Socialdemokraternas ekonomiska motion innehåller inte ens ett
            embryo till ett saneringsprogram. T.o.m. Aftonbladet har noterat
            och beklagat detta.
          </note>
          <note>
            Budgetförslaget i s-motionen för nästa budgetår innebär inte
            någon förstärkning, som Göran
          </note>
          <note>
            Persson påstår. Det ser ut så på grund av vad man möjligen skulle
            kunna kalla kreativ bokföring. I
          </note>
          <note>
            själva verket innebär det socialdemokratiska förslaget ett mycket
            större underskott än finansplanen. En multiplikator, eller s.k.
          </note>
          <note>
            dynamiska effekter, på ungefär åtta skulle ha fått inte bara
            Keynes utan med stor säkerhet även
          </note>
          <note>
            Gunnar Sträng att vända sig i sin grav. Var är det långsiktiga
            saneringsprogrammet? Varför har ni inte lagt fram ett sådant?
            Vågar ni inte?
          </note>
          <note>
            När det gäller reformeringen av socialförsäkringarna och den
            offentliga sektorn konstaterar OECD att många viktiga steg har
            tagits de senaste åren, och att resultaten uppmuntrar.
          </note>
          <note>
            Men vi får inte vila på lagrarna, skriver OECD. Att åter höja
            ersättningarna till 90 % går inte för sig.
          </note>
          <note>
            Ändå såg jag att Ingvar Carlsson i går sade att höjd a-kassa
            möjligen inte går nu, men ganska snart. Jag förstår uttalandet
            mot bakgrund av det svek som många upplever när socialdemokraterna
            nu plötsligt accepterar det som bara för några månader sedan kallades
            för klasskampspolitik och katastrof.
          </note>
          <note>
            Men Göran Persson är ju ekonomisk talesman.
          </note>
          <note>
            Han vet att vi inte har råd, vare sig nu eller sedan.
          </note>
          <note>
            Det är oärligt att luras, Göran Persson.
          </note>
          <note>
            OECD pekar också på hur viktigt det är att pensionssystemet reformeras.
            Det nyligen framlagda pensionsförslaget är därför ett viktigt
            steg i rätt riktning. Det står också i OECD-
          </note>
          <note>
            rapporten att möjligheterna till evig rundgång mellan a-kassa
            och åtgärder måste upphöra och att ingångslönerna måste vara flexibla
            för att man skall kunna minska ungdomsarbetslösheten. Allt i linje
            med regeringens uppfattning, men på tvärs med socialdemokraternas.
            När Göran Persson citerar
          </note>
          <note>
            OECD-rapporten med gillande har han antingen inte läst rapporten
            eller inte förstått innehållet.
          </note>
          <note>
            Fru talman! Under de senaste två och ett halvt åren har regeringen
            lagt grunden för en uthållig ekonomisk tillväxt. Nu måste vi bygga
            vidare, så att tillväxten fylls med rätt innehåll: nya riktiga
            jobb och tillförlitliga trygghetssystem.
          </note>
          <note>
            Vi behöver inte en stark tillväxt för att avhjälpa brist på prylar
            i det här landet. Men vi lider brist på riktiga jobb, och många
            enskilda människor känner en brist på trygghet. Det är det vi
            måste råda bot på.
          </note>
          <note>
            Det är inte heller så, som en del ekonomer menar, att trygghet
            och tillväxt står emot varandra.
          </note>
          <note>
            Tvärtom, de är starkt beroende av varandra. Utan tillväxt finns
            det ingen bas för trygghetssystemen.
          </note>
          <note>
            Om trygghetssystemen raseras ökar osäkerhet och sparande ytterligare,
            och vi kan spana i stjärnorna efter tillväxten.
          </note>
          <note>
            Trygghet och tillväxt går alltså väl att förena. Att klara det
            på ett bra sätt är 1990-talets stora utmaning. Det kräver att
            alla tar ett ansvar. Många av de beslut som krävs är besvärliga
            och motsatsen till oppositionspartiers väljarfrierier. Icke desto
            mindre måste de tas.
          </note>
          <note>
            Problemen, fru talman, är stora; många har ordat om dem. Men
            möjligheterna är också stora. För att ta till vara möjligheterna,
            skapa massor av nya jobb och tryggad välfärd, måste vi fortsätta
            att angripa problemen på det sätt som regeringen gör.
          </note>
          <note type="speaker">
            Anf. 14 GÖRAN PERSSON (s) replik:
          </note>
          <note>
            Fru talman! Finansministern sade att det var nödvändigt med ytterligare
            åtstraming och besparing. I mitt anförande frågade jag hur vårdnadsbidraget
            rimmar med den typen av uttalande. Hur är det finansierat? Hur
            kan man lägga fram en ny reform som bara bygger på underskottet?
            Svara på det.
          </note>
          <note>
            Jag frågade också om regeringen tänkte dra tillbaka förslaget
            om de 300 plus 150 ersättningsdagarna i akassesystemet. Jag fick
            inte något svar på den frågan heller. Däremot fick jag ett svar
            som åberopade OECD:s resonemang i den frågan. Om man skall följa
            OECD i den delen, måste jag uppfatta det som att regeringen tänker
            lägga fram förslaget under våren. Med tanke på de rykten som går
            tror jag att det vore bra om finansministern kunde skingra slöjorna
            något. Kommer regeringen att lägga fram förslaget eller inte?
          </note>
          <note>
            Det är en viktig fråga eftersom det handlar om oerhört många
            människor. Detta är ett systemskifte i ordets egentliga mening.
            Om regeringen lägger fram förslaget kommer vi snart att ha hundratusentals
            människor som stämplar ut ur akassorna och hänvisas till socialbyråerna.
            I vissa kommuner måste de först göra sig av med sina tillgångar
            innan de är berättigade till socialbidrag.
          </note>
          <note>
            Om det är det finansministern menar när hon säger att hon skall
            gå vidare med besparingar, är det viktigt att tydliggöra det.
            Vi har då en politisk strid framför oss under våren.
          </note>
          <note>
            Anne Wibbles resonemang att kronan går upp och att vi är inne
            i en positiv spiral är en analys som vi nog alla kan dela, men
            vi hörde inte Anne Wibble ta åt sig äran av att kronan föll, vilket
            var ett direkt resultat av hennes egen misslyckade politik. Från
            botten går vi uppåt. Vi skall komma ihåg varför vi startar på
            en så låg nivå som vi gör.
          </note>
          <note>
            Anf. 15 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Jag skall ge några svar.
          </note>
          <note>
            Vårdnadsbidraget har vi diskuterat många gånger tidigare. Det
            är en omfördelning av utgifter. Bland nästan tusen poster måste
            man självklart kunna göra omfördelningar. I regeringen har vi
            inte samma uppfattning som socialdemokraterna om vad som är allra
            viktigast bland de tusen poster som socialdemokraterna lämnade
            efter sig. Vi gör ändringar för att uppfylla våra uppfattningar
            om rättvisa och valfrihet.
          </note>
          <note>
            Göran Persson andas mycket stor motvilja mot den förändring i
            reglerna för a-kassa som lades fram redan förra hösten. Jag vill
            bara konstatera att grundinslaget i förändringen är att göra arbetslöshetsförsäkringen
            till en allmän försäkring som gäller alla. Det skulle vara intressant
            att höra
          </note>
          <note>
            Göran Persson argumentera för att det vore fel.
          </note>
          <note>
            Det är ju det ni säger när ni går emot våra förslag på den här
            punkten. Jag vill påminna Göran
          </note>
          <note>
            Persson om att det inte är inräknat några besparingar i de förslagen.
          </note>
          <note>
            Tvärtom innebär det förhållandet att alla omfattas av förslaget
            och att utgifterna till att börja med blir något större.
          </note>
          <note>
            Jag noterar också, fru talman, att Göran Persson inte svarade
            på någon av mina frågor. Han vågar inte upprepa att den socialdemokratiska
            budgeten är starkare, eftersom han vet att det är en bluff.
          </note>
          <note>
            Han vågar inte svara på frågan om den långsiktiga saneringen.
            Vart har den tagit vägen? Göran
          </note>
          <note>
            Persson vet att den antingen innehåller otrevliga saker eller
            inte finns.
          </note>
          <note type="speaker">
            Anf. 16 GÖRAN PERSSON (s) replik:
          </note>
          <note>
            Fru talman! Det var intressanta besked som finansministern gav.
            Jag måste tolka Anne Wibbles svar om de 300 plus 150 dagarna så
            att regeringen icke kommer att lägga fram det förslaget under
            våren. Hon glider undan från ett klart ja eller nej på den frågan
            genom att ta upp den andra frågan om a-kassorna skall vara statliga
            eller som hittills privata, i den meningen att de har varit hanterade
            av fackföreningarna.
          </note>
          <note>
            Var vi står i den ideologiska frågan vet Anne
          </note>
          <note>
            Wibble. Det är ingen tvekan om den debatten. Det nya i det här
            resonemanget är att Anne Wibble skall svara på frågan om regeringen
            tänker dra tillbaka de 300 plus 150 dagarna och utstämplingsrisken.
            Människor får gå från en tillvaro där de har haft en något sånär
            god ekonomisk trygghet via a-kassan till ett system där de får
            vända sig till en socialbyrå. De får kanske börja med att göra
            sig av med villan, bilen och sommarstugan, som för många som har
            blivit arbetslösa tillhör det som de har vant sig vid att ha.
          </note>
          <note>
            Det är det systemskiftet som ligger i de 300 plus 150
          </note>
          <note>
            dagarna och som har mött en sådan oerhörd vrede ute i landet.
          </note>
          <note>
            Nu förstår jag av Anne Wibble att detta förslag mycket väl kan
            komma att dras tillbaka under våren. Om jag har missförstått detta,
            svara då ett klart ja på att regeringen tänker upprepa det förslaget!
            Det är oerhört viktigt.
          </note>
          <note>
            Om det är 1 000 utgiftsposter som ni har rört er med för att
            få ihop de 3 miljarderna till vårdnadsbidraget, kan inte Anne
            Wibble då vara så hygglig mot riksdagens finansutskott att hon
            skickar över en sammanställning över varifrån de 3
          </note>
          <note>
            miljarderna har tagits, så att vi ser hur det är finansierat?
          </note>
          <note>
            Hittills har jag bara fått det svaret av Anne Wibble att det
            ligger i budgetunderskottet. Detta är naturligtvis fullständigt
            omöjligt att acceptera. Vi kommer att vara tvugna att pressa ned
            kostnaderna. Det råder inget tvivel om att vi har lagt fram ett
            förslag som har ett starkare saldo än regeringens. Men det räcker
            inte, och det är vi överens om. Vi kommer att få ett 90-tal som
            innebär oerhört stora påfrestningar, och då skall bördorna fördelas
            rättvist.
          </note>
          <note>
            Anf. 17 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Förslaget om arbetslöshetsförsäkringen står på propositionslistan,
            och det kommer att framläggas ett sådant förslag.
          </note>
          <note>
            Jag noterar att Göran Persson fortfarande inte har någon argumentation
            att sätta emot. Han vet att det socialdemokratiska budgetförslaget
            bygger på, mycket vänligt beskrivet, en kreativ redovisning, därför
            att det i verkligheten är många miljarder kronor svagare än regeringens.
            Det långsiktiga programmet lyser med sin totala frånvaro.
          </note>
          <note>
            Det är också mycket märkvärdigt att den socialdemokratiska politiken,
            som ju påstår sig vara för flera jobb i den privata sektorn --
            det har stått i tidigare motioner -- vill få fram dessa nya jobb
            genom att återgå till 80-talets straffbeskattning av mindre och
            medelstora företag. Det är utomordentligt egenartat att man kan
            föreslå sådant.
          </note>
          <note>
            Om de socialdemokratiska förslagen skulle komma att genomföras,
            handlar det faktiskt i praktiken om betydligt ökande skatter på
            nya jobb. Det leder i praktiken till färre investeringar i Sverige
            och färre jobb, i synnerhet i de mindre och medelstora företagen.
            Det blir, Göran Persson, högre arbetslöshet. Det är en dålig politik.
          </note>
          <note type="speaker">
            Anf. 18 JOHAN LÖNNROTH (v) replik:
          </note>
          <note>
            Fru talman! Finansministern talade om EU-
          </note>
          <note>
            konsekvensutredningen. Där sägs det i en förhållandevis säker
            kalkyl att det skall kosta den svenska samhällsekonomin 19 miljarder
            kronor netto att vara medlem. Man för ett oerhört abstrakt resonemang
            om att medlemskapet skall skapa stabilitet, och sedan ägnar man
            sig åt någonting som vi verkligen kan kalla kreativ bokföring.
            Som av en händelse råkar denna stabilitet ge något mer än 19
          </note>
          <note>
            miljarder i ökade utlandsinvesteringar i Sverige.
          </note>
          <note>
            Jag hävdar att det skulle vara ett sammanbrott för svenskt utredningsväsende
            om det är så att regeringen kommer att hävda och använda dessa
            siffror i sin propaganda inför EU-omröstningen.
          </note>
          <note>
            Sverige har i dag ett av världens mest generösa beskattningssystem
            för företag och kapitalägare.
          </note>
          <note>
            Förra året talade åtminstone finansministern något om behovet
            av eftervård efter devalveringen. Det hörde vi inte ett ord om
            nu. Är inte finansministern det minsta oroad över utsikterna av
            en ny spekulationsbomb och övervinster?
          </note>
          <note>
            Anf. 19 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Jag brukar ofta prata om eftervård av deprecieringen,
            och jag har gjort så även i dag, även om sambandet kanske inte
            har varit tydligt för
          </note>
          <note>
            Johan Lönnroth. Det handlar om att se till att priserna inte
            börjar öka i Sverige. Då skulle vi återigen hamna i den spekulationskarusell
            som blev följden av den socialdemokratiska bristen på eftervård
            efter 1982 års devalvering.
          </note>
          <note>
            Johan Lönnroth tar upp medlemsavgiften och utgifter och intäkter
            för staten respektive samhället för EU-medlemskapet. Som Johan
            Lönnroth mycket väl vet är alla siffror om framtiden behäftade
            med någon osäkerhet. Medlemsavgiften hör väl till det något mindre
            osäkra i en osäker framtid, men inte heller den går att beräkna
            på kronan när.
          </note>
          <note>
            Vi vet i synnerhet ännu inte exakt hur våra krav på infasning
            och successiv betalning kommer att få gensvar. Det är självklart
            att vi måste få en viss infasning, men vi kan inte veta exakt
            hur stor betalning som infaller varje budgetår. Därför var jag
            mycket noga med att inte poängtera någon prognosbedömning utan
            ge exempel på saker som man vid ett utanförskap går miste om i
            fråga om intäkter, efterfrågan och investeringar.
          </note>
          <note>
            Man får vid ett utanförskap kostnader över statsbudgeten -- där
            medlemsavgiften skall betalas -- med högre räntor och högre arbetslöshet.
          </note>
          <note>
            Det finns mycket tydliga siffror, men den exakta summan kan vi
            inte veta, och jag hoppas att vi slipper att få veta den. Vi måste
            bli medlemmar, för jobbens skull.
          </note>
          <note type="speaker">
            Anf. 20 JOHAN LÖNNROTH (v) replik:
          </note>
          <note>
            Fru talman! Det går utmärkt bra, finansministern, att måla upp
            ett scenario där den europeiska unionen har hamnat i handelskrig
            med USA och
          </note>
          <note>
            Japan och där ett medlemskap för Sverige skulle leda till ett
            utflöde av kapital från Sverige till EG-
          </note>
          <note>
            länderna. Man kan beskriva ett sådant scenario.
          </note>
          <note>
            Det är också så att svenskt kapital och företagsbeskattning är
            mer gynnsamma i dag än i
          </note>
          <note>
            EU genomsnittligt. Siffrorna och utredningen som kreativt skall
            skapa intrycket att det lönar sig med ett svenskt EU-medlemskap
            är en bluff, finansministern.
          </note>
          <note>
            I dag avskedas många människor i kommuner och landsting. De flesta
            är kvinnor. Min sista fråga är:
          </note>
          <note>
            Är finansministern det minsta oroad? Vilka initiativ tänker finansministern
            ta för att åtgärda den oerhört allvarliga situation som håller
            på att utvecklas i landets kommuner, inte minst inom sjukvården
            och skolan? Vad tänker regeringen göra? Katastrofen är inte långt
            borta.
          </note>
          <note>
            Anf. 21 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Man kan förvisso, Johan Lönnroth, beskriva även hemska
            scenarier för den svenska ekonomiska utvecklingen, för jobb och
            välfärd, avseende ett läge där vi är medlemmer i Europeiska unionen.
            Ett sådant scenario skulle t.ex. med sannolikhet besannas i Sverige,
            om den politik som
          </note>
          <note>
            Johan Lönnroth och socialdemokraterna förespråkar kom att genomföras.
            Då skulle inte ett medlemskap räcka för att rädda jobb och välfärd.
          </note>
          <note>
            Det är inte så enkelt att medlemskapet löser alla våra problem,
            utan det måste självfallet kompletteras med en bra inhemsk ekonomisk
            politik. Det har självfallet stor betydelse för jobben och välfärden
            i Sverige vad vi gör här och vilka beslut som fattas i Sveriges
            riksdag.
          </note>
          <note>
            I fråga om den kommunala situationen och läget inom sjukvården
            ber jag av brist på tid att få hänvisa till Bengt Westerbergs
            anförande i kammaren i går, där detta gicks igenom ganska noga.
          </note>
          <note>
            Avslutningsvis, fru talman, vill jag säga att Johan
          </note>
          <note>
            Lönnroth i sitt första inlägg frågade huruvida man nu överväger,
            som han tyckte, en mängd konstiga idéer som diskuteras av ekonomer
            inom OECD och
          </note>
          <note>
            IMF och på alla möjliga andra håll. Jag tror, fru talman, att
            det faktiskt är så i Sverige och i andra länder att vi måste överväga
            och diskutera litet av varje av alla de idétyper som förs fram
            i diskussionen. Jag tror inte att någon av dessa idéer löser alla
            problem, utan man måste gå igenom och analysera litet grand här
            och litet grand där för att verkligen få fram den starka ekonomi
            som ger jobben och den tryggare välfärden.
          </note>
          <note>
            Anf. 22 DAN ERIKSSON i Stockholm (nyd)
          </note>
          <note>
            replik:
          </note>
          <note>
            Fru talman! OECD-rapporten ger väl inte något starkt stöd för
            regeringens politik för sanering av svensk ekonomi. Jag skulle
            vilja fråga finansministern vad hon säger till de unga människor
            som kommer att få ärva en gigantisk statsskuld. Hur ser finansministern
            på nästa möte med en lågkonjunktur, där statsskulden blir bortåt
            dubbelt så stor som i dag? Och slutligen: När kommer vi att få
            en budget i balans?
          </note>
          <note>
            Anf. 23 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Till de unga människor som får ärva en alltför stor
            statsskuld säger jag faktiskt att det var en evig tur att inte
            fler röstade på Ny demokrati. Ny demokrati har i och för sig i
            ord fört fram en förfärlig mängd s.k. besparingsförslag, dock
            i flertalet fall oerhört konstiga och ogenomförbara utifrån de
            värderingar som vi har i den svenska riksdagen.
          </note>
          <note>
            Det konstiga är att när de konkreta förslagen diskuteras och
            man har möjlighet att med socialdemokratins och Vänsterpartiets
            hjälp få igenom olika saker, handlar det alltid om större offentliga
            utgifter eller om mindre statsinkomster.
          </note>
          <note>
            vilket minskar möjligheterna till budgetsanering.
          </note>
          <note>
            Jag tycker att Dan Eriksson i Stockholm skulle se om sitt eget
            hus innan han börjar tala så som han gör.
          </note>
          <note>
            Jag har svarat tidigare i någon debatt på frågan när vi får en
            budget i balans, och jag kan hänvisa till det. Det framgår av
            saneringsprogrammet att underskotten måste betas av successivt
            under 90-
          </note>
          <note>
            talet. Detta är helt centralt från den utgångspunkten att vi
            skall få fram en stark ekonomi, som ger oss de jobb och de trygga
            försäkringssystem samt den offentligt finansierade sjukvård, äldreomsorg,
            barnomsorg osv. som har varit och kommer att vara grunden för
            en bra svensk ekonomisk utveckling framöver.
          </note>
          <note>
            Anf. 24 DAN ERIKSSON i Stockholm (nyd)
          </note>
          <note>
            replik:
          </note>
          <note>
            Fru talman! Jag är inte bortskämd med att få bra svar från finansministern.
            Jag brukar inte få något svar alls i det första replikskiftet.
            Men jag tycker att det här svaret var litet väl långt under lågvattenmärket.
            Jag tycker att det borde vara under en finansministers värdighet
            att svara på det sättet i Sveriges riksdag.
          </note>
          <note>
            Jag tycker inte heller att jag fick riktiga besked på mina frågor.
            Men låt mig ändå gå vidare.
          </note>
          <note>
            Finansministern sade att våra besparingsförslag inte är genomförbara.
            Nej, det beror på att vi är ensamma om dem. Att de inte är i finansministerns
            smak betyder ju inte att de i och för sig är ogenomförbara. Då
            är min fråga: Skulle Ny demokratis budgetalternativ, med stora
            budgetförstärkningar, vid ett genomförande -- även om finansministern
            nu inte tycker om det -- leda till större förtroende för den ekonomiska
            politiken, stärka kronan ytterligare, minska inflationsoron, möjliggöra
            räntesänkningar och därmed skapa riktiga jobb?
          </note>
          <note>
            Anf. 25 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Min kommentar är: Tack och lov är Ny demokratis förslag
            till besparingar i biståndet och i flyktingpolitiken inte genomförbara,
            eftersom ni står så isolerade med era värderingar. Det är en styrka
            för det svenska samhället att ni är så isolerade. Den värderingsgemenskap
            som bygger på solidaritet med människor som har det sämre, även
            i områden utanför Sveriges gränser, är en mycket viktig grund
            för ett öppet och tolerant samhällsklimat. Det är mycket angeläget
            att vi har kvar det i Sverige.
          </note>
          <note>
            Jag vill vidare bara konstatera att Dan Eriksson i
          </note>
          <note>
            Stockholm inte hade något att anföra mot skillnaden mellan era
            många ord om minskade utgifter och om besparingar och hur ni tillämpar
            möjligheten att få till stånd beslut här i riksdagen.
          </note>
          <note>
            När ni kan förena er med socialdemokratin och
          </note>
          <note>
            Vänsterpartiet handlar det om att öka statens utgifter eller
            att minska statens inkomster, vilket försämrar den statsfinansiella
            situationen. Det är verkligen att sitta på två hästar. Till det
            som Ny demokrati har gjort sig känt för hör ju att man har röstat
            mot sin egen politik.
          </note>
          <note type="speaker">
            Anf. 26 LARS TOBISSON (m):
          </note>
          <note>
            Fru talman! Till den allestädes frånvarande Allan
          </note>
          <note>
            Larsson skulle jag vilja hälsa: Nu har det vänt! Det omslag som
            skett i den ekonomiska utvecklingen under den senaste tiden har
            varit osedvanligt kraftigt. Det kan beläggas med statistik avseende
            orderingång, utrikeshandel m.m., men faktiskt också med statistik
            hämtad från arbetsmarknaden:
          </note>
          <note>
            färre varsel och konkurser, fler lediga platser. Än mer markant
            är ändå den förändring av stämningsläget som inträffat. Allt flera
            svenskar tror allt starkare på en ljusare framtid för Sverige
            och dem själva.
          </note>
          <note>
            Redan i riksdagens ekonomiska debatt i december varnade jag för
            de inflationsrisker som en plötslig köpfest skulle föra med sig.
            Det är alltid svårt i den ekonomiska politiken att i tid motverka
            att ett omslag urartar till ett överslag. De senaste veckornas
            händelser har för mig understrukit betydelsen av att ta till vara
            de ytterligare besparingsmöjligheter på den offentliga utgiftssidan
            som kan föreligga. Den breda enighet som vunnits om att sänka
            kompensationsnivån i föräldraförsäkringen kommer utöver den planerade
            finansieringen för vårdnadsbidraget och bör därför användas till
            att minska budgetunderskottet. På samma sätt bör man förfara med
            de medel som AMS inte förmår förbruka av sina anslag.
          </note>
          <note>
            Jag förstår att det har varit svårt för socialdemokraterna att
            nu när vi går mot bättre tider skriva ihop en motion som skall
            finna så mycket elände som möjligt att lasta regeringen för.
          </note>
          <note>
            Men även med beaktande av denna komplikation måste jag beteckna
            årets ekonomisk-politiska motion från det stora oppositionspartiet
            som ett bedrövligt aktstycke. I den mån det där förekommer något
            alternativt program, så är det av hokus-pokus-karaktär. Man höjer
            skatter och lämnar bidrag till investeringar, och -- simsalabim
            --
          </note>
          <note>
            når man redan nästa år långt över de 4 % i tillväxt som man på
            annat håll i motionen bedömer som omöjligt för regeringen att
            få till stånd ens mot slutet av 90-talet. Det är alltid trevligt
            med skapande fantasi, men tyvärr medför sådana här glädjekalkyler
            svårigheter för en seriös debatt.
          </note>
          <note>
            Redan analysen av orsakerna bakom krisen är oförsvarligt tunn,
            lika tunn som den blivande finansministern i spe varit i sin ekonomiska
            argumentation här i dag.
          </note>
          <note>
            Sparandets roll i ekonomin -- och inte minst dess fördelning
            mellan offentligt och privat sparande --
          </note>
          <note>
            utgör en avgörande ideologisk skiljelinje mellan ett borgerligt
            och ett socialistiskt synsätt. Jag ser det förhållandet att hushållssparandet
            i Sverige nu nått upp till en gemonsnittlig europeisk nivå som
            en förutsättning för återgång till en sunt fungerande marknadsekonomi.
            Men för en rättroende socialdemokrat är det naturligtvis en styggelse.
          </note>
          <note>
            Den förändringen försvårar möjligheterna att manipulera företagsamhetens
            villkor och människors liv. Det är betecknande att det i motionen
            åter talas om aktiv näringspolitik. Den som var med under de mest
            radikala åren efter 1968
          </note>
          <note>
            kommer ihåg att med detta uttryck menas planhushållning.
          </note>
          <note>
            Det finns skäl att vara tacksam över att
          </note>
          <note>
            Socialdemokraterna inte kommer tillbaka med det förslag om sänkt
            moms som man så sent som för en dryg månad sedan röstade för här
            i kammaren. Det får ses som ett erkännande av att man nu insett
            att den sortens efterfrågestimulans, som faktiskt inte skulle
            ha trätt i kraft förrän nästa månad, skulle slå alldeles fel.
          </note>
          <note>
            Likaså är det ett intressant utslag av realism när
          </note>
          <note>
            Socialdemokraterna godtar åtskilliga av regeringen redan beslutade
            eller nu föreslagna besparingar, t.ex. den sänkning av kompensationsnivån
            i arbetslöshetsförsäkringen som förra året föranledde så högljudda
            protester.
          </note>
          <note>
            Men så långt som till att avstå från att styra och subventionera
            investeringar har inte omprövningen gått. Med regeringens politik
            förutses näringslivets investeringar växa med 9 % i år och 12
            % nästa år.
          </note>
          <note>
            För industrins del är motsvarande siffror 17
          </note>
          <note>
            respektive 22 %. Ändå fortsätter
          </note>
          <note>
            Socialdemokraterna att förespråka direktavskrivningar av maskininvesteringar
            med
          </note>
          <note>
            70 %. Det innebär en kortsiktig likviditetsförstärkning för särskilt
            verkstads- och processindustrin, som redan dunkar och går och
            som planerar kraftigt ökande investeringar detta bidrag förutan.
            För statsbudgeten blir resultatet dock en avsevärd försvagning
            just nu när alla krafter bör sättas in på att reducera underskottet.
          </note>
          <note>
            Samma slappa finanspolitiska betraktelsesätt är man beredd att
            anlägga på subventioner till byggsektorn. Men en återgång till
            den politik som tidigare drev fram överinvesteringar i bostäder
            och offentliga lokaler är definitivt fel signal i nuläget.
          </note>
          <note>
            Byggbranschen inrymmer onekligen effektiva påtryckare med ett
            fack som ligger på hos vänsterpartierna och byggmästare och trähusfabrikanter
            som driver på högeröver. Men även inom denna sektor måste man
            vänja sig vid sunda produktionsförhållanden utan subventioner.
          </note>
          <note>
            Och det bästa stöd den kan få är sänkta räntor. Det kan uppnås
            med regeringens program för bekämpning av inflationen och sanering
            av de offentliga finanserna. Men hotet om socialdemokratisk stimulanspolitik
            verkar i motsatt riktning.
          </note>
          <note>
            Vad menar förresten Göran Persson med en djärvare penningpolitik?
            Det är en retorik som borde ha gått i graven med det gamla året.
            Att i dagens läge kraftigt sänka den korta räntan är inte djärvt
            -- det är dumdristigt, ja rentav dumt. Följden blir obönhörligen
            ökade inflationsförväntningar och stigande långa räntor, vilket
            direkt går ut över investeringarna och därmed möjligheterna att
            få till stånd de nya företag som skall ge oss jobb i framtiden.
          </note>
          <note>
            Det finns tvärtom anledning för Riksbanken att vara försiktig
            med att sänka marginalräntan för att med en stärkt krona motverka
            latenta inflationsimpulser och för att stärka tilltron till konsekvensen
            i den ekonomiska politiken, vilket bäddar för en gynnsammare ränteutveckling
            på sikt.
          </note>
          <note>
            Ett tradionellt inslag i Socialdemokraternas ekonomiska program
            inför valet är givetvis höjda skatter på sparande, riskkapitalbildning
            och vad man kallar höga inkomster, vilka numera tydligen anses
            börja vid knappt 200 000 kr. Förstår ni inte att sådana åtgärder
            måste motverka de syften ni säger er eftersträva med era investeringsstimulanser?
          </note>
          <note>
            Hur man med höjda skatter på sparande och extra arbetsinsatser
            skall kunna skapa nya jobb och ökad välfärd har för mig alltid
            varit en olöslig gåta.
          </note>
          <note>
            Det ena stora hotet mot den gynnsamma ekonomiska utvecklingen
            som regeringen fått i gång i Sverige är risken för ett socialdemokratiskt
            maktövertagande efter valet i höst. Även socialister erkänner
            numera att kapital och företagande lätt rör sig över gränserna.
            Inför perspektivet av höjda skatter och försämrat näringsklimat
            hamnar de satsningar som ger nya jobb utanför vårt land.
          </note>
          <note>
            Det för mig över till det andra stora hotet. Det är att Sverige
            inte skulle vinna medlemskap i EG. Det främsta resultatet av konsekvensutredningens
            arbete är just slutsatsen att inte ens EES-avtalet räcker för
            att förmå svenska och inte minst utländska företag att investera
            i Sverige. För det krävs det att vi vinner status av full medlem.
          </note>
          <note>
            Mot denna bakgrund har Socialdemokraterna länge varit förbluffande
            passiva i opinionsbildningen. Från Göran Persson har det knappt
            hörts ett ljud. Ingenting sägs heller i motionen om betydelsen
            av ett EG-medlemskap för Sveriges ekonomiska utveckling. Likadant
            är det i Göran Perssons anförande i dag. Han säger inte ett ord
            om denna den viktigaste ekonomiska frågan.
          </note>
          <note>
            De förslag som läggs fram tyder numera på en avsikt att låta
            vårt land gå sin egen väg. Göran
          </note>
          <note>
            Persson må gärna kalla det ett socialistiskt projekt, men vill
            han här och nu deklarera sin avsikt att hjälpa Ines Uusmann att
            föra in Sverige i det europeiska samarbetet?
          </note>
          <note>
            Fru talman! Göran Persson har själv karakteriserat sin motion
            som innehållande klassisk socialdemokratisk politik. Ja, nog är
            det traditionellt alltid att socialdemokrater höjer skatter och
            försöker styra näringslivet med subventioner. Men därmed blir
            också den traditionella frågan obesvarad. Hur kan ni tro att den
            politik som förde oss in i krisen också skall kunna visa vägen
            ut ur den? Frågan väntar så mycket mera på sitt svar som regeringens
            politik redan visat sig kunna vända nedgången och ge medborgarna
            en stark framtidstro.
          </note>
          <note type="speaker">
            Anf. 27 GÖRAN PERSSON (s) replik:
          </note>
          <note>
            Fru talman! Vi har hört arkitekten bakom Ny start för Sverige,
            den man som tillsammans med Anne
          </note>
          <note>
            Wibble bär ansvaret för den djupa ekonomiska kris vi sitter i
            och den kraftfulla åtstramning som skedde i den nedåtgående konjunkturen.
            Det ansvaret skall Lars Tobisson inte fly från. Det är klart att
            han föredrar att diskutera något annat än den regeringsperiod
            som han själv aktivt varit med och bidragit till. Moderaternas
            insatser i den här regeringen har bidragit till att skärpa motsättningarna
            i Sverige.
          </note>
          <note>
            Jag ställde en fråga till Anne Wibble förut om förmögenhetsskatterna.
            Jag kan ju ställa den till
          </note>
          <note>
            Lars Tobisson som väl troligen är direkt personligt berörd av
            förslaget. I vilken mening tror Lars
          </note>
          <note>
            Tobisson att detta återförenar och samlar Sverige?
          </note>
          <note>
            Är det rimligt att de 10 % av hushållen som är bäst bemedlade
            nu skall få 2 miljarder till i skattesänkning och resterande 90
            % får budskapet att de skall spara och hålla igen? Det är ju den
            politiken ni driver. Det är den politiken ni beskriver när ni
            står i talarstolarna och talar om vad som väntar svenskarna i
            Europa. Det är därför Lars
          </note>
          <note>
            Tobisson är ett av de största hoten mot ett svenskt
          </note>
          <note>
            EG-medlemskap.
          </note>
          <note>
            Vi som ser EU som en möjlighet att gå in och arbeta för full
            sysselsättning och rättvis fördelning utifrån våra värderingar
            möter ofta människor som säger:
          </note>
          <note>
            Titta på Moderaterna! De beskriver det svenska systemskiftet
            som nödvändigt för att vi skall med i
          </note>
          <note>
            EU.
          </note>
          <note>
            Lars Tobisson och Carl Bildt har bidragit till att vända den
            svenska EU-opinionen i negativ riktning. När vi ansökte om medlemskap
            var folk positiva. När Tobisson tog hand om argumentationen har
            de negativas skara kommit i majoritet. Det är ett stort ansvar
            han tar. Det råder ingen tvekan om var felet i debatten ligger.
          </note>
          <note type="speaker">
            Anf. 28 LARS TOBISSON (m) replik:
          </note>
          <note>
            Fru talman! Låt mig påminna Göran Persson om att huvudargumentet
            mot mig från socialdemokratiskt håll är att jag inte betalar skatt.
            Att jag plötsligt skulle bli berörd av förmögenhetsskatten var
            allt ett skott på måfå.
          </note>
          <note>
            Men trots att jag alltså inte personligen är berörd anser jag
            att det är mycket viktigt att vi vidhåller de förändringar som
            har skett i beskattningen av sparande i Sverige. De är förutsättningen
            för att kapital stannar i Sverige och ger upphov till de investeringar
            som behövs för att vi skall få flera företag, framför allt i den
            privata tjänstesektorn, som kan ge de jobb som vi arbetar för
            att få till stånd. Ni kommer att driva bort investeringarna ur
            vårt land med er grumliga analys och framför allt genom att inte
            tala klarspråk om betydelsen av medlemskap i EG och också genom
            att vidhålla en lågskattepolitik.
          </note>
          <note>
            När det gäller medlemskap i EG är det inte någon utväg att stå
            utanför, vilket man får en känsla av att
          </note>
          <note>
            Göran Persson innerst inne tycker när han skall återskapa den
            svenska folkhemsmodellen. Med de förutsättningar som då råder
            i det gränslösa Europa kommer det att vara ännu mer nödvändigt
            att sänka kostnadsläget i Sverige och rätta till skatteförhållandena,
            om vi utöver andra svårigheter skall ha gränshinder att passera
            på väg ut i Europa.
          </note>
          <note>
            Jag skulle vilja fråga Göran Persson om en formulering i motionen.
            Det står att en socialdemokratisk regering kommer att utforma
            en ny skattereform. Jag trodde att ni skulle bilda regering tillsammans
            med ett annat parti, t.ex.
          </note>
          <note>
            Folkpartiet.
          </note>
          <note type="speaker">
            Anf. 29 GÖRAN PERSSON (s) replik:
          </note>
          <note>
            Fru talman! Vi bjuder in alla som vill vara med och formulera
            en skattepolitik som bygger på den uppgörelse vi träffade med
            Folkpartiet. Vi tyckte att det var en bra reform. Den var rationell
            och hade uppbackning från näringslivet, och den vilade på rättvis
            beskattning vad gäller arbete och kapital.
          </note>
          <note>
            Vi vill tillbaka dit. Därom råder ingen tvekan.
          </note>
          <note>
            Tobisson talar om att han inte är berörd av dessa skatter. Förlåt!
            Jag glömde bort att det var för avdragen och inte uppdragen som
            Lars Tobisson var berömd. Men det förtar inte det principiella
            i min kritik. Han blir mig svaret skyldig.
          </note>
          <note>
            Vi har sänkt kapitalskatten i Sverige med drygt 20
          </note>
          <note>
            miljarder kronor. Nu skall man sänka den med 2
          </note>
          <note>
            miljarder kronor till den 1 januari 1995. Det gäller förmögenhetsskatten.
            Det är de som äger jord, skog, börsnoterade aktier och större
            fastigheter som nu skall få ytterligare 2 miljarder kronor i skattesänkning
            därför att det skall skapa nya jobb, som Tobisson säger. Jag tror
            inte att det skapar några nya jobb. De 20 miljarder som vi hittills
            har sänkt kapitalskatterna med har ju kombinerats med en massarbetslöshet
            av tidigare icke skådat slag.
          </note>
          <note>
            Att gå på med ytterligare 2 miljarder kommer bara att öka klyftorna
            i samhället.
          </note>
          <note>
            Jag förstår att Tobisson försvarar detta. Det är en klassisk
            högertanke att gå emot förmögenhetsskatten. Det har det varit
            sedan 40-
          </note>
          <note>
            talet, då Wigforss införde den. Men var står
          </note>
          <note>
            Centern i förmögenhetsskattefrågan? Var står kds?
          </note>
          <note>
            Det är en rimlig diskussion som vi så småningom får ta här i
            dag.
          </note>
          <note>
            Tobisson tog upp EG-frågan. Vi socialdemokrater som arbetar i
            den organisationen är för ett medlemskap i EG. Jag är för ett
            medlemskap i EG.
          </note>
          <note>
            Vi möter väldigt många svenskar som är oroade just av den typ
            av argumentation som Moderaterna står för. Det Lars Tobisson och
            Carl Bildt har bidragit till är faktiskt att vända opinionen i
            negativ riktning. Jag skall vara med och vända den tillbaka, men
            det kommer troligen att ske under en debatt med Tobisson och hans
            högerkamrater, som utgår ifrån att vi ser oerhört olika på den
            europeiska framtiden. Så blir det också, därför att det är vänster
            eller höger också i Europa. Jag vill vara med i Vänsterns Europa.
          </note>
          <note type="speaker">
            Anf. 30 LARS TOBISSON (m) replik:
          </note>
          <note>
            Fru talman! Jag skall inte ge Göran Persson det intrycket att
            jag inte betalar någon skatt. Min senaste slutskattesedel från
            december innebar mer än 500 000 kr i skatt -- över en halv miljon.
            Det var faktiskt ingen förmögenhetsskatt.
          </note>
          <note>
            Jag är tacksam för att Göran Persson ändå, även om det är framtvingat,
            säger sig vara för Europa. Men så kommer han med en massa förbehåll.
            Det är ju just detta som är problemet. Det jag har beklagat är
            att han inte, om han nu är blivande finansminister, går ut och
            talar klart och tydligt om betydelsen av Europa från ekonomisk--politisk
            synpunkt. Vi kommer ingenvart med några som helst former av stimulanser
            till investeringar eller konsumtion eller vad det vara må om det
            finns tvivel på att den blivande finansministern är intresserad
            av att vi får delta i det europeiska samarbetet.
          </note>
          <note>
            Göran Persson sade litet lättvindigt att vem som helst får vara
            med i den regering
          </note>
          <note>
            Socialdemokraterna vill bilda. Men det har ändå varit en tes
            att det inte skall bildas en socialdemokratisk regering även om
          </note>
          <note>
            Socialdemokraterna får egen majoritet, vilket det av misstag
            har kommit att stå i motionen. Det skall vara en koalitionsregering.
            Man har siktat in sig på
          </note>
          <note>
            Folkpartiet.
          </note>
          <note>
            Jag har funderat mycket över vad orsaken till detta självuppoffrande
            tänkesätt kan vara. En förklaring är sannolikt att man är medveten
            om vad som redan har skett. Man måste ta på sig och bevara åtskilliga
            av de förändringar som den nuvarande regeringen har genomfört.
            Då får man ett alibi. Man kan säga:
          </note>
          <note>
            Vi skulle vilja ändra på politiken, men vi har med oss en koalitionspartner
            som har varit med om att genomföra den. Så det går inte.
          </note>
          <note>
            Den andra förklaringen är säkert att man behöver talanger i den
            regeringen. Man har gjort sig av med alla ekonomiskt kunniga personer
            i sitt parti. Jag hinner inte räkna upp dem. Det är klart att
            det vore bra att få behålla Anne Wibble som finansminister.
          </note>
          <note>
            Hon begriper ju i alla fall vad det handlar om, och hon står
            för en vettig politik. Hur den skall kunna förenas med Göran Perssons
            begriper jag inte.
          </note>
          <note>
            Anf. 31 DAN ERIKSSON i Stockholm (nyd)
          </note>
          <note>
            replik:
          </note>
          <note>
            Fru talman! Jag förutsätter att Lars Tobisson håller sig för
            god för att svara på samma arroganta sätt som finansministern.
            Jag skall ställa ungefär samma frågor.
          </note>
          <note>
            Vad säger Lars Tobisson till de unga människor som kommer att
            få ärva en gigantisk statsskuld? Är det inte hög tid att verkligen
            sanera statsfinanserna och inte bara kalla det för sanering? Hur
            ser Lars
          </note>
          <note>
            Tobisson på ett möte med nästa lågkonjunktur, då statsskulden
            blir bortåt dubbelt så stor som i dag?
          </note>
          <note>
            När kan vi förvänta oss att få en budget i balans?
          </note>
          <note type="speaker">
            Anf. 32 LARS TOBISSON (m) replik:
          </note>
          <note>
            Fru talman! Jag skall gärna besvara detta.
          </note>
          <note>
            Jag kan inte direkt överblicka när statsskulden blir noll, och
            jag skall vara ärlig och säga att den nog inte skall vara noll.
            Det är ett räknesätt som bara är nyttigt för ett hushåll och kanske
            t.o.m. för ett företag. För en nation, som ändå har rätt många
            plusposter i form av tillgångar av olika slag, är det inte fråga
            om att gå ända dithän. Men visst skall ökningen av statsskulden
            upphöra. Statsskulden bör t.o.m. minska jämfört med nuvarande
            nivå eller den nivå som kan förutses.
          </note>
          <note>
            Receptet för att åstadkomma det är att undvika ökade utgifter.
            Jag satt strax före jul i en förhandling med Dan Eriksson. Han
            spelade kanske inte den dominerande rollen, utan det gjorde en
            annan lång man som var med. Resultatet blev tyvärr ökade statsutgifter
            i förhållande till regeringens politik. Utgifterna ökade, t.ex.
            genom en höjning av grundersättningen i arbetslöshetsersättningen,
            med över en miljard kronor. Det är där vi måste hålla igen, i
            synnerhet nu när vi går in i en period då det faktiskt går uppåt
            i ekonomin och då det kommer att kunna ges tillfälle till fortsatta
            besparingar.
          </note>
          <note>
            Anf. 33 DAN ERIKSSON i Stockholm (nyd)
          </note>
          <note>
            replik:
          </note>
          <note>
            Fru talman! Jag tackar Lars Tobisson för svaret.
          </note>
          <note>
            Det ger mig möjlighet att också svara finansministern. Jag tror
            att hon tyvärr gick ut nu, men hon kanske kan läsa protokollet
            efteråt.
          </note>
          <note type="speaker">
            Anf. 34 TALMANNEN:
          </note>
          <note>
            Repliken gäller alltså Lars Tobissons anförande.
          </note>
          <note>
            Anf. 35 DAN ERIKSSON i Stockholm (nyd)
          </note>
          <note>
            replik:
          </note>
          <note>
            Fru talman! Just det, men jag får möjlighet att svara även på
            finansministerns fråga i svaret till Lars
          </note>
          <note>
            Tobisson.
          </note>
          <note>
            Även om vi i Ny demokrati vill göra stora besparingar går vi
            inte med på precis allting. Ibland kan vi också vilja ha en skattehöjning
            eller en avgiftshöjning. Det kan hända.
          </note>
          <note>
            Vi vill dock sänka skatter och göra besparingar på ungefär 20
            miljarder totalt sett. Det är alltså en budgetförstärkning på
            20 miljarder.
          </note>
          <note>
            Det är naturligvis litet svårt att komma in i en förhandling
            med tanke på den relation vi har till regeringen och regeringspartierna.
            Man kan inte diskutera en helhet. Visst kan det bli som Lars
          </note>
          <note>
            Tobisson säger.
          </note>
          <note>
            Om vi kunde ta ett helhetsgrepp och diskutera igenom politiken
            från början till slut skulle vi nog kunna hitta andra lösningar
            som ingick i ett större sammanhang. Det skulle vara bra för nationen,
            för säkerheten på marknaden osv. Det välkomnar vi gärna. Det har
            inte precis varit regeringens ambition. När det verkligen har
            kärvat till och man har haft kniven på strupen och riskerat nederlag
            har regeringen kunnat diskutera vissa små delposter.
          </note>
          <note>
            Kom inte och skyll på oss om det någon gång blir en avgiftshöjning
            eller en skattehöjning!
          </note>
          <note>
            Jag undrar om Lars Tobisson har läst vår ekonomiska motion. Tror
            han i så fall att vårt budgetalternativ och de budgetförstärkningar
            som finns där leder till större förtroende för den ekonomiska
            politiken, stärker kronan ytterligare, minskar inflationsoron
            och möjliggör räntesänknigar om de genomförs?
          </note>
          <note type="speaker">
            Anf. 36 LARS TOBISSON (m) replik:
          </note>
          <note>
            Fru talman! Självfallet har jag läst Ny demokratis ekonomiska
            motion. Just därför skulle jag gärna vilja före ett resonemang
            som inte handlar om slagord och paroller utan om den ekonomiska
            situationen, om de ekonomiska utsikterna och om vad som kan vara
            rätt ekonomisk politik i detta läge.
          </note>
          <note>
            Jag tror inte på möjligheten att kunna föra den sortens samtal
            med Socialdemokraterna, eftersom de är så helt instyrda mot en
            vänsterpopulism med sikte på valet. Men jag hoppas att det skall
            vara möjligt att med andra krafter i riksdagen föra samtal som
            tar upp den aktuella ekonomiska situationen och vad den kräver.
          </note>
          <note>
            Situationen kräver åtstramning. Den kan inte medge att man t.ex.
            ger sig ut och stimulerar byggsektorn med vad som förefaller vara
            rena förtäckta kommunalbidrag eller att man ger löften om att
            kommunera skall kunna behålla övertalig personal med bidrag från
            staten.
          </note>
          <note>
            Detta är ju egentligen ett svar till Johan Lönnroth, som tydligen
            också har gått. Det är ingenting att lita på att staten skall
            kunna ställa upp och ge kommunerna bidrag utav det stora underskottet,
            som bekymrar Dan Eriksson, och den stora statsskuld som vi har.
          </note>
          <note>
            Men låt oss gärna diskutera dessa frågor! Det kommer att vara
            nödvändigt i den förändrade ekonomiska situation vi befinner oss
            i. Jag tycker kanske att en del inslag i Ny demokratis motion
            tyder på att man ännu inte riktigt har ställt om. För det är väl
            inte så att ni också skall bli vänsterpopulister?
          </note>
          <note type="speaker">
            Anf. 37 PER-OLA ERIKSSON (c):
          </note>
          <note>
            Fru talman! Efter att ha läst Socialdemokraternas ekonomisk-politiska
            motioner och efter att i går ha hört Ingvar Carlsson och i dag
            Göran Persson, så slås jag av bristerna i deras politik. Den ger
            intrycket av ett enda stort illusionstrick, ett enda stort försök
            att förvilla svenska folket och få dem att tro att Socialdemokraterna
            har mirakellösningarna på Sveriges ekonomiska problem. Så är det
            ju inte.
          </note>
          <note>
            Göran Perssons anföranden är ofta fyllda med retorik och förenklingar.
            Det märks inte minst i år, när det är valår. 1994 tycks bli retorikens
            år. Om man skalar bort retoriken är det i mycket ett tomhetens
            budskap som vi har hört från Göran
          </note>
          <note>
            Persson i dag.
          </note>
          <note>
            Socialdemokraternas budgetförslag skulle om de genomfördes inte
            underlätta den ekonomiska uppgången -- tvärtom. De visar på bristande
            förståelse för nödvändiga förbättringar för företagande, långsiktighet
            och stabilitet i den ekonomiska politiken. Man skjuter problemen
            på framtiden, vilket innebär att kommande generationer skulle
            få betala ett högt pris.
          </note>
          <note>
            Göran Persson vill, som han betonat många gånger, föra en ''klassisk
            socialdemokratisk politik''. Han brukar tala om att ''Socialdemokraterna
            har gjort det förr''. Jag tycker att det låter illavarslande.
            Vi känner alltför väl till vad denna ''klassiska socialdemokratiska
            politik'' innebär. Spåren efter tidigare socialdemokratiska regeringar
            förskräcker sannerligen.
          </note>
          <note>
            Om Socialdemokraterna, mot förmodan, skulle vinna regeringsmakten
            i årets val finns det anledning att känna oro. Socialdemokraterna
            skulle bana vägen för att flyttlassen åter börjar rulla från glesbygden,
            landsbygden och småorterna in till storstäderna. Socialdemokraterna
            skulle bana vägen för en ny våg av betongpolitik och ökad miljöskuld.
            Småföretagen skulle åter brandskattas på kapital. De offentliga
            utgifterna skulle öka.
          </note>
          <note>
            Sverige skulle ta flera steg tillbaka.
          </note>
          <note>
            Göran Persson talar om att Socialdemokraterna har gjort det förr.
            Avser då Göran Persson Stålverk 80,
          </note>
          <note>
            Öresundsbro utan miljökrav, de nedlagda bilfabrikerna i Uddevalla
            och Malmö? Eller talar han om 80-talets storstadsexpansion? Kanske
            vill han t.o.m. återinföra löntagarfonderna? Vi bör få svar på
            de frågorna.
          </note>
          <note>
            I en av de socialdemokratiska motionerna motsätter man sig att
            flyttningsbidragen försämras och upphör. Flyttningsbidragen är
            betydelsefulla, heter det i motionen. Det innebär alltså att
          </note>
          <note>
            Socialdemokraterna, om de vinner valet, tänker möta högkonjunkturen
            med ny flyttlasspolitik --
          </note>
          <note>
            folkförflyttning från landsbygd och glesbygd. Fru talman! Bevare
            oss från en sådan socialdemokratisk politik!
          </note>
          <note>
            I spåren efter 1980-talets socialdemokratiska kasinoekonomi för
            nu fyrklöverregeringen en sund ekonomisk politik, som främjar
            jobben, trygghetssystemen, miljön och utvecklingen i hela landet.
          </note>
          <note>
            Göran Persson talade om behovet av investeringar i vägar och
            järnvägar. Det var precis det som riksdagen beslutade om i fjol.
            Man kan ju fråga sig var Göran Persson var under fjolåret, då
            han inte har noterat de beslut som riksdagen redan har fattat.
          </note>
          <note>
            Regeringspartierna lägger nu grunden för en bättre ekonomisk
            tillväxt, som klarar välfärdssamhällets åtaganden. Utan en ekonomisk
            tillväxt kan vi inte klara vården, skolan, omsorgsverksamheten,
            pensionerna eller trygghetssystemen. Men -- och det är viktigt
            -- ekonomisk tillväxt får inte vara ett mål i sig. Det är ett
            medel för att uppnå målen.
          </note>
          <note>
            En hög och uthållig ekonomisk tillväxt är nödvändig för att vi
            skall kunna minska budgetunderskottet och betala av på statsskulden.
          </note>
          <note>
            Men den ekonomiska tillväxten får inte gå ut över miljön. Därför
            är det bra att regeringen i finansplanen mycket tydligt slår fast
            att en minskad statsskuld inte får bytas mot en ökad miljöskuld.
          </note>
          <note>
            Fru talman! En stark ekonomi förutsätter ett stort inslag av
            privat finansiellt sparande hos hushåll och företag. För tio år
            sedan hade vi ett negativt hushållssparande. Nu har utvecklingen
            vänt. Sedan
          </note>
          <note>
            1990 har det privata sparandet ökat med 22 % av bruttonationalprodukten.
          </note>
          <note>
            Socialdemokraterna klagar ofta över det ökade sparandet. Det
            måste bero på att de inte har frigjort sig från 80-talstänkandet,
            som innebar skuldsatta hushåll, hög inflation och det som slutade
            med finanskrisen.
          </note>
          <note>
            Göran Persson sade i sitt inledningsanförande att vi måste handla
            nu, och han krävde mer besparingar.
          </note>
          <note>
            Jag måste säga att det var bra mycket bludder i det där.
          </note>
          <note>
            I fjol kallade ju Socialdemokraterna besparingarna i de olika
            transfereringssystemen för dråpslag. Man tillbakavisade åtgärder
            och sade att det var att vrida klockan tillbaka, från folkhem
            till Fattig-Sverige.
          </note>
          <note>
            Nu ropar Göran Persson efter fler besparingar.
          </note>
          <note>
            Men varför sade ni nej i fjol? Nu börjar det accepteras, sakta
            men säkert. Det som var fel i fjol tycks nu vara rätt. Men varför
            hade ni inte den insikten då?
          </note>
          <note>
            Många tecken tyder nu på att svensk ekonomi återhämtar sig. Vägen
            tillbaka till sunda och stabila statsfinanser är ännu lång och
            kräver uppoffringar.
          </note>
          <note>
            Vi är i början av en konjunkturuppgång.
          </note>
          <note>
            Till skillnad mot tidigare uppgångar kommer den här konjunkturuppgången
            i skenet av den stora skattereformen, flytande kronkurs och allt
            lägre räntor. Det kräver ett fast grepp om finanspolitiken och
            penningpolitiken för att vi inte skall skapa en ny inflationsekonomi
            och överhettning.
          </note>
          <note>
            Den ekonomiska politiken måste inriktas på att minska budgetunderskottet.
            Det förutsätter att saneringsprogrammet som riksdagen beslutat
            om genomförs fullt ut. Det är ett minimikrav.
          </note>
          <note>
            Sverige är på väg att bli en bra nation för företagande och investeringar.
            Företagens konkurrenskraft har förbättrats. Sverige återindustrialiseras.
            Industriproduktionen och exporten ökar. Tjänstesektorn ges nya
            möjligheter.
          </note>
          <note>
            Miljöpolitikens inriktning leder till nya jobb. Ett förverkligande
            av den socialdemokratiska politiken skulle däremot innebära att
            uppgången i ekonomin försvåras, fördröjs och försvagas.
          </note>
          <note>
            Det ligger i löntagarnas intresse att villkoren för företagandet
            förbättras, att nyetableringar underlättas och industrins investeringar
            ökar. Det ligger också i löntagarnas intresse att företagen har
            goda vinstmarginaler så att nya investeringar kan komma i gång.
          </note>
          <note>
            Kampen mot arbetslösheten är i dag den viktigaste politiska uppgiften.
            Genom en rad åtgärder har regeringspartierna sett till att villkoren
            för företagandet i Sverige har förbättrats.
          </note>
          <note>
            Jag vill rikta en uppmaning till näringslivet och de hundratusentals
            företagen runt om i landet. Nu är det dags att stora såväl som
            små företag börjar anställa människor för att minska arbetslösheten.
          </note>
          <note>
            Vänta inte! Börja anställa nu! Se till att människorna är på
            plats när konjunkturen tar fart på riktigt!
          </note>
          <note>
            Genom initiativ från bl.a. Centern har riksdagen tidigare vid
            olika tillfällen beslutat om åtgärder för att främja vissa bygginvesteringar.
            Vid två tillfällen under fjolåret anvisade riksdagen totalt 1,3
          </note>
          <note>
            miljarder kronor för att stimulera ROT-projekt inom kommunsektorn.
            Dessutom får enskilda möjlighet att göra avdrag för reparation
            av villan eller bostadsrätten.
          </note>
          <note>
            Nu handlar det väldigt mycket om byggande i debatten, men låt
            mig säga att det inte handlar om att bygga nya bostäder, som socialdemokraterna
            vill. Tillgången på bostäder i Sverige är i dag god.
          </note>
          <note>
            Däremot handlar det om att underhålla offentliga byggnader, t.ex.
            skolor, vårdhem och daghem. För min del är jag beredd medverka
            till att riksdagen nu satsar ytterligare resurser på ROT-sektorn.
            ROT-
          </note>
          <note>
            projekt, helst med miljöinriktning, kan skapa nya, värdefulla
            arbetstillfällen runt om i landet. Men det är viktigt att säga:
            De måste vara finansierade.
          </note>
          <note>
            Herr talman! Nu rustas Sverige inför 2000-talet.
          </note>
          <note>
            Regeringspartierna har lagt grunden för en uthållig ekonomisk
            utveckling som ger sundare statsfinanser, bibehållen låg inflation,
            lägre räntor, fler investeringar och därmed lägre arbetslöshet.
            Vi investerar också i kretsloppssamhället som hör framtiden till.
            Det är för den politiken Centern och regeringen begär väljarnas
            förtroende i årets val!
          </note>
          <note>
            Anf. 38 DAN ERIKSSON i Stockholm (nyd)
          </note>
          <note>
            replik:
          </note>
          <note>
            Herr talman! Jag anser att vi har lika litet rätt att lämna över
            en stor statsskuld till kommande generationer som att lämna över
            ett dåligt miljöarv.
          </note>
          <note>
            Om det sista tror jag Per-Ola Eriksson är ense med mig.
          </note>
          <note>
            Nu är min fråga: Tycker finansutskottets ordförande att vi skall
            göra mer för att komma till rätta med underskottet i budgeten
            och därmed förbättra statsfinanserna än det svaga program regeringen
            föreslår? Eller skall vi vräka över skuldbördan på kommande generationer?
          </note>
          <note type="speaker">
            Anf. 39 PER-OLA ERIKSSON (c) replik:
          </note>
          <note>
            Herr talman! Det är just för att vi inte skall vältra över på
            kommande generationer som regeringspartierna och regeringen har
            lagt fram förslag, som riksdagen har bifallit, om ett långsiktigt
            program för att sanera svensk ekonomi.
          </note>
          <note>
            Det har framlagts olika besparingsförslag för riksdagen. Vi hade
            förväntat oss att Ny demokrati skulle ställa upp bakom dessa förslag.
            Men vid några tillfällen har Ny demokrati låtit sig lockas av
            tillfälliga popularitetsvinster och röstat emot sådana viktiga
            reformer för att sanera ekonomin.
          </note>
          <note>
            Nu är besluten fattade och saken är passerad, men jag tycker
            inte att Dan Eriksson i Stockholm skall ifrågasätta regeringens
            ambitioner när det gäller att sanera svensk ekonomi. Hjälp i stället
            till i framtiden! Vi har att fatta ett antal beslut framöver.
          </note>
          <note>
            Om Dan Eriksson är intresserad är han välkommen med i det arbetet.
          </note>
          <note>
            Anf. 40 DAN ERIKSSON i Stockholm (nyd)
          </note>
          <note>
            replik:
          </note>
          <note>
            Herr talman! Det saneringsprogram som Per-Ola
          </note>
          <note>
            Eriksson talar om medför att statsskulden under den tid saneringsprogrammet
            pågår ökar från 1 000
          </note>
          <note>
            miljarder till 2 000 miljarder, alltså blir dubbelt så stort.
            Frågan är hur starkt det saneringsprogrammet är. Det går att göra
            det mycket starkare. Det finns besparingar man kan göra om man
            bara har vilja och mod.
          </note>
          <note>
            I det budgetförslag regeringen har framlagt finns i varje fall
            inte ett dugg mod. Men det är ju valår, som sagt.
          </note>
          <note>
            När det gäller att ställa upp: Vi ställer upp på budgetförstärkande
            åtgärder. Men ni kan inte säga att vi måste gå med på vartenda
            enstaka förslag ni lägger fram. Vi måste resonera om en helhet.
            Då är jag övertygad om att vi kan komma fram till bra besparingar.
            Det är inga problem.
          </note>
          <note>
            Jag tvivlar inte på regeringens ambitioner. Jag tvivlar mer på
            förmågan och orken att komma med och genomföra något som är någonting
            att ha.
          </note>
          <note>
            Budgeten är inte mycket att hänga i julgran.
          </note>
          <note type="speaker">
            Anf. 41 PER-OLA ERIKSSON (c) replik:
          </note>
          <note>
            Herr talman! Vi har nu möjlighet att testa vad Ny demokrati vill
            när det gäller långsiktiga saneringsprogram och önskan att skapa
            en uthållig ekonomisk politik. Vi börjar nu, som bekant, att i
            finansutskottet gå igenom den här budgeten. Vi skall förstås pröva
            alla de förslag som framförts, också dem som kommer från Ny demokratis
            sida.
          </note>
          <note>
            Men ibland brukar Ny demokratis förslag till besparingar på olika
            områden tas tillbaka vid ett annat tillfälle, tillsammans med
          </note>
          <note>
            Socialdemokraterna och Vänsterpartiet. Det har varit litet si
            och så med långsiktigheten och stabiliteten.
          </note>
          <note>
            Jag är dock en optimistisk person. Vi får väl se var
          </note>
          <note>
            Dan Eriksson i Stockholm hamnar när vi börjar med årets budget.
          </note>
          <note>
            Dan Eriksson säger att vi saknar vilja och mod. Är det någonting
            som den här regeringen har visat så är det just vilja och mod
            att förändra, göra stora strukturreformer i transfereringssystemen
            och göra de besparingar som förut ansågs omöjliga.
          </note>
          <note>
            Nu märker vi också att t.o.m. Socialdemokraterna börjar traska
            efter. Det är så dags, men de är också välkomna i det här arbetet.
          </note>
          <note type="speaker">
            Anf. 42 GÖRAN PERSSON (s) replik:
          </note>
          <note>
            Herr talman! Först vill jag säga att det nyliberala budskapet
            knappast skulle kunna formuleras bättre av en moderat än i Per-Ola
            Erikssons anförande.
          </note>
          <note>
            Att han är centerpartist och representerar ett av de län i landet
            som troligen förlorat mest på den politik han talar om i talarstolen
            är svårt att se. Men det är en debatt Per-Ola Eriksson får klara
            ut på hemmaplan.
          </note>
          <note>
            Med Per-Ola Erikssons tonläge, med den oerhörda hyllningen till
            regeringens konsekvens och fasthet, blir det parodiskt när han
            slutar sitt tal med att säga:
          </note>
          <note>
            Vi kommer att gå ifrån regeringens politik när det gäller byggstimulansen.
          </note>
          <note>
            Stå fast vid det regeringsförslag som föreligger, Per-
          </note>
          <note>
            Ola Eriksson! Det är ju höjden av klokskap och förstånd. Det
            är framlagt av Per-Ola Erikssons partikamrat Börje Hörnlund. Bläcket
            har knappt torkat.
          </note>
          <note>
            Socialdemokraterna vet att när de framlägger sina alternativ
            så är de väl förankrade ute i landet.
          </note>
          <note>
            Därmed har Per-Ola Eriksson fått en opinion emot sig, och då
            viker han sig direkt.
          </note>
          <note>
            Det tycker jag i och för sig är bra, men det vore klädsamt om
            det också påverkade Per-Ola
          </note>
          <note>
            Erikssons sätt att uppträda i övrigt när han beskriver regeringens
            alltigenom kloka politik.
          </note>
          <note>
            Den håller inte ihop. Verkligheten kommer successivt att tvinga
            Per-Ola Eriksson att backa, det är alldeles uppenbart.
          </note>
          <note>
            Jag har två frågor: Lägger Börje Hörnlund fram förslaget om 300
            plus 150 dagars stämplingstid i akassan? Hur kan Per-Ola Eriksson
            motivera en sänkning av förmögenhetsskatten med 2 miljarder kronor
            från den 1 januari 1995 när vi inte har råd med vettiga insatser
            i exempelvis vård och omsorg?
          </note>
          <note>
            Är det god centerpolitik, eller är Per-Ola Eriksson också på
            den punkten ombud för det nyliberala systemskiftet?
          </note>
          <note type="speaker">
            Anf. 43 PER-OLA ERIKSSON (c) replik:
          </note>
          <note>
            Herr talman! Göran Persson har tidigare i dag fått svar av finansministern
            då det gäller arbetslöshetsförsäkringen. Därav framgick att det
            kommer en proposition. Göran Persson får ge sig till tåls och
            vänta på den.
          </note>
          <note>
            Däremot är det bra att riksdagen har fattat beslut om en allmän,
            obligatorisk arbetslöshetsförsäkring, som täcker in alla människor
            i det här landet.
          </note>
          <note>
            Göran Persson sade i sitt inledningsanförande att arbetslösheten
            är ett socialt gissel. Han sade att han hade en vilja att ta ner
            arbetslösheten. På den punkten är Göran Persson inte ensam. Det
            är många i det här landet som vill se en sådan åtgärd, och det
            är också regeringspartiernas ambition. Vi har som både mål och
            ambition att minska arbetslösheten.
          </note>
          <note>
            Men hur är det med den socialdemokratiska ambitionen? Är det
            inte bara ord och retorik i den socialdemokratiska motionen? När
            jag läser den ser jag att man accepterar en hög arbetslöshet.
          </note>
          <note>
            Socialdemokraterna skriver att de kan acceptera en
          </note>
          <note>
            10-procentig arbetslöshet. Varför stannar ni vid
          </note>
          <note>
            10 %? Varför skriver ni i er motion att ni vill ha tio procents
            arbetslöshet? Det är nämligen komsekvensen av formuleringarna
            i er motion som handlar om framtid för Sverige.
          </note>
          <note>
            Jag tycker det är ganska allvarligt att inte Göran
          </note>
          <note>
            Persson har större ambitioner än så.
          </note>
          <note type="speaker">
            Anf. 44 GÖRAN PERSSON (s) replik:
          </note>
          <note>
            Herr talman! Det var ett av de mest förvirrade inlägg jag hört
            från Per-Ola Eriksson. Vi skall tillbaka till full sysselsättning.
            Det blir tungt och svårt, men jag tror att det bara finns en politisk
            kraft i Sverige som klarar den saken och det är socialdemokratin.
          </note>
          <note>
            Vi redovisar programmet i vår motion. Läs den!
          </note>
          <note>
            Sedan ställde jag några konkreta frågor, utöver att
          </note>
          <note>
            Per-Ola Eriksson direkt springer ifrån regeringspolitiken, vilket
            man väl kan stå ut med även om det inte är särskilt handfast och
            hållfast.
          </note>
          <note>
            Jag ställde en fråga om förmögenhetsskatten. Per-
          </note>
          <note>
            Ola Eriksson skall hem till Norrbotten och möta människor som
            har det svårt och besvärligt. Hur förklarar han för dem att de
            tio procenten rikaste hushållen skall få 2 miljarder kronor i
            skattesänkning bara därför att det är ett ideologiskt projekt?
            Det gäller dem som äger jord, börsnoterade aktier och stora fastigheter.
            Det finns inga som helst kopplingar mellan detta och nya jobb.
            Det är ingenting annat än en ren och rå omfördelning.
          </note>
          <note>
            Detta skall Per-Ola Eriksson försvara med utgångspunkt från att
            han så helhjärtat ställer upp på den här regeringens politik.
            Jag skulle vilja höra hur han tänker argumentera. Säg det gärna
            här i kammaren!
          </note>
          <note>
            Sedan måste jag tolka svaret om de 300 plus 150
          </note>
          <note>
            dagarna så att det kommer en sådan proposition från regeringen.
            Den har som konsekvens utstämpling och socialbidrag efter 450
            dagar. I den valkrets Per-Ola Eriksson representerar är detta
            en social katastrof.
          </note>
          <note>
            Hur förklarar Per-Ola Eriksson detta samtidigt som han klarar
            ut varför man skall sänka förmögenhetsskatten för de rikaste?
          </note>
          <note type="speaker">
            Anf. 45 PER-OLA ERIKSSON (c) replik:
          </note>
          <note>
            Herr talman! Göran Persson får slå sig till ro ett tag och avvakta
            propositionen. Då skall han få svar på sina frågor. Det är den
            arbetsmetod vi har i riksdagen.
          </note>
          <note>
            Men jag skall gärna diskutera skatter med Göran
          </note>
          <note>
            Persson. Kom ihåg en sak: Vi lever nu i en helt ny och föränderlig
            värld, som också socialdemokraterna medverkade till att skapa
            under 1980-talet. Vi har fått avregleringar och vi lever nu i
            det gränslösa Europa där kapitalet strömmar fritt över gränserna.
          </note>
          <note>
            Om inte Sverige har ett investeringsvänligt skattesystem som
            kan locka till oss kapital, så kommer vi inte att kunna skapa
            de nya jobb som såväl Göran Persson som jag och alla andra här
            i kammaren är intresserade av.
          </note>
          <note>
            När Göran Persson tar upp skatten på förmögenhet och aktier osv.
            är detta bara retorik. Det enda ni gör är att skapa osäkerhet
            för framtiden. Därest
          </note>
          <note>
            Göran Perssons parti skulle vinna valet och skulle omsätta alla
            sina uttalanden i praktiken och försämra investeringsklimatet
            i Sverige, innebär detta att då flyr företagen och jobben från
            Sverige i stället för att lockas hit.
          </note>
          <note>
            Till sist, herr talman, återigen: I den socialdemokratiska motionen
            på sid. 2 kan man bara tolka att de accepterar tio procents arbetslöshet.
            Så läser man den mening som står längst ned.
          </note>
          <note type="speaker">
            Anf. 46 ROSE-MARIE FREBRAN (kds):
          </note>
          <note>
            Herr talman! Många kurvor som beskriver den svenska ekonomin
            pekar i dag åt rätt håll. Detta till trots måste vi tillstå att
            vi har en lång och mödosam väg att gå innan vi tar oss ur arbetslöshetens
            stålbad.
          </note>
          <note>
            Den ekonomiska politik som vi kristdemokrater tillsammans med
            övriga regeringspartier lagt fast är uttryck för en samlad och
            långsiktig strategi för att klara denna utmaning.
          </note>
          <note>
            Den här debatten -- liksom de flesta andra ekonomiska debatter
            -- kretsar i mångt och mycket kring vilka åtgärder som kan leda
            till den uthålliga tillväxt som är nödvändig för att klara sysselsättningsmålet.
            För oss kristdemokrater känns det i detta sammanhang angeläget
            att lyfta fram två viktiga, men i debatten något undanskymda,
            delar av finansplanen.
          </note>
          <note>
            Den ena delen är ekonomins koppling till miljön.
          </note>
          <note>
            Tillväxten vi talar om måste vara förenlig med kravet på en ansvarsfull
            miljöpolitik. En ekonomisk tillväxt som samtidigt förstör våra
            livsbetingelser är oacceptabel. Den utredning som kds tidigare
            krävt om skatteväxling för miljön, och som regeringen inom kort
            tillsätter, hälsar vi med stor tillfredsställelse.
          </note>
          <note>
            En skatteväxling skulle, förutom att få positiva effekter på
            miljön, även kunna skapa utrymme för en sänkt beskattning på arbete
            och därmed bidra till en ökad efterfrågan på arbetskraft.
          </note>
          <note>
            Den andra mycket viktiga frågan, som också finns med i finansplanen,
            handlar om etikens betydelse för att främja en långsiktigt positiv
            ekonomisk utveckling. Detta är ingen nyhet. Redan Adam
          </note>
          <note>
            Smith insåg sambandet mellan marknadsekonomi och etik.
          </note>
          <note>
            Förra årets nobelpristagare i ekonomi, Douglass C
          </note>
          <note>
            North, har nu visat vetenskapliga belägg för vikten av väl fungerande
            institutioner med klara etiska normer för att hålla transaktionskostnaderna
            låga.
          </note>
          <note>
            En ekonomis förmåga att kunna hålla låga transaktionskostnader
            är av avgörande betydelse för den ekonomiska utvecklingen.
          </note>
          <note>
            Förmodligen underskattar vi i den ekonomiska debatten ofta dessa
            mekanismer, och kanske vi i motsvarande grad överskattar olika
            kortsiktiga ekonomiska åtgärders betydelse för den ekonomiska
            utvecklingen.
          </note>
          <note>
            Herr talman! Vad som orsakat dagens ekonomiska problem har redan
            avhandlats i denna och tidigare ekonomiska debatter. Jag skall
            inte ta tid att upprepa detta. I stället vill jag göra några reflexioner
            kring Socialdemokraternas ekonomiska politik, eller skall vi kalla
            det retorik?
          </note>
          <note>
            Göran Persson anklagar regeringen för att strypa den ekonomiska
            efterfrågan samtidigt som han kritiserar regeringen för det offentliga
            budgetunderskottet. När regeringen tvingades föreslå en sänkning
            av a-kasseersättningen från 90
          </note>
          <note>
            till 80 % eldade Socialdemokraterna massorna och lät förstå att
            något sådant skulle
          </note>
          <note>
            Socialdemokraterna aldrig acceptera. Nu erkänner man att det
            inte är aktuellt att höja ersättningsnivån vid ett eventuellt
            regeringsskifte.
          </note>
          <note>
            För mindre än två månader sedan, strax före jul, stod Göran Persson
            här i kammaren och förkunnade att en momssänkning den 1 mars i
            år var en viktig del i lösningen på Sveriges ekonomiska problem.
            Konsumtionen skulle stimuleras. Några veckor senare, när Socialdemokraternas
            ekonomiska motion presenterades var det inte längre aktuellt med
            någon momssänkning.
          </note>
          <note>
            Det är naturligtvis hälsosamt att även politiker kan ändra sig,
            men jag måste ändå få fråga Göran
          </note>
          <note>
            Persson: Var det något speciellt som hände under de korta jul-
            och nyårsveckorna som fick
          </note>
          <note>
            Socialdemokraterna på andra tankar? Eller rör det sig om en tillnyktring
            eller ett nyårslöfte att vara mer uppriktig för att slippa åtminstone
            något av den svekdebatt som otvivelaktigt kommer att drabba
          </note>
          <note>
            Socialdemokraterna om de -- mot förmodan --
          </note>
          <note>
            skulle få regeringsansvaret efter valet?
          </note>
          <note>
            Hur länge kommer Socialdemokraterna att hålla fast vid den nu
            presenterade politiken? Kan vi förvänta oss att den håller över
            vårriksdagen?
          </note>
          <note>
            Gäller den även efter valet eller kommer
          </note>
          <note>
            Socialdemokraterna att fortsätta att bedriva en kvartalsinriktad
            ekonomisk politik?
          </note>
          <note>
            Herr talman! I Finanstidningen den 8 oktober förra året intervjuades
            Göran Persson. Han sade då: ''Jag hör till dem som tror att skattetrycket
            i vårt land nått den övre gränsen.'' Likväl föreslår
          </note>
          <note>
            Socialdemokraterna nu omfattande skattehöjningar på netto 4,1
            miljarder enligt egna beräkningar och 8,5 miljarder i helårseffekt
            enligt beräkningar från Finansdepartementet.
          </note>
          <note>
            I övrigt innehåller det socialdemokratiska alternativet en överbudspolitik
            vad gäller infrastruktur- och utbildningssatsningar. Men --
          </note>
          <note>
            som Socialdemokraterna även skriver i sin motion -- underskotten
            i de offentliga finanserna lägger klara restriktioner när det
            gäller ytterligare finanspolitiska stimulanser. När infrastruktursatsningarna
            ligger på en tredubbel nivå jämfört med 80-talet ter det sig något
            besynnerligt att just Socialdemokraterna föreslår ytterligare
            satsningar.
          </note>
          <note>
            När Socialdemokraterna dessutom, bara några månader efter det
            att århundradets infrastruktursatsningar klubbats av riksdagen,
            skriver att ''en nationell plan för investeringar i infrastruktur
            behövs'', blir det närmast komiskt.
          </note>
          <note>
            Socialdemokraternas budgetförslag innebär en ytterligare underfinansiering
            av statens budget.
          </note>
          <note>
            Ekonomer från alla håll, inte minst OECD och
          </note>
          <note>
            IMF, har tydligt deklarerat att det inte finns något utrymme
            för ytterligare underbalanseringar av den svenska budgeten.
          </note>
          <note>
            Inte ens länder med så blygsamma underskott som
          </note>
          <note>
            4--5 % av BNP vågar chansa med en mer expansiv finanspolitik.
            I Sverige ligger underskottet på 13--
          </note>
          <note>
            14 %! Tvärtom är en fortsatt stram finanspolitik absolut nödvändig
            för att återupprätta och vidmakthålla förtroendet för svensk ekonomi.
          </note>
          <note>
            Det av riksdagen i våras antagna saneringsprogrammet är en absolut
            miniminivå.
          </note>
          <note>
            Det ger förutsättningar för varaktigt låga räntor, och därmed
            stimuleras investeringarna.
          </note>
          <note>
            Jag är helt överens med oppositionen om behovet av låga räntor.
            Men det behöver påpekas att räntesänkningar inte kan kommenderas
            fram eller beslutas av politikerna. Låg ränta kan bara förtjänas
            med hjälp av en ekonomisk politik som upprätthåller och förstärker
            förtroendet för svensk ekonomi.
          </note>
          <note>
            Herr talman! De nya jobb som Socialdemokraterna menar sig skapa
            med sitt budgetalternativ kommer nästan uteslutande den offentliga
            sektorn till del.
          </note>
          <note>
            Samtidigt kritiserar man regeringen för att den offentliga sektorns
            andel av BNP uppgår till över
          </note>
          <note>
            70 %.
          </note>
          <note>
            Finansieringen av de nya jobben sker i huvudsak med tämligen
            omfattande skattehöjningar -- trots
          </note>
          <note>
            Göran Perssons för några månader sedan uttalade tveksamhet till
            sådana. Bl.a. vill
          </note>
          <note>
            Socialdemokraterna nu återinföra dubbelbeskattningen på utdelningar,
            dvs. placera
          </note>
          <note>
            Sverige i den lilla exklusiva grupp länder som beskattar avkastning
            på kapital som satsas i företag som skapar nya jobb hårdare än
            avkastningen på passivt sparande i t.ex. bank.
          </note>
          <note>
            Göran Persson, om Socialdemokraterna nu, till skillnad från partikollegerna
            i Norge, så gärna vill dubbelbeskatta kapitalinkomster, vore det
            då inte bättre att lägga dubbel skatt på bankräntor och liknande
            avkastningar på passiva kapitalplaceringar?
          </note>
          <note>
            Slutsatsen av Socialdemokraternas förslag är att man visserligen
            vill och troligen förmår att kortsiktigt skapa jobb, men att det
            sker i den offentliga sektorn på bekostnad av minst lika många
            jobb i den privata sektorn. Jag tillåter mig tvivla på att detta
            är en riktig väg.
          </note>
          <note>
            Herr talman! Avslutningsvis vill jag ta upp den kommunala ekonomin.
            Grundläggande för vår välfärd är att känna trygghet inför ålderdom
            och sjukdom. Det handlar ytterst om respekt för livet och solidaritet
            med de svagaste. Därför tillhör vården och omsorgen om våra äldre
            de områden som kds prioriterar allra främst.
          </note>
          <note>
            Antalet äldre har ökat markant i Sverige de senaste
          </note>
          <note>
            20 åren och kommer att fortsätta att öka. Samtidigt kräver, som
            jag tidigare sagt, de mycket ansträngda statsfinanserna att den
            offentliga konsumtionen totalt sett begränsas. Det innebär att
            stora krav på prioriteringar kommer att ställas i kommuner och
            landsting.
          </note>
          <note>
            De senaste åren, när BNP sjunkit och reallönerna stigit mycket
            långsamt, har de finansiella ramarna för offentlig konsumtion
            inneburit att kommuner och landsting faktiskt begränsat sin konsumtion
            mer än vad ''realt oförändrad konsumtion'', som anges i saneringsprogrammet,
            kräver. Det kan diskuteras om det är en sund stabiliseringspolitik
            att låta den kommunala sektorn genomföra en större del av sin
            andel av saneringsprogrammet de år det samhällsekonomiska läget
            är som sämst.
          </note>
          <note>
            Herr talman! Mot den bakgrunden kan det finnas anledning att
            se över förhållandena i den kommunala sektorn.
          </note>
          <note type="speaker">
            Anf. 47 JOHAN LÖNNROTH (v) replik:
          </note>
          <note>
            Herr talman! Rose-Marie Frebran hävdar att regeringen har en
            långsiktig strategi. Hon vill ge sken av att regeringen med kds
            hjälp har fått in nya dimensioner i sitt tänkande. Det handlar
            om dels miljön, dels etiken.
          </note>
          <note>
            Rose-Marie Frebran sitter i en regering som satsar på en Öresundsbro
            och på motorledsbyggen kring storstäderna.
          </note>
          <note>
            Rose-Marie Frebran sitter i en regering som nu bedriver en flyktingpolitik
            som ute i världen karakteriseras som en av de hårdaste och mest
            restriktiva jämfört med länder på samma ekonomiska nivå som Sverige.
            Serbiska desertörer flyr i dag till Norge.
          </note>
          <note>
            Rose-Marie Frebran sitter i en regering som har lagt fram ett
            program för kommunernas ekonomi som innebär successivt minskade
            statliga anslag till sjukvård och skola. Vad är det som konkret
            är nytänkande, Rose-Marie Frebran, i frågorna om miljö och etik
            jämfört med andra högerregeringar runt om i världen?
          </note>
          <note>
            Anf. 48 ROSE-MARIE FREBRAN (kds)
          </note>
          <note>
            replik:
          </note>
          <note>
            Herr talman! Johan Lönnroth nämner
          </note>
          <note>
            Öresundsbron, motorvägsbyggen, flyktingpolitiken, den kommunala
            ekonomin, nytänkadet osv. Det är mycket som Johan
          </note>
          <note>
            Lönnroth har tänkt sig skall behandlas under två minuter. Det
            får naturligtvis ske en annan gång.
          </note>
          <note>
            Jag håller inte alls med Johan Lönnroth i hans beskrivning av
            den kommunala ekonomin. Han säger att regeringen har lagt fram
            ett program som innebär sänkt stöd till sjukvården. Detta är inte
            sant. En pågående utredning behandlar just sjukvårdens organisering
            och finansiering i framtiden. Men denna utredning är ännu inte
            ännu klar. Johan Lönnroths parti har för övrigt lämnat utredningen
            och vill inte vara med och ta ansvar för de förslag som skall
            läggas fram.
          </note>
          <note>
            Nytänkande på miljöområdet är bl.a. den mycket viktiga skatteväxling
            med tanke på både miljön och jobben. Lägg över skatt på naturresurser
            och på miljöfarliga utsläpp och minska samtidigt skatt på arbete!
            Då får man en bättre miljö och fler arbetstillfällen.
          </note>
          <note type="speaker">
            Anf. 49 JOHAN LÖNNROTH (v) replik:
          </note>
          <note>
            Herr talman! Jag tycker naturligtvis att utredningen om skatteväxling
            är bra. Också mitt parti är anhängare av att en sådan görs. Problemet
            är emellertid att medan detta utreds händer i verkligheten något
            helt annat.
          </note>
          <note>
            De planer som regeringen har lagt fram för kommunernas ekonomi
            pekar på minskad verksamhetsvolym för såväl detta år som nästa
            år och framöver under 1990-talet. Det går inte att rationalisera
            bort de minskningar av anslagen som
          </note>
          <note>
            Rose-Marie Frebrans regering lägger fram med sina planer.
          </note>
          <note>
            Situationen inom sjukvården i exempelvis
          </note>
          <note>
            Göteborg är i dag katastrofal. Man kan utreda effektiviseringar
            och omfördelningar, men i grunden klarar man i dag inte detta
            om inte sjukvården får mer pengar.
          </note>
          <note>
            Jag tror att Rose-Marie Frebran och hennes parti i själva verket
            har mycket större problem med dessa frågor än vad hon i denna
            debatt ger sken av. Vad blev det av kds satsning på sjukvården
            och etiken?
          </note>
          <note>
            Anf. 50 ROSE-MARIE FREBRAN (kds)
          </note>
          <note>
            replik:
          </note>
          <note>
            Herr talman! Det är bra att Johan Lönnroth tycker att utredningen
            om skatteväxling är bra.
          </note>
          <note>
            Sjukvårdens problem i Göteborg har jag naturligtvis hört talas
            om. Jag är glad för att mina partikolleger i Göteborg inte står
            bakom den stora besparing som nu har förelagts sjukvården där.
          </note>
          <note>
            Däremot tycker jag inte att man har gett upp när en utredning
            pågår där man utreder vilka problemen är och vad som behövs. Man
            behöver titta både på organisationsplanet och resursplanet. Det
            är en hel del förändringar som behövs för att sjukvården skall
            kunna fungera som inte har med resurssidan att göra.
          </note>
          <note>
            Vi i kds har sagt att om utredningen om sjukvårdens organisering
            och finansiering i framtiden kommer fram till att man måste satsa
            mer resurser, kommer vi att ställa upp för det. Vi kommer att
            prioritera och driva den frågan. Vården och omsorgen är nämligen
            så oerhört viktig att den måste prioriteras i första hand.
          </note>
          <note>
            Anf. 51 DAN ERIKSSON i Stockholm (nyd)
          </note>
          <note>
            replik:
          </note>
          <note>
            Herr talman! Rose-Marie Frebran pratade om att det inte finns
            utrymme för ytterligare budgetförsvagningar. Min fråga är helt
            kort: Är vårdnadsbidraget finansierat?
          </note>
          <note>
            Etik och moral är något som kds säger sig stå för.
          </note>
          <note>
            Men vad är det för etik och moral i att lägga fram en så svag
            budget i ett läge där statsskulden skenar i väg och skyfflas över
            på kommande generationer?
          </note>
          <note>
            Anf. 52 ROSE-MARIE FREBRAN (kds)
          </note>
          <note>
            replik:
          </note>
          <note>
            Herr talman! Det är märkligt att frågan om finansieringen av
            vårdnadsbidraget skall behöva upprepas om och om igen. Ändå uppfattar
            de som frågar icke svaret.
          </note>
          <note>
            Regeringen fullföljer saneringsprogrammet.
          </note>
          <note>
            Besluten har tidigarelagts. Beslutet om de 14
          </note>
          <note>
            miljarderna fattades redan i höstas. Och för att man skall kunna
            klara av de utgifter som man faktiskt vill ta, sparar man ytterligare
            på olika håll i budgeten utan att därför säga att vissa pengar
            öronmärks för vissa projekt. Det som man vill använda till vissa
            utgifter sparas in på andra. Precis som finansministern sade handlar
            det om omfördelningar.
          </note>
          <note>
            Vad är det då för etik och moral att lägga en sådan budget på
            riksdagens bord som regeringen gör, en budget som Dan Eriksson
            i Stockholm kallar svag?
          </note>
          <note>
            Regeringens budget är den starkaste av de två stora alternativen,
            regeringens och
          </note>
          <note>
            Socialdemokraternas. Det är ett uthålligt saneringsprogram som
            skall ta ned budgetunderskottet. Det sker genom att vi tar tag
            i problemen i dag och inte vältrar över dem på framtida generationer.
          </note>
          <note>
            Anf. 53 DAN ERIKSSON i Stockholm (nyd)
          </note>
          <note>
            replik:
          </note>
          <note>
            Herr talman! När Ny demokrati pratar om dynamiska effekter och
            lägger fram förslag, har man inte velat godta dem. Därför lägger
            vi i Ny demokrati endast fram förslag med rent statiska effekter;
            de dynamiska får vi som grädde på moset.
          </note>
          <note>
            I det budgetläge som vi befinner oss i skall vi inte vara flummiga,
            utan vi skall vara konkreta och klara för att få ned budgetunderskottet.
          </note>
          <note>
            Av Rose-Marie Frebrans svar vad gäller framtida budgetunderskott
            verkar det som att regeringen inser att man behöver spara. Jag
            vill då ställa frågan: Det fanns ju en tydlig öppning när det
            gäller att spara mer. Vad finns det då i lager?
          </note>
          <note>
            Anf. 54 ROSE-MARIE FREBRAN (kds)
          </note>
          <note>
            replik:
          </note>
          <note>
            Herr talman! Vad som för framtida budgetår finns i lager tänker
            jag inte diskutera i denna ekonomiska debatt som handlar om de
            förslag som har lagts fram för budgetåret 1994/95. Självfallet
            diskuteras det som kan bli aktuellt längre fram i tiden. Arbetet
            med nästa budget startar nog vilken dag som helst.
          </note>
          <note>
            Men jag tänker som sagt inte ta den diskussionen i dag.
          </note>
          <note type="speaker">
            Anf. 55 GÖRAN PERSSON (s) replik:
          </note>
          <note>
            Herr talman! Jag har två korta frågor.
          </note>
          <note>
            Avslutningen av Rose-Marie Frebrans välskrivna anförande -- dock
            med en aggressiv ton --
          </note>
          <note>
            uppfattade jag som att hon menar att det nu är fel konjunkturläge
            för neddragningar i kommunerna.
          </note>
          <note>
            Min första fråga är då: Hur skall det uppfattas?
          </note>
          <note>
            Menas det att vi i dag inte skall fullfölja det åtstramningsprogram
            som regeringen har ålagt den kommunala sektorn? Eller hur skall
            uttalandet tolkas? Det skulle vara oerhört intressant att få veta.
          </note>
          <note>
            Den andra frågan ställer jag med anledning av att
          </note>
          <note>
            Rose-Marie Frebran sade att vårdnadsbidraget var finansierat
            genom besparingar. Besparingarna i budgeten görs i huvudsak på
            två områden, nämligen på läkemedel och på tandvård. Är det kds
            uppfattning att de sektorerna har finansierat vårdnadsbidraget?
            Hur rimmar det i så fall med kds uppfattning att man skall prioritera
            vården?
          </note>
          <note>
            Anf. 56 ROSE-MARIE FREBRAN (kds)
          </note>
          <note>
            replik:
          </note>
          <note>
            Herr talman! Det jag sade om den kommunala ekonomin i slutet
            av mitt anförande var att kommuner och landsting faktiskt har
            begränsat sin konsumtion mer än vad realt oförändrad konsumtion
            innebär. En realt oförändrad konsumtion är vad som har lagts fast
            i saneringsprogrammet. Det är alltså den åtstramning som regeringen
            har krävt. Jag sade att det kan diskuteras om det är sunt att
            låta den kommunala sektorn genomföra en större del av sin andel
            av saneringsprogrammet just under de år då det samhällsekonomiska
            läget är allra sämst.
          </note>
          <note>
            Jag tycker därför att det finns anledning att se över förhållandena
            i den kommunala sektorn under den närmaste tiden. Jag förutsätter
            att denna fråga kommer att behandlas i kompletteringspropositionen.
          </note>
          <note>
            När det gäller vårdnadsbidraget vill jag återigen säga att de
            totala besparingar som har gjorts kommer att användas för de utgifter
            som regeringen vill satsa på. Inget är kvittat mot något speciellt.
            Vårdnadsbidraget är inte öronmärkt på det sättet.
          </note>
          <note type="speaker">
            Anf. 57 GÖRAN PERSSON (s) replik:
          </note>
          <note>
            Herr talman! Det var trots allt ett intressant besked att det
            i kompletteringspropositionen kommer att beskrivas att det har
            skett för stora neddragningar i den kommunala verksamheten. Det
            har vi i oppositionen påpekat, men Anne Wibble har avvisat det
            och sagt att det fullkomligt saknar realistisk grund.
          </note>
          <note>
            Jag noterar att vår verklighetsbeskrivning också på den punkten
            vinner alltmer terräng. Under den här debatten har vi alltså tagit
            hem dels frågan om kommunerna, dels frågan om ROT. Det är inget
            dåligt utfall. Med tanke på den hätska tonen från regeringspartierna,
            hade nog den som har följt debatten trott att regeringspartierna
            skulle hamna i en annan position.
          </note>
          <note>
            Jag skall inte plåga Rose-Marie Frebran ytterligare med vårdnadsbidraget.
            Jag tror inte att vi kommer djupare i det resonemanget.
          </note>
          <note>
            Jag har en fråga till, som jag har kört med under hela debatten.
            Det skulle vara intressant att höra hur kds, utifrån kristen moral
            och etik, motiverar borttagandet av förmögenhetsskatten för de
            allra rikaste i detta samhälle, i en tid då vi inte har råd med
            den vård och den omsorg vi vill ge. ''Bären varandras bördor'',
            Rose-Marie Frebran! Är den politik som kds står för i den här
            frågan ett uttryck för dessa vackra ord, hämtade från Galaterbrevet
          </note>
          <note>
            6:2?
          </note>
          <note>
            Anf. 58 ROSE-MARIE FREBRAN (kds)
          </note>
          <note>
            replik:
          </note>
          <note>
            Herr talman! Under Socialdemokraternas regeringstid mellan 1982
            och 1991 försvann netto
          </note>
          <note>
            250 miljarder kronor ur landet, därför att det var lönsammare
            att placera pengar i företag, fastigheter m.m. i utlandet. Jag
            kan inte förorda att vi skall fortsätta att driva en sådan politik.
          </note>
          <note type="speaker">
            Anf. 59 INGA-BRITT JOHANSSON (s):
          </note>
          <note>
            Herr talman! Sverige är ett fantastiskt land.
          </note>
          <note>
            Tillsammans har vi sett till att man skall kunna leva gott i
            hela landet, även i de mest glesbefolkade områdena. Vi har varit
            överens om att fördela våra tillgångar så att alla människor skall
            ha en jämförbar social standard och trygghet.
          </note>
          <note>
            Men nu pågår ett systemskifte i landet, regisserat av
          </note>
          <note>
            Moderaterna och med stöd från övriga borgerliga partier i riksdagen.
            Genom att successivt försämra den offentliga sektorns ekonomi
            rycks grunden för den generella välfärdspolitiken undan.
          </note>
          <note>
            Förutsättningar skapas för andra lösningar, där den egna plånboken
            kommer att avgöra vem som i framtiden får den bästa vården, skolan
            och barnomsorgen.
          </note>
          <note>
            Vi är snabbt på väg in i det s.k.
          </note>
          <note>
            tvåtredjedelssamhället -- ett resultat av den nyliberala politiken
            -- där de rika blir rikare, där en stor medelklass lever bra men
            där många människor hamnar utanför välfärden. Tydliga klasskillnader
            i form av hög arbetslöshet, social utslagning, segregation och
            invandrarfientlighet kännetecknar ett sådant samhälle. Göteborg
            uppvisar i dag många tecken på att tvåtredjedelssamhället redan
            är etablerat.
          </note>
          <note>
            I valrörelsen 1991 gick Moderaterna till bred attack mot Socialdemokraternas
            sätt att sköta regeringen.
          </note>
          <note>
            Under fältropet ''Det är framtidstro och optimism som skall breda
            ut sig i storstäderna, inte armod och stagnation'' skulle invånarna
            lockas att lägga sina röster på det moderata alternativet. Budskapet
            kryddades med löften om kommande skattesänkningar. I första hand
            riktade man in sig på storstädernas ekonomiska problem och konstaterade
            att storstäderna saknade ett
          </note>
          <note>
            ''kompetent ledarskap'' och hade utsatts för ''en negativ särbehandling
            av den socialdemokratiska regeringen och den socalistiska majoriteten
            i riksdagen''. Man talade om den slum som hade brett ut sig i
            storstäderna och som Moderaterna snabbt skulle rätta till.
          </note>
          <note>
            Moderaterna utlovade en politik som är
          </note>
          <note>
            ''konsekvent och tar hänsyn till storstädernas speciella förutsättningar.
            Moderaterna har insett att storstadsregionerna är Sveriges ekonomiska
            motorer. Det går inte att strypa storstäderna och tro att utvecklingen
            och tillväxten därmed flyttas till andra delar av Sverige. --
            -- -- Därför måste en kommande borgerlig regering ta bort alla
            hämskor på storstäderna.''
          </note>
          <note>
            I Göteborg bedrev de borgerliga partierna en kampanj på samma
            tema.
          </note>
          <note>
            Med facit i hand är det bara att konstatera, att förutom skattesänkningarna
            för de rika blev det ingenting av alla löften. I stället har Göteborg
            hamnat i ett ännu värre läge på grund av den borgerliga politiken.
            Om Rose-Marie Frebran hade varit kvar i kammaren kunde jag ha
            upplyst henne om att kds stod bakom det borgerliga budgetförslaget
            i Göteborgs kommun med åtföljande nedskärningar i sjukvården.
          </note>
          <note>
            Skattereformens negativa konsekvenser har inte rättats till trots
            att den före valet beskrevs som ''den senaste stenen på bördan
            för storstäderna''. Ett nytt statsbidragssystem infördes 1993,
            som åter har inneburit ''en negativ särbehandling'' av Göteborg.
          </note>
          <note>
            Det statliga lånet på 900 miljoner kronor, som var ett uttryck
            för den socialdemokratiska regeringens förståelse för Göteborgs
            problem, blev plötsligt räntebelastat, trots löften om fortsatt
            räntebefrielse.
          </note>
          <note>
            Tillsammans med konsekvenserna av den ekonomiska åtstramningspolitiken
            och andra riksdagsbeslut har detta medverkat till att storstäderna
            i allmänhet och Göteborg i synnerhet har hamnat i en situation
            som saknar motstycke i modern tid. Torgny Larsson kommer om en
            stund att närmare redovisa resultatet av dessa beslut.
          </note>
          <note>
            Utvecklingen visar tydligt att vi måste få ett nytt skatteutjämningssystem,
            som tar hänsyn till de förslag om ändringar som
          </note>
          <note>
            Strukturkostnadsutredningen har lagt fram.
          </note>
          <note>
            Utredningen har -- till skillnad mot i nuvarande system -- beaktat
            sådana merkostnader som drabbar Göteborg och andra större städer,
            exempelvis kostnader för äldreomsorg, socialbidrag, gator och
            vägar samt kollektivtrafik.
          </note>
          <note>
            Kommunförbundet och den förra socialdemokratiska regeringen diskuterade
            möjligheten att ge den kommunalekonomiska kommittén i uppdrag
            att särskilt studera de problem som drabbat Göteborg mot bakgrund
            av skatteomläggningen. Det fanns med andra ord både insikt och
            vilja att göra något åt situationen.
          </note>
          <note>
            Den borgerliga regeringen valde dock att slänga det uppdraget
            i papperskorgen.
          </note>
          <note>
            Regering och riksdag måste ta ansvar för hela landet, även för
            storstäderna. Om de beslut som fattas drabbar någon landsända
            särskilt hårt måste man ta sitt ansvar och rätta till dessa beslut.
            Det är därför nödvändigt att de problem som har uppstått i Göteborg
            med skatteomläggningen och med det nya statsbidragssystemet rättas
            till. Det kan heller inte vara rimligt att ett lån som lämnats
            med löfte om räntefrihet plötsligt räntebelastas. De regler för
            avtalsvillkor som gäller i övrigt måste rimligtvis även gälla
            mellan stat och kommun.
          </note>
          <note>
            Det är också nödvändigt att ett skattesystem i linje med Strukturutredningens
            förslag införs med det snaraste. Vi vill också ha en ''navelsträng''
            mellan lokalt näringsliv och kommunen, exempelvis fastighetsskatt,
            för att kunna finansiera nödvändig infrastruktur.
          </note>
          <note>
            Vi tigger inte pengar av staten. Vi kräver att få behålla tillräckligt
            av våra inkomster för att kunna finansiera vår service. Vi kräver
            att regeringen slutar med sin för vår stad så destruktiva politik
            och ger våra medborgare tillbaka rätten till samma sociala standard
            och trygghet som vi anser att landet i dess helhet skall ha.
          </note>
          <note type="speaker">
            Anf. 60 JOHAN LÖNNROTH (v) replik:
          </note>
          <note>
            Herr talman! Det är kanske litet tveksamt om man skall kalla
            det här för en replik, eftersom jag tänkte börja med säga att
            jag instämmer till hundra procent i allt det som Inga-Britt Johansson
            har sagt.
          </note>
          <note>
            Jag har ändock en fråga, och det förmodade svaret oroar mig litet.
          </note>
          <note>
            Frågan avser det socialdemokratiska förslaget att återställa
            grundavdraget. När det gäller fördelningspolitiska aspekter säger
            Inga-Britt
          </note>
          <note>
            Johansson helt riktigt att för att undvika tvåtredjedelssamhället
            måste vi verkligen ta ut mera i skatt, inte bara av överklassen
            utan kanske också av stora delar av medelklassen. De förslag som
            Socialdemokraterna lägger fram innebär faktiskt att alla som har
            en årsinkomst som understiger 250 000 kr får en skattesänkning.
            Det går ut över kommunerna. Jag fick en uppgift om att
          </note>
          <note>
            Göteborgs kommun förlorar 200 miljoner på det här förslaget.
          </note>
          <note>
            När Socialdemokraterna lade fram förslaget kanske de hade någon
            idé i bakfickan om hur man skall få tillbaka pengarna. Hur förhåller
            det sig med kommunernas pengar? Kommer
          </note>
          <note>
            Socialdemokraterna att lägga fram ett särskilt förslag som kompenserar
            kommunerna för skattebortfallet?
          </note>
          <note>
            Anf. 61 INGA-BRITT JOHANSSON (s)
          </note>
          <note>
            replik:
          </note>
          <note>
            Herr talman! Jag fortsätter att tala om Göteborgs kommun. Det
            är bara att konstatera att om vi får rätsida på de problem som
            de tidigare besluten har medfört -- det rör sig i dag om sammanlagt
            2,1
          </note>
          <note>
            miljarder kronor för Göteborgs del -- kommer vi att ha råd med
            grundavdraget.
          </note>
          <note>
            Beträffande fördelningspolitiken är det så att människorna i
            de lägre inkomstklasserna är beroende av pengarna. Det tror jag
            säkert att Johan
          </note>
          <note>
            Lönnroth också håller med om. Om vi fortsätter att fatta beslut
            som ''plockar pengar'' ifrån Göteborgs kommun och framför allt
            ifrån storstäderna, kommer problemen att accentueras ytterligare.
            Jag tror inte att någon av oss som vet hur det står till i dessa
            kommuner egentligen vill vara med om det.
          </note>
          <note type="speaker">
            Anf. 62 JOHAN LÖNNROTH (v) replik:
          </note>
          <note>
            Herr talman! Problemet är bara att de 2,1 miljarder som Inga-Britt
            Johansson talar om gäller pengar på längre sikt. Regeringen har
            skjutit på förslaget om en ny utredning vad gäller fördelningssystemet
            för statsanslagen till kommunerna. Jag har svårt att se att det
            skulle kunna hända något konkret ens med de socialdemokratiska
            förslagen förrän tidigast år
          </note>
          <note>
            1996. Nu talar jag således om de två nästkommande åren. Då betyder
            de förslag som man kan utläsa på papperet ur den socialdemokratiska
            motionen att kommunerna förlorar ett antal miljarder i skatteinkomster.
            Göteborg förlorar i storleksordningen 200 miljoner.
          </note>
          <note>
            Min fråga kvarstår: Vad gör ni för att kompensera detta? Detta
            kan väl ändå inte få inträffa?
          </note>
          <note>
            Anf. 63 INGA-BRITT JOHANSSON (s)
          </note>
          <note>
            replik:
          </note>
          <note>
            Herr talman! Det finns andra förslag i våra motioner som till
            en viss grad kompenserar den här delen. Pengar skall exempelvis
            gå till AMS för att finansiera olika sysselsättningsprojekt. Vi
            utgår ifrån att fler människor kommer att få arbete. För
          </note>
          <note>
            Göteborgs del är det fråga om betydelsefulla pengar, eftersom
            man i dagens läge har så höga kostnader för socialbidrag o.d.
            Jag tror därför inte att just den här delen av förslaget kommer
            att innebära någon ekonomisk katastrof för Göteborg.
          </note>
          <note>
            Däremot är det viktigt att vi får en fortsatt diskussion om förslagen
            till kompensation för exempelvis skatteomläggningen som vi förde
            med den förra socialdemokratiska regeringen.
          </note>
          <note>
            Förslagen till åtgärder var långt gångna och skulle mer än väl
            kunna uppväga kostnaderna.
          </note>
          <note type="speaker">
            Anf. 64 BO G JENEVALL (nyd):
          </note>
          <note>
            Herr talman! Jag tycker att det är ganska anmärkningsvärt att
            det inte finns något block om bostadsfrågor i den här debatten.
            Det finns inte heller någon sådan del i de flesta debatter av
            liknande slag. Det är faktiskt en fråga som rör 15 %
          </note>
          <note>
            av BNP. Frågan har stor aktualitet, och arbetslösheten inom byggbranschen
            är extra stor.
          </note>
          <note>
            Dessutom deltar det närmast ansvarige statsrådet aldrig i dessa
            debatter.
          </note>
          <note>
            Vi måste nu göra något åt byggfrågan. Alla talar om det, och
            alla menar att något måste göras. Såvitt jag kan förstå av motionerna
            föreligger det en klar majoritet för att man skall åtgärda det
            här området.
          </note>
          <note>
            Nu skall det åtgärdas. Det finns litet olika nyanser i förslagen.
            Men låt oss ta upp dem till diskussion och pröva dem och se till
            att någonting nu äntligen blir gjort.
          </note>
          <note>
            De som vill veta var vi står i frågan kan läsa vår bostads- och
            byggmotion. I första hand vill vi använda momsnedsättning som
            vapen. Frågan är kopplad till arbetslösheten. Det gäller inte
            minst den bransch vi nu talar om. Vi har för tredje året lagt
            fram två motioner med förslag som skulle kunna bidra till att
            lösa en del av problemen. Men det händer naturligtvis ingenting
            med anledning av våra motioner.
          </note>
          <note>
            Vi har t.ex. föreslagit en dispens ifrån LAS enbart för de arbetslösa,
            för att de skall kunna ta de jobb som finns under den tid som
            behövs. En sådan dispens kan man upplösa lika snabbt som man inför
            den, om den skulle komma att missbrukas. Vi måste göra någonting.
            Det är det viktigaste.
          </note>
          <note>
            Vi har föreslagit en förändring av arbetstidslagen i så måtto
            att man skulle möjliggöra för företagsledningen och det lokala
            facket att inom ramen för t.ex. 80--120 % kunna förändra arbetstiden.
            Det skulle innebära att tiotusentals människor aldrig skulle behöva
            lämna företagen för att gå ut i arbetslöshet. Förslaget är också
            kopplat till byggbranschen och dess arbetslöshet.
          </note>
          <note>
            Jag vill åter upprepa, vilket jag har gjort så många gånger tidigare,
            hur det var när vi kom in i politiken. Vi föreslog besparingar
            på 196 miljarder över sex år. Vi blev hånade och bespottade. Ni
            kan nu läsa OECD:s rapport och begrunda.
          </note>
          <note>
            Det vi gör, gör vi alltid för sent. Vi har passerat den värsta
            nedgången i konjunkturen. Nu först börjar vi vidta de åtgärder
            som vi skulle ha satt in för länge sedan.
          </note>
          <note>
            Det finns andra saker som måste åtgärdas. Det gäller t.ex. en
            kvinnofråga, vilket är aktuellt i dessa dagar. Som ni vet har
            vi medverkat till en bättre riskkapitalförsörjning för företagen.
            Det underliga är dock att kvinnorna ytterst sällan kommer i åtnjutande
            av dessa medel, beroende på att de efterfrågar, som man säger,
            för små belopp. Det är en fruktansvärd paradox. Därför har vi
            väckt en särskild motion i det ämnet. Vi föreslår ett nytt riskkapitalbolag
            för kvinnligt företagande. Det skall kunna anpassas till de möjligheter
            och de kanske något annorlunda arbetssätt som kvinnor har. Vi
            har föreslagit att medlen skall tas från fond
          </note>
          <note>
            92/94. Där har vi, vilket torde vara bekant i dag, ett överkapital
            på cirka åtta miljarder. Det beror på att man har haft nytta av
            höstens börsrace.
          </note>
          <note>
            Jag har fastnat för ett uttryck som jag tycker är mycket, mycket
            bra. Jag tycker också att det borde upprepas många gånger i politiken.
            Uttrycket är:
          </note>
          <note>
            Gör aldrig ingenting. Sug på de orden ett tag -- gör aldrig ingenting.
            Jag tycker att vi många gånger sysslar alldeles för mycket med
            att göra just ingenting. Vad är det som hindrar att man fattar
            förnuftiga beslut? Jo, det är faktiskt partipolitiken.
          </note>
          <note>
            Om vi, ärade kolleger, skulle få bestämma med utgångspunkt ifrån
            vad vi verkligen tycker, tänker och vet är riktigt utan att vara
            styrda av partipolitiken, skulle vi med andra ord använda vårt
            sunda förnuft. Då skulle vi också fatta helt andra beslut. Det
            vet ni, och det vet jag.
          </note>
          <note>
            Det finns en sakfråga som jag tror ligger oss alla varmt om hjärtat.
            Det gäller att få en lösning på den fruktansvärda byggkrisen.
            I byggbranschen har man den största arbetslösheten i en bransch
            sedan
          </note>
          <note>
            30-talet och dessutom mycket värre. Vi lider av handlingsförlamning.
            Det tänker åtminstone vi i Ny demokrati bryta. Vi har i det här
            fallet, liksom i många andra fall, en vågmästarroll. Nu skall
            vi se till att problemet löses. Jag hoppas att vi kan göra det
            i gott samförstånd.
          </note>
          <note type="speaker">
            Anf. 65 TORGNY LARSSON (s):
          </note>
          <note>
            Herr talman! Jag vill knyta an till vad Inga-Britt
          </note>
          <note>
            Johansson sade i sitt anförande. Låt hela Sverige leva! Så uttrycks
            ibland kravet på att den egna landsändan skall ges tillräckligt
            goda villkor för att människorna där skall kunna leva under drägliga
            livsbetingelser. Det gäller naturligtvis glesbygden, men det gäller
            också tätorterna och inte minst våra storstäder.
          </note>
          <note>
            I det tvåtredjedelssamhälle som vi nu med snabba steg är på väg
            mot drabbas inte minst storstäderna hårt. Det finns många exempel
            på det. Varje dag påminns vi om de orättvisor som drabbar många
            människor inte minst i Göteborg.
          </note>
          <note>
            Alltsedan början av 1980-talet har den kommunala verksamheten
            i Göteborg ökat i betydligt långsammare takt än i genomsnittet
            av landets kommuner. Den viktigaste orsaken till att utvecklingen
            varit så svag är att kommunen drabbats av indragningar som motsvarar
            ett inkomstbortfall på drygt 2 miljarder kronor per år, vilket
            motsvarar 5 skattekronor. Detta har även
          </note>
          <note>
            Inga-Britt Johansson påpekat. Om Göteborg hade haft dessa inkomster
            så skulle inte det stora underskottet ha uppkommit och invånarna
            hade kunnat få en acceptabel service.
          </note>
          <note>
            Borttagandet av beskattningsrätten på juridiska personer innebar
            exempelvis 1 000 miljoner kronor i minskade inkomster. Det statsbidragssystem
            som gäller fr.o.m. 1993 innebär en indragning på 400
          </note>
          <note>
            miljoner kronor, en hel skattekrona.
          </note>
          <note>
            Alla dessa indragningar har fått till följd att man har tvingats
            göra drastiska nedskärningar inom skola, barnomsorg, sjukvård
            och äldreomsorg.
          </note>
          <note>
            Under åren 1992 t.o.m. 1994 måste den befintliga verksamheten
            bantas med 20 %! Trots detta återstår ett underskott för detta
            år på 460 miljoner kronor, vilket motsvarar en hel skattekrona.
          </note>
          <note>
            Den 1 januari 1992 fanns det 70 000 anställda i kommunen. Efter
            två år hade en tiondel av dessa, dvs. 7 000, försvunnit. I år
            kommer ytterligare
          </note>
          <note>
            3 500 jobb att försvinna, de flesta av dem inom sjukvården.
          </note>
          <note>
            Konsekvensen är, det begriper var och en, att det har blivit
            stora försämringar i servicen. Antalet elever i skolklasser och
            antalet barn inom barnomsorgen har ökat drastiskt. Vårdgarantierna
            inom sjukvården kan inte upprätthållas. I princip sätts inga vikarier
            in när personal är frånvarande på grund av sjukdom osv.
          </note>
          <note>
            Kommunförbundet har i sin rapport angående levnadsförhållandena
            i Sverige bekräftat de strukturella problem som Göteborg har att
            leva med. Inom i stort sett varje redovisat område har
          </note>
          <note>
            Göteborg svårigheter jämfört med landet i dess helhet.
          </note>
          <note>
            Andelen förvärvsarbetande är klart mindre, andelen arbetssökande
            större, andelen ensamstående med barn större, andelen utländska
            medborgare betydligt större, bostadskostnadsindexet hela 14 %
            högre, antalet socialbidragstagare betydligt större än motsvarande
            siffra för riket, antalet förtidspensionerade större samt ohälsotalet
            betydligt högre än genomsnittet.
          </note>
          <note>
            Herr talman! Jag skulle kunna fortsätta den här uppräkningen
            och ge ännu fler exempel på de skillnader som finns mellan Göteborg
            och riket i dess helhet. Men i stället för att komma med tröttande
            siffror hänvisar jag till den rapport som
          </note>
          <note>
            Kommunförbundet har redovisat och till den motion som har rubriken
            ''Göteborg -- utsatt stad''
          </note>
          <note>
            och som har inlämnats under den allmänna motionstiden med Inga-Britt
            Johansson som första namn.
          </note>
          <note>
            Bakom siffrorna finns det dock människor, människor som länge
            har varit tysta men som nu alltmer gör sin stämma hörd i protest
            mot de allt kärvare förhållanden som de tvingas leva under --
          </note>
          <note>
            människor som nu alltmer förtvivlat ser vad som händer.
          </note>
          <note>
            Så gott som varje dag hör jag av människor genom brev, telefonsamtal
            eller på annat sätt. Man kan inte längre tiga. Åtstramningarna
            får nu sådana effekter att människor börjar göra sin röst hörd.
          </note>
          <note>
            Regering och riksdag måste nu ta sitt ansvar. Det är nödvändigt
            att komma till rätta med de särskilda problem som uppstått i Göteborg
            i samband med de olika åtgärder som vidtagits från statsmakternas
            sida. Regeringen bör komma till riksdagen med förslag som gör
            att Göteborgs kommun åter har möjligheter att ge sina medborgare
            en service som motsvarar servicen i landet i övrigt.
          </note>
          <note type="speaker">
            Anf. 66 AGNE HANSSON (c):
          </note>
          <note>
            Herr talman! Det finns klara samband i den ekonomiska politiken.
            Det som hänt inom bostadssektorn under 80-talet är ett typiskt
            exempel på det. Då saknades detta samband, denna nödvändiga helhetssyn.
            När nyproduktionen tog fart efter en djup nedgång i byggandet
            slog man snabbt i kapacitetstaket. Kostnader och räntor steg.
          </note>
          <note>
            Räntestödet blev rena explosionen för staten. Det ökade från
            5 miljarder kronor 1980 till 16 miljarder kronor 1988 och sedan
            till 32 miljarder kronor 1993.
          </note>
          <note>
            Kostnaderna för de boende steg kraftigt, trots generöst stöd.
          </note>
          <note>
            Det var inte de som bäst behövde stödet som fick mest. Det var
            de som hade råd och möjlighet att bygga dyrt, lyxigt och stort
            som premierades. Där det var dyrast och mest överhettat byggdes
            det mest. Bostadssubventionerna blev ett omvänt regionalpolitiskt
            stöd i fel riktning.
          </note>
          <note>
            I inflationens spår följde spekulationen, de stora klippen, de
            övervärderade fastigheterna och bankkrisen. Det var de som hade
            pengar eller de som chansade på en generös kreditgivning som gjorde
            klipp. De bostadslösa fick stå utanför.
          </note>
          <note>
            Genom att fjärma bostadspolitiken från den ekonomiska politiken
            och den ekonomiska verkligheten fjärmade sig Socialdemokraterna,
            som då hade ansvaret, alltmer också från de sociala målen i bostadspolitiken.
          </note>
          <note>
            Det är självklart för Centern att det finns ett samband mellan
            ekonomi och ekologi. Likaså är det självklart att det finns ett
            samband mellan ekonomi och andra sektorer i samhället.
          </note>
          <note>
            Det är endast genom en politik som medverkar till att hålla låg
            inflation och låga räntor som vi varaktigt kan nå målet i bostadspolitiken,
            dvs. att alla skall ha tillgång till en bra bostad till ett rimligt
            pris som hushållen klarar att betala. Det finns ingen annan som
            i slutänden betalar. Vi kan inte kräva att våra barn eller barnbarn
            skall betala vårt boende.
          </note>
          <note>
            Den omläggning av bostadspolitiken som varit nödvändig har utgått
            från detta självklara samband. De nya reglerna för bostadsfinansieringen
            prioriterar stöd till den som bäst behöver stödet -- ett stöd
            till en normalbostad, lika för alla. Det verkar prisdämpande,
            och det främjar mångfald och konkurrens. Därmed verkar det regionalpolitiskt
            rätt.
          </note>
          <note>
            Den räntesänkning som genomförts sedan kronan började flyta innebär
            totalt en stimulans i ekonomin på mellan 55 och 60 miljarder kronor.
          </note>
          <note>
            Lågt räknat omfattar 20 av dessa miljarder bostadssektorn. Räntorna
            är nu de lägsta på 30 år, och bostadslåneinstituten är nedringda
            av folk som vill placera om sina dyra lån som man tvingades ta
            under den socialdemokratiska bostadspolitikens tid. Fastighetsskatten
            har sänkts. Flyttskatten har tagits bort. Besparingarna av räntebidragen
            har fördelats på tre år i stället för på ett. Därmed är det nu
            1994 bäddat för den lägsta hyreshöjningen på 25
          </note>
          <note>
            år. De statliga kreditgarantierna har utökats till
          </note>
          <note>
            40 % av bidragsunderlaget. Det verkar gynnsamt från kostnadssynpunkt
            och det främjar bygginvesteringar.
          </note>
          <note>
            Ändå är byggaktiviteten låg. Så länge den är det finns det en
            uppenbar risk för flaskhalsar i ekonomin som motverkar målet med
            låg inflation och låg ränta. Per-Ola Eriksson har för Centerns
            del deklarerat en oro över den djupa nedgången och pekat på behovet
            av ytterligare ROT-åtgärder.
          </note>
          <note>
            Jag instämmer naturligtvis i det. Det ligger en rad sådana förslag
            på bostadsutskottets bord.
          </note>
          <note>
            Det här pekar på att det finns behov av att rusta för framtiden
            i lokalbeståndet inom kultursektorn.
          </note>
          <note>
            Kommunala skolor och äldrebostäder behöver rustas. Satsningar
            med miljöinriktning stärker långsiktigheten och minskar miljöskulden.
          </note>
          <note>
            Avdragsrätten för reparationer, framför allt för småhusägare,
            behöver kanske vässas ytterligare i syfte att göra fler svarta
            jobb vita.
          </note>
          <note>
            Jag hoppas att det under den fortsatta riksdagsbehandlingen blir
            möjligt att hitta väl avvägda ROT-åtgärder som kompletterar helhetssynen
            i den ekonomiska politiken till förmån för en varaktig ekonomisk
            utveckling med bevarad låg ränta och låg inflation.
          </note>
          <note type="speaker">
            Anf. 67 SONIA KARLSSON (s):
          </note>
          <note>
            Herr talman! Företrädare för regeringen hävdar att regeringens
            skattepolitik kommer att ge nya jobb.
          </note>
          <note>
            Det framhålls att sänkningen av skatt på aktievinster och slopandet
            av utdelningsskatten på aktier är det som skall ge de nya arbetstillfällena.
          </note>
          <note>
            Inte ens Bo Lundgren kan tro på detta.
          </note>
          <note>
            För att finansiera dessa skattesänkningar skärps skatten på företagen.
            Regeringen sänker alltså skatten för aktieägarna men höjer skatten
            för företagen. Detta sker samtidigt som aktieägarna har gjort
            stora vinster på börsen.
          </note>
          <note>
            Regeringens skattepolitik kommer inte att leda till nya jobb.
            Det krävs offensiva åtgärder för att få i gång Sveriges ekonomi
            samt för att kunna pressa ner arbetslösheten.
          </note>
          <note>
            Det som behövs är kraftfulla investeringar. Såväl industrins
            investeringar som de offentliga investeringarna måste öka. Industriförbundet
            påtalade i sin konjunkturrapport i december att kapacitetsutnyttjandet
            inom industrin var högt och att risken för att produktionskapaciteten
            skulle komma att utgöra en trång sektor inom en snar framtid var
            överhängande om inte investeringarna tar ordentlig fart. Med andra
            ord, risken för att kommande produktionsökning skall leda till
            flaskhalsar och kapacitetsbrist är betydande om inte investeringarna
            snabbt ökar.
          </note>
          <note>
            Vi socialdemokrater vill att näringslivet skall öka sina investeringar
            så att man klarar de framtida behoven av ökad produktion. Därför
            föreslår vi att företagen får direktavskriva 70 % av sina maskininvesteringar.
          </note>
          <note>
            Vad gäller byggsektorn är situationen akut. Förra året föll bostadsinvesteringarna
            med 23 %. I år blir det ännu värre -- minus 49,5 %.
          </note>
          <note>
            Vi har i tidigare motioner lagt fram omfattande förslag för att
            få i gång ROT-projekt m.m. för att på så vis minska den mycket
            höga byggarbetslösheten. Vi återkommer nu med förslag till investeringar
            både vad gäller nybyggnad av lägenheter samt ombyggnad av lägenheter
            i det äldre beståndet. Därutöver föreslår vi ett stöd som innebär
            att skolor kan renoveras samt ytterligare resurser för att bostäder
            skall iordningställas för äldre även under nästa budgetår. Detta
            innebär ökade bostadsinvesteringar på ca 11 miljarder kronor.
            Tillsammans med ombyggnad/reparation av kommunala byggnader m.m.
            beräknas detta ge ca 30 000 nya jobb.
          </note>
          <note>
            I lördagens DN stod att läsa att Per-Ola Eriksson,
          </note>
          <note>
            Centern, skulle stödja åtminstone en del av de förslag om ROT-projekt
            som har lagts fram av oppositionen. Enligt tidningen uttalade
            Per-Ola
          </note>
          <note>
            Eriksson att Centern inte kommer att sitta som reservant i denna
            fråga.
          </note>
          <note>
            Den fråga jag osökt ställer är varför inte Centern har använt
            sitt regeringsmandat och sin arbetsmarknadsminister för att driva
            denna fråga i regeringen.
          </note>
          <note>
            Fallet i bygginvesteringarna med 49,5 % för 1994
          </note>
          <note>
            har ju inte varit någon hemlighet som blivit känd först nu, utan
            är en följd av den långvariga åtstramningen av byggsektorn. Per-Ola
            Eriksson har tidigare i dag, med instämmande av Agne
          </note>
          <note>
            Hansson, sagt att man är positiv till att det ligger så många
            förslag om ROT-projekt på bostadsutskottets bord. Alla de förslagen
            har kommit tack vare oppositionen. Men det är glädjande att regeringsföreträdare
            ändå hoppas att vi skall kunna arbeta fram gemensamma förslag.
          </note>
          <note>
            Min fråga till Agne Hansson är: Innebär detta att förslagen kommer
            att utarbetas tillsammans med bl.a. Socialdemokraterna?
          </note>
          <note>
            Även kommunerna har en mycket ansträngd ekonomi. Det har lett
            till betydande personalminskningar under de senaste åren.
          </note>
          <note>
            Regeringen räknar med att 37 000 personer i år mister sina anställningar
            i kommuner och landsting.
          </note>
          <note>
            Vi har tidigare lagt fram förslag som skulle ha förhindrat att
            dessa går ut i öppen arbetslöshet. I
          </note>
          <note>
            årets partimotion återkommer vi med förslag att kommun- och landstingsanställda
            skall få vara kvar i sina viktiga uppgifter inom vård och omsorg.
          </note>
          <note>
            Även på detta område står regeringen stilla och väntar till dess
            oppositionen tvingar fram åtgärder.
          </note>
          <note>
            Vi socialdemokrater har i vårt budgetalternativ föreslagit omfattande
            investeringar, i produktionsapparaten, i utbildning och i ett
            mänskligare samhälle. Sammantaget ger detta arbete för över 90
            000 arbetslösa och 30 000 får utbildning under de kommande två
            åren.
          </note>
          <note>
            Det är offensiva åtgärder av det här slaget som behövs i dagens
            Sverige. Med vår politik, med nästan 100 000 färre öppet arbetslösa
            minskar statens utgifter för arbetslösheten med 10
          </note>
          <note>
            miljarder, vilket också är värt att notera.
          </note>
          <note type="speaker">
            Anf. 68 AGNE HANSSON (c) replik:
          </note>
          <note>
            Herr talman! Det är tack vare oppositionen som det ligger förslag
            om ROT-åtgärder och en del andra åtgärder på riksdagens bord,
            säger Sonia Karlsson.
          </note>
          <note>
            Jag vill erinra om att det naturligtvis finns ett koppel av åtgärder
            från Socialdemokraterna, men det finns också förslag från Centerpartiet
            och det finns förslag från andra partier. De ligger nu på bostadsutskottets
            bord.
          </note>
          <note>
            I min roll som ordförande i utskottet vill jag säga att vi självklart
            skall titta på de här förslagen och se vad vi kan komma fram till.
            Det vore fel av mig att i dag yrka bifall blankt till samtliga
            de förslag som lagts fram.
          </note>
          <note>
            Det viktiga nu är att man hittar åtgärder så att man kan lösa
            den här problematiken och få i gång sysselsättningen inom byggsektorn
            utan att behöva riskera att man slår i kapacitetstaket när konjunkturen
            vänder uppåt. Men de här åtgärderna måste vidtas på ett sådant
            sätt att man kan behålla låg inflation och låg ränta.
          </note>
          <note>
            Regeringen väntar inte alls tills oppositionen lägger fram förslag.
            Jag vill erinra om det ROT-program som vi tog fram här i riksdagen
            förra året i det här sammanhanget. Det är en ambition att vi skall
            kunna hitta de vägar som bäst främjar en utveckling på det här
            området. Det hade varit bra om även
          </note>
          <note>
            Socialdemokraterna hade försett sina förslag med retroaktiv verkan.
            Fagra löften om framtiden hämmar helt klart byggproduktionen i
            nuläget.
          </note>
          <note type="speaker">
            Anf. 69 SONIA KARLSSON (s) replik:
          </note>
          <note>
            Herr talman! Även de tidigare ROT-projekt som har behandlats
            här i riksdagen har faktiskt till stor del tillkommit för att
            oppositionen har tryckt på,
          </note>
          <note>
            Agne Hansson, och inte tack vare Centern eller regeringen. Särskilt
            den här gången tycker jag att det är anmärkningsvärt att inte
            Centern har kunnat använda sitt regeringsmandat och sin arbetsmarknadsminister
            till att driva fram detta i ett tidigare skede i stället för att
            behöva vänta tills oppositionen har bildat majoritet i riksdagen
            innan man säger att man vill vara med på vagnen.
          </note>
          <note>
            Jag hoppas att bostadsutskottet skall lyckas, för detta är mycket
            viktigt. Vi behöver snabbt få i gång åtgärder för att minska byggarbetslösheten.
            Varför ställde jag då min fråga? Det är mycket viktigt för byggsektorn
            att det finns ett brett politiskt stöd bakom de förslag som läggs
            fram, så att man verkligen tycker att det finns skäl att sätta
            i gång åtgärder och inte befarar att detta är något som kommer
            att ändras om det sker en förändring i och med valutgången.
          </note>
          <note>
            Jag har ännu en fråga till Agne Hansson. Per-Ola
          </note>
          <note>
            Eriksson påstod att det inte behövs några nya bostäder, sådana
            har vi så att det räcker. Men redan har Boverket tagit fram att
            vad det gäller
          </note>
          <note>
            Stockholm, de större städerna och universitetsstäderna finns
            det risk för att det kommer att råda bostadsbrist redan i höst.
            Det finns alltså skäl att se till att det även finns ett visst
            nybyggande av bostäder.
          </note>
          <note type="speaker">
            Anf. 70 AGNE HANSSON (c) replik:
          </note>
          <note>
            Herr talman! Det finns ingen anledning att närmare gå in och
            diskutera vem som för fram förslag hit eller dit. Jag slår mig
            naturligtvis inte för bröstet för min egen eller för Centerns
            del, men det hade varit bra om Socialdemokraterna och Sonia Karlsson
            hade varit lika omtänksamma när de här problemen växte och ställde
            till den situation som vi nu har. Nu är problemen betydligt svårare
            att lösa än om man hade tänkt på att lägga fram de här kloka förslagen
            på 80-talet för att undvika den här situationen. Då hade vi naturligtvis
            varit i ett bättre läge.
          </note>
          <note>
            Jag har ibland i mina dystraste stunder, när jag bollat med de
            här problemen, som inte är lätta, funderat på om socialdemokraterna
            verkligen vill ha i gång en byggsysselsättning nu. Det tror jag
            att de vill. Men självklart är det mycket av psykologi här. Det
            finns redan en rad åtgärder som fortfarande borde verka. Det blir
            inte gynnsammare och det blir inte billigare att sätta i gång
            en byggproduktion än vad det är nu. Men ger man marknaden signaler
            att man vill fortsätta att utreda vad som styr finansiering och
            regler och säger att man vill ge generösa stöd efter att ha vunnit
            ett val är det givet att marknaden blir osäker och avvaktar med
            att investera. Jag tror att det är viktigt att vi även av det
            skälet kan komma sams på sådant sätt att vi kan ge entydiga signaler
            för att snabbt få i gång sysselsättningen nu. Annars är det risk
            att vi inte får det.
          </note>
          <note type="speaker">
            Anf. 71 SONIA KARLSSON (s) replik:
          </note>
          <note>
            Herr talman! Agne Hansson kan inte försöka klara sig undan genom
            att återigen dra upp 80-talet och påstå att den situation vi har
            nu, med bygginvesteringar som rasar med 49 %, endast skulle ha
            med den utvecklingen att göra.
          </note>
          <note>
            Situationen beror till stor del på att regeringen hösten 1991
            gjorde en fullständig åtstramning vad gällde byggsektor, hushåll
            och kommuner. Det är den stora åtstramningen som har slagit ut
            stora delar av byggkapaciteten. Om vi skulle reda ut detta i en
            debatt skulle Agne Hansson och jag behöva ha betydligt mer tid.
          </note>
          <note>
            Jag håller med om att det är mycket viktigt att få i gång sysselsättning
            nu. Det var därför jag tog upp detta. Kommer bostadsutskottet
            fram med snabba och bra förslag till åtgärder vad gäller reparationer,
            om- och tillbyggnader är det väldigt viktigt att byggsektorn ser
            att det finns ett stort politiskt stöd bakom, så att man kan förlita
            sig på det och vet att man kan sätta i gång de här projekten.
          </note>
          <note type="speaker">
            Anf. 72 SIMON LILIEDAHL (nyd):
          </note>
          <note>
            Herr talman! I en av riksdagens frågestunder härförleden fick
            finansminister Wibble av en lärd nationalekonom -- vi har sådana
            här i kammaren --
          </note>
          <note>
            frågan hur det känns att år efter år tvingas konstatera hur fel
            alla hennes budgetprognoser har slagit. Inte minst gäller det
            i de fall då hon sagt att hon har läget under full kontroll. Hennes
            raka svar var att många av de prognoser hon har skrivit under
            helt enkelt varit missbedömningar av den ekonomiska utvecklingen.
          </note>
          <note>
            Det får inte gå till på det här sättet. Det är farligt om vår
            regering gång på gång skall sätta landets framtid på spel genom
            att fatta beslut grundade på, som man ofta redan vet, otillförlitliga
            beslutsunderlag.
          </note>
          <note>
            Mot denna bakgrund måste finansministerns finansplan 1994/95
            tas med en stor nypa salt. Det är en valbudget som har presenterats.
            Den vilar på den lättsinniga förutsättningen att bruttonationalprodukten
            kommer att svänga från minus 1,9 % 1993 till plus 2,4 % 1994 och
            plus
          </note>
          <note>
            2,9 % 1995 för att sedan plana ut kring 4 % i tillväxt. Detta
            krävs -- det har finansministern sagt -- för att man skall klara
            dagens finansplan och få en halvering av dagens arbetslöshet i
            slutet av 90-
          </note>
          <note>
            talet och för att vi skall kunna behålla våra trygghetssystem
            i stort sett intakta.
          </note>
          <note>
            Det är lättsinniga förutsättningar i ljuset av alla regeringens
            tidigare prognosmissar. Så sent som
          </note>
          <note>
            1992 ansåg man att arbetslösheten skulle bli 4,8 %
          </note>
          <note>
            1993. Den blev 8,2 %. Gud bevare mig väl för sådana rådgivare,
            borde finansministern säga.
          </note>
          <note>
            Ny demokrati tror att utplaningen av BNP kring
          </note>
          <note>
            4 % i slutet av 90-talet kommer att föra med sig problem. Importen
            kommer att öka i allt snabbare takt. Den kommer att slå igenom
            i högre konsumentpriser. Regeringen kommer att få svårigheter
            att värja sig mot löneökningar.
          </note>
          <note>
            Bytesbalansen försämras, och regeringen får med penningpolitiska
            medel försöka att värja sig mot en inflation som starkt kommer
            att skjuta fart.
          </note>
          <note>
            Detta är ett troligt scenario. För att komma till rätta med detta
            måste man omedelbart och hänsynslöst banta budgetunderskottet.
            Jag och Ny demokrati anser att det är fegt av dagens regering
            att inte ha börjat med en ytterligare kraftig nedskärning. Dan
          </note>
          <note>
            Eriksson, han som inte bor i Kolmården, har redan lagt ut texten
            hur Ny demokrati skall få ner budgetunderskottet.
          </note>
          <note>
            Det räcker emellertid inte med det. Jämsides måste
          </note>
          <note>
            Sverige göras mer investeringsvänligt. Mycket har redan gjorts
            genom en fortlöpande nertrimning av framför allt de skatter som
            berör små- och egenföretagarna. Mycket återstår. Det bristande
            förtroendet för investeringar avspeglar sig i det höga övertidsuttaget,
            som motsvarar 60 000
          </note>
          <note>
            arbetstillfällen.
          </note>
          <note>
            Många småföretagare har under årens lopp fått känna på LAS avigsidor
            i form av betungande avgångsvederlag. Även storföretagarna börjar
            svikta under oket. De har känt sig diskriminerade av det av riksdagen
            före jul fattade beslutet att endast två arbetstagare får undantas
            från ett företags turordningskrets. LAS är unik för Sverige och
            ett stort hinder för utländska investeringar. Ny demokrati kommer
            att aktivt verka för en fortsätt modifiering av LAS.
          </note>
          <note>
            Det gäller att göra oss attraktiva för utländska investerare
            i tillverkningsleden. Vi har i dag
          </note>
          <note>
            Europas fördelaktigaste bolagsbeskattning samt löne- och tillverkningskostnader,
            som är mycket konkurrenskraftiga. Det är därför många fördelar
            med att komma till Sverige, men marknadsföringen av Sverige som
            investeringsland är undermålig.
          </note>
          <note>
            I budgeten har 15 miljoner avsatts till Styrelsen för
          </note>
          <note>
            Sverigebilden, en statlig organisation som skall locka utländska
            turister till Sverige. Det bör vara finansexperter och inte marknadsförare
            som skall sälja Sverige. Ny demokrati har i en separat motion
            föreslagit hur detta skall gå till. Det är viktigare än något
            annat att få hit utländska investerare och få de svenska företag
            som investerat utomlands att komma tillbaka till Sverige. Men
            vi kommer inte till rätta med våra problem och arbetslöshetssituationen
            om vi inte kan fånga in svenska och utländska företag.
          </note>
          <note>
            Det står eländigt till med investeringarna i Sverige.
          </note>
          <note>
            För perioden januari--september 1993 var det bara
          </note>
          <note>
            7,8 miljarder netto i investeringar i tillverkningsindustrin
            i Sverige. Det måste vara 10
          </note>
          <note>
            gånger mer för att vi skall överleva.
          </note>
          <note>
            Jag hade tänkt ställa några frågor till finansministern om investeringarna,
            men nu är hon inte här.
          </note>
          <note>
            Jag får gå tillbaka där jag började, nämligen prognostiseringen.
            Jag tror att man får en bättre inblick i framtiden genom att studera
            fåglarnas flykt, som man gjorde i antiken. Där hade man ett slags
            bildspråk med ingredienser av vägvisning, obestämd frihetslängtan
            och duvans flygriktning.
          </note>
          <note>
            Det var statsämbetsmännens rätt att utföra fågelskådning före
            varje viktigt beslut. Det var säkert ett mer träffsäkert system
            än regeringens vetenskapliga långtidsplanering i dag.
          </note>
          <note>
            (Applåder)
          </note>
          <note type="speaker">
            Anf. 73 LISBET CALNER (s):
          </note>
          <note>
            Herr talman! Pengar bryr jag mig inte om. Pengar är inte så viktigt.
            Pengar är inte allt. Varför inte bry sig om pengar? Varför inte
            tycka att pengar är så viktigt? Har ni tänkt på att det är människor
            som har gott om pengar eller väldigt gott om pengar som kan säga
            så?
          </note>
          <note>
            Pengar är inte allt, sägs det. Jag håller med om det.
          </note>
          <note>
            Men ack så viktiga pengarna blir när de inte räcker till så att
            man kan leva ett bra liv. Människor har naturligtvis många olika
            önskningar och uppfattningar om vad ett bra liv är. Grundläggande
            för de allra flesta tror jag är att ha ett arbete så att man kan
            försörja sig själv och sin familj.
          </note>
          <note>
            ''Människan är en verksamhetslysten varelse, som känner lust
            att fatta beslut, att ta på sig ansvar, att över huvud taget påverka
            de förhållanden, under vilka hon lever.'' Jag tror att Ernst Wigforss
            ord gäller också i dag. Det har jag märkt inte minst under den
            senaste veckan, då jag besökt arbetsplatser och träffat många
            människor på olika sammankomster.
          </note>
          <note>
            Vad är det för ekonomisk politik som förs i vårt land i dag där
            regeringen ''sparar'', upplåningsbehovet ökar och statsskulden
            växer?
          </note>
          <note>
            frågar man mig. Regeringen talar själv om hotet av en galopperande
            statsskuld i sin finansplan.
          </note>
          <note>
            Människor är oroliga inte bara för sin egen ekonomi utan också
            för statens.
          </note>
          <note>
            Jag mötte en man som hade arbetat i 20 år. Han berättade att
            lönen inte längre räckte till utgifterna för hyra och telefon,
            den breddade momsen, mat och försäkringar. Semesterresa var det
            inte att tänka på. Han ringde till kommunen och undrade vad han
            skulle göra. Så såg hans situation ut. Det visade sig att han
            var berättigad till bostadsbidrag.
          </note>
          <note>
            Han tog naturligtvis emot det, men han tyckte på samma gång att
            det var bedrövligt att inte kunna klara sig utan bidrag när man
            ändå jobbar och gör rätt för sig. Slutsats: Det är viktigt att
            ha pengar så att man kan betala hyran.
          </note>
          <note>
            Hyror och boendekostnader skall minskas, sade
          </note>
          <note>
            Carl Bildt i valrörelsen 1991. Vad blev det? Jo, förtvivlade
            människor som ser sin ekonomi raseras utan att ha någon verklig
            möjlighet att påverka.
          </note>
          <note>
            ''Rapporten ''Obalanser i bostadssektorn' visar på ett dramatiskt
            sätt hur riksdagsbeslut kan få helt oförutsedda effekter.'' Så
            börjar ett brev som jag fick i går från SABO, underskrivet av
            riksdagskollegan Ivar Franzén, centerpartist, som vi kan se här
            i kammaren i dag. Han slutar brevet med en förhoppning att ''vi
            tillsammans skall vidtaga nödvändiga åtgärder innan stora skador
            uppstår''.
          </note>
          <note>
            Det tyder onekligen på en viss insikt hos en av de borgerliga
            riksdagsledamöterna. Hur är det med er andra? Skall vi hjälpas
            åt att fatta beslut, så att människor inte skall behöva gå från
            hem och hus?
          </note>
          <note>
            Herr talman! Man skulle inte behöva ställa en sådan fråga i Sveriges
            riksdag i välfärdsstaten
          </note>
          <note>
            Sverige. Men jag anser att frågan är berättigad i dag. Vi socialdemokrater
            har redovisat många och bra förslag i våra motioner som skulle
            lösa en del problem. Sonia Karlsson har här räknat upp en hel
            del av dem. Jag föreslår att bostadsutskottet villfar
          </note>
          <note>
            Ivar Franzéns förhoppning att vidta åtgärder innan stora skador
            uppstår! Jag förstår av skrivelsen att det inte bara handlar om
            ROT utan om en vettig bostadspolitik över huvud taget.
          </note>
          <note>
            Jag tror att det var samma dag som beskedet kom från regeringen
            att föräldraförsäkringen skulle sänkas till 80 % som också beskedet
            kom att vi skall köpa stridsvagnar för flera miljarder. Det är
            inte så konstigt om människor frågar sig hur regeringen sköter
            Sveriges ekonomi.
          </note>
          <note>
            Pengar, ja se pengar, är till bekymmer för fattig och rik, sjunger
            Thore Skogman. Ja, visst är det så. Jag läste i Dagens Industri
            i går att det nu finns 100 sätt att skatteplanera på. Förra året
            fanns det bara 49
          </note>
          <note>
            kvittningsvarianter. I år är det 100. Det är klart att det ställer
            till bekymmer för de stackars rika som nu måste ägna så mycket
            tid åt att undandra staten skatteinkomster. Vän av ordning måste
            naturligtvis undra om detta kan vara en vettig ekonomisk politik.
            Jag tycker att den är vanvettig.
          </note>
          <note>
            Var och varannan dag kan vi läsa i tidningarna om att människor
            faktiskt har det fattigt. I Sverige har vi inte talat om fattiga
            människor på åtskilliga decennier. Vad är regeringens mål för
            den ekoomiska politiken? Socialdemokraternas mål med den ekonomiska
            politiken är arbete, rättvisa och framtidsbyggande.
          </note>
          <note>
            Vi säger inte att nio av tio har jobb. Vi socialdemokrater säger
            att en av tio är arbetslös.
          </note>
          <note>
            Det är två sätt att uttrycka samma sanning, men skillnaden i
            uttryckssättet avslöjar en del av ens människosyn. Jag tycker
            att alla som i dag vill ha ett arbete skall ha rätt till det.
          </note>
          <note>
            Alla de arbetslösa människor som skall leva på
          </note>
          <note>
            80 % i arbetslöshetsersättning har bekymmer med pengar som de
            inte har men som de skulle behöva för att kunna leva ett hyggligt
            liv. Många människor i Sverige anser sig fattiga i dag. När skall
            regeringen börja bekymra sig om de fattiga? När skall alla de
            hundratusentals arbetslösa få 49 eller 100
          </note>
          <note>
            möjligheter att välja ett jobb? Det skulle ge staten skatteinkomster.
          </note>
          <note>
            Vi socialdemokrater beskylls ofta för att bara säga nej. Det
            är fel, vi säger inte bara nej, men ibland när det är befogat
            utifrån vår grundsyn. Därför säger vi nej till en ekonomisk politik
            som delar in landet i fattiga och rika.
          </note>
          <note>
            Herr talman! I går hölls det många anföranden från denna talarstol,
            och man talade också om gårdagen. Främst var det regeringens företrädare
            som föredrog att tala om 80-talets politik. Av någon anledning
            var det inte populärt att beskriva dagens situation. Jag har försökt
            att litet grand beskriva den borgerliga politiken under 90-talet.
            Enligt debatten i går är det 80-talets politik som är orsaken
            till de problem vi lever med i dag. Vi vet att det inte är så.
          </note>
          <note>
            Tänk, herr talman, om regeringens förslag och handlag med att
            föra en ekonomisk politik som leder till arbete och tillväxt hade
            haft något av den kraft som används till indignation och kritik
            av socialdemokratisk politik. Då kanske det hade sett annorlunda
            ut. Då kanske kraften hade räckt till att se till att sjuka människor
            inte behöver ligga i korridorerna på våra sjukhus. Då kanske kraften
            hade räckt till att skapa den trygghet och tillväxt som Anne Wibble
            talade om men inte genomför.
          </note>
          <note type="speaker">
            Anf. 74 Statsrådet BO LUNDGREN (m):
          </note>
          <note>
            Herr talman! Jag kan inte underlåta att faktiskt lämna en del
            upplysningar till Lisbet Calner. Jag tycker att det finns anledning
            att göra det.
          </note>
          <note>
            Det är så lätt, ungefär som man gjorde i det gamla
          </note>
          <note>
            Sovjetunionen, att skriva om historien därför att man tycker
            att den inte riktigt passar. I bostads- och byggpolitiken, såsom
            den har drivits tidigare, ligger svaret på varför det har sett
            så illa ut. Den reglerade och styrda bygg- och bostadsmarknaden
            skapade de problem som vi i dag upplever. Jag skall inte fördjupa
            mig så våldsamt mycket i det just nu.
          </note>
          <note>
            1990 byggdes det bostadsrätter i Jakobsberg, här i
          </note>
          <note>
            Stockholmsområdet, som var så dyra att producera att hyran exklusive
            subventioner för en 100
          </note>
          <note>
            kvadratmeters lägenhet egentligen skulle ligga på
          </note>
          <note>
            19 400 kr. Efter de subventioner som ni släppte fram och som
            drev upp byggkostnaderna så våldsamt var det 8 600 kr som alla
            skattebetalare skulle betala därför att det blev så dyrt att producera
            dessa lägenheter. Ändå var avgiften
          </note>
          <note>
            10 800 kr i månaden. Det var följden av den bostads- och byggpolitik
            som drevs av
          </note>
          <note>
            Socialdemokraterna och som vi nu försöker hantera.
          </note>
          <note>
            1990 var ränteutgifterna för en normaltrea på 72
          </note>
          <note>
            kvadratmeter -- nu talar jag om genomsnittet för landet och inte
            om detta extremexempel -- ungefär
          </note>
          <note>
            9 000 kr i månaden. I fjol bedömde vi att de låg någonstans kring
            5 700 kr. därför att vi äntligen har lyckats få ned räntan. Tillsammans
            med att fastighetsskatten sänktes, den fastighetsskatt som ni
            helt felaktigt införde, är detta ett skäl till att hyrorna detta
            år ökar minst sedan 1970. Det är alltså lägsta hyresökningar sedan
            1970.
          </note>
          <note>
            Det tar tid att förändra felaktig bostadspolitik, men det måste
            göras. Resultatet kan vi redan se i sjunkande produktionskostnader,
            sjunkande räntor och därmed låga hyresökningar. Detta är resultatet
            av regeringens politik, Lisbet Calner.
          </note>
          <note>
            Självfallet måste målet för den ekonomiska politiken vara att
            se till att de som är arbetslösa får jobb och att också de som
            går ut från skola eller annan utbildning får ett jobb i framtiden.
            Hur uppnår man det om man, som ni föreslår, skall höja skatten
            med 10 miljarder kronor för de företag som skall ge jobben? Den
            debatten återkommer vi till, den är viktig. Ni har genom dubbelbeskattning
            och överbeskattning sett till att vi inte fått de växande småföretag
            som skulle ha kunnat ge de jobb som vi så väl behöver i dag.
          </note>
          <note>
            Glöm inte bort ansvaret. Det som vi skall diskutera i skattedebatten
            är hur vi skall bära oss åt inför framtiden. Vi kommer att se
            till att skapa förutsättningar för de nya jobb som ger de arbetslösa
            hopp. Det hoppet får de inte genom den politik som går tvärtemot
            vad allt förnuft säger, nämligen en skattehöjning för just det
            arbete som de arbetslösa behöver.
          </note>
          <note>
            Skattepolitik
          </note>
          <note type="speaker">
            Anf. 75 LARS HEDFORS (s):
          </note>
          <note>
            Herr talman! Den svenska ekonomin befinner sig i en djup kris.
            Om vi inte visste det innan, så har vi fått lära oss det under
            dagens finanspolitiska debatt. Vi har ett väldigt stort budgetunderskott,
            stora upplåningsbehov och en snabbt växande statsskuld. Allt detta
            har ovedersägligen inträffat under de två tre år då vi har haft
            en borgerlig regering.
          </note>
          <note>
            Alla inser nu att den katastrofala utvecklingen måste stoppas
            och att det bör ske bl.a. genom besparingar. Det finns säkert
            också en stor förståelse för att alla måste vara med i detta besparingsarbete,
            att man måste avstå från sådant som tidigare kanske var självklart.
          </note>
          <note>
            Men det finns en viktig förutsättning för denna förståelse. Den
            förutsättningen sammanfattas bäst med ett enda ord, nämligen rättvisa.
            Bördorna måste fördelas rättvist. Det går inte att lägga tunga
            bördor på de sämst ställda i form av lägre ersättningsnivåer,
            sämre sjukvård, sämre barnomsorg och sämre åldringsvård samtidigt
            som skatterna sänks på aktier, utdelningar och stora förmögenheter.
          </note>
          <note>
            Det är just detta som sker i Sverige i dag, och det är så långt
            ifrån rättvisa som man över huvud taget kan komma. Den politiken
            kommer att skapa ett polariserat samhälle, ett nytt klassamhälle,
            om man så vill. Vi socialdemokrater kommer med stor kraft att
            motarbeta den politiken. Vi kräver en rättvis sanering av ekonomin.
            I den saneringen spelar skattesystemet en viktig roll.
          </note>
          <note>
            Vi har två fundamentala krav på vårt skattesystem.
          </note>
          <note>
            För det första: De som tjänar mest och har kapital skall betala
            en större andel av sin inkomst än andra i skatt. För det andra:
            Ingen får smita undan.
          </note>
          <note>
            Skatteflykten måste stoppas.
          </note>
          <note>
            I båda dessa avseenden har utvecklingen gått i rakt motsatt riktning
            under den borgerliga perioden.
          </note>
          <note>
            Låt oss börja med det första kravet som är skatt efter bärkraft.
            Här har regeringen Bildt under sina
          </note>
          <note>
            2,5 år vid makten lyckats med konststycket att höja skatten på
            arbete med 30 miljarder kronor och skatten på konsumtion med 16
            miljarder kronor.
          </note>
          <note>
            Samtidigt har man sänkt skatten på kapitalinkomster och stora
            förmögenheter med mer än 20 miljarder kronor.
          </note>
          <note>
            Under den borgerliga regeringen har alla löntagare och pensionärer
            fått höjd skatt, och alla som äger aktier och stora förmögenheter
            sänkt skatt.
          </note>
          <note>
            Under den borgerliga regeringen har skatten höjts mer för låginkomsttagare
            och pensionärer än för höginkomsttagare.
          </note>
          <note>
            Under den borgerliga regeringen har rättvisan satts på undantag.
          </note>
          <note>
            Vi socialdemokrater kräver nu att kapitalinkomstskatten återförs
            till den nivå som bestämdes i skattereformen, dvs. 30 %, att förmögenhetsskatten
            inte avskaffas utan reformeras och effektiviseras och att de som
            tjänar mer än 200 000 kr om året får en höjd inkomstskatt, en
            s.k. värnskatt.
          </note>
          <note>
            Först då får vi ett rättvist skattesystem. Först då har vi den
            moraliska rätten att kräva uppoffringar av det svenska folket.
          </note>
          <note>
            Det andra grundkravet när det gäller skattesystemet är att det
            skall vara så konstruerat att alla betalar skatt i vederbörlig
            ordning. Även på den punkten har den borgerliga regeringen misslyckats.
            I dag vet vi att många människor inte betalar skatt över huvud
            taget. Det handlar om tiotals miljarder kronor som på detta sätt
            undandras samhället.
          </note>
          <note>
            Nu föreslår regeringen visserligen ytterligare pengar för bekämpning
            av ekobrottsligheten. Och det är i och för sig bra, även om det
            är mindre än vad man utlovade i 1993 års kompletteringsproposition.
          </note>
          <note>
            Men samtidigt lägger man fram förslag som vrider viktiga vapen
            ur händerna på skattemyndigheterna.
          </note>
          <note>
            Jag tänker då på den lagrådsremiss som nu behandlas av lagrådet
            och som kommer att försvåra skattekontrollen. Jag tänker också
            på att den borgerliga regeringen har avskaffat skatteflyktslagen
            och betalningslagen. Och jag tänker på alla de förslag som särskilt
            Moderata samlingspartiet ännu tidigare har fört fram i syfte att
            underminera skattekontrollen.
          </note>
          <note>
            Det paradoxala har alltså inträffat att regeringen samtidigt
            som den föreslår mer pengar till kampen mot ekobrottsligheten
            försvårar myndigheternas möjligheter att använda dessa pengar
            på ett effektivt sätt. Min fråga till de borgerliga representanterna
            i denna debatt blir därför: Vill man verkligen bekämpa skattebrottsligheten,
            eller är det bara en kapitulation inför en stark opinion, en omvändelse
            under galgen?
          </note>
          <note>
            Vi socialdemokrater har länge förespråkat mer pengar till skattemyndigheterna
            och verkat för att vässa skattemyndigheternas vapen mot skattebrottslingar.
            Vi har också tidigare kraftigt förenklat skattereglerna, bl.a.
            för att skattemyndigheterna skall få mer tid för att syssla med
            sådana väsentligheter som att jaga de stora skattesmitarna.
          </note>
          <note>
            Förenklingsarbetet måste nu drivas vidare.
          </note>
          <note>
            Ordningen måste återställas. Vi föreslår därför att en förenklingskommisssion
            tillsätts för att på nytt tillskapa ett enkelt, effektivt och
            rättvist skattesystem.
          </note>
          <note type="speaker">
            Anf. 76 PETER KLING (nyd):
          </note>
          <note>
            Herr talman! Jag skall börja med att tala litet grand om socialdemokraternas
            framtida visioner när det gäller skatter. Om socialdemokraterna
            får regeringsmakten till hösten vill de höja skatterna med 20--30
            miljarder. Skatterna skall höjas främst på aktier och förmögenheter.
            De vill också höja marginalskatterna, en s.k. värnskatt.
          </note>
          <note>
            Alla OECD-länder, OECD-rapporten och alla ledande ekonomer i
            världen anser att ett högt skattetryck i ett ett enskilt land
            leder till försämrad ekonomi för det landet, och det har ju historien
            visat hela tiden. Ändå står socialdemokraterna fast vid den här
            linjen.
          </note>
          <note>
            Sedan pratar man så vänligt om fördelningspolitik, att det skall
            vara rättvisa. Jag vill bara säga en sak:
          </note>
          <note>
            Det är skitsnack.
          </note>
          <note>
            Varför skall jag tala om detta? Jo, man vill höja aktiebeskattningen,
            förmögenhetsbeskattningen och allting sådant och säger att man
            skall sänka skatten för dem som har det svårt ställt. De skall
            få
          </note>
          <note>
            2 000 kr mer i plånboken per år.
          </note>
          <note>
            Vad händer då med detta? Jo, på sikt mister de människor som
            får 2 000 kr i minskad skatt per år sina jobb. Det är vad som
            händer. Jag har inga aktier, och jag är definitivt inte rik, utan
            jag kommer från golvet. Det här är ett sätt för socialdemokratin
            att lura sina väljare, anser jag.
          </note>
          <note>
            Man säger att man skall höja skatterna för de rika, beskatta
            aktiekapital och beskatta förmögenheter.
          </note>
          <note>
            Men då sticker dessa människor med pengarna utomlands och tar
            med sig 100 000--150 000
          </note>
          <note>
            arbetstillfällen, som vi på golvet får betala.
          </note>
          <note>
            Men vi får ju sänkt skatt med 2 000! Visst, men hur blir med
            våra jobb?
          </note>
          <note>
            Jag blir otroligt besviken på en sådan politik. Man lurar faktiskt
            sina väljare. Jag kommer från arbetarleden, och jag står fast
            vid detta.
          </note>
          <note>
            Jag skall beskriva scenariot för en ny framtida socialdemokratisk
            modell 1994--1998. Man sänker skatten och höjer kanske grundavdraget
            för de sämst ställda, som får 2 000 kr mer. Vad händer? Jo, kapitalflykten
            från landet blir oerhört stor. Vi förlorar ytterligare 100 000--150
            000
          </note>
          <note>
            arbetstillfällen. Socialdemokratin kommer kanske att skapa 100
            000--150 000 -- vad vet jag? -- nya arbetstillfällen genom konstgjord
            andning.
          </note>
          <note>
            Om en tre, fyra, fem år kommer nästa lågkonjunktur. Vad händer
            då? Jo, då har vi skyfflat ut ytterligare kapital för att vi skall
            ha en rättvis beskattning, som det så fint heter, och vi på golvet
            har gått miste om ytterligare 100 000--
          </note>
          <note>
            150 000 arbetstillfällen.
          </note>
          <note>
            Så kommer det ytterligare en lågkonjunktur. Ja, mina damer och
            herrar, då känns den här krisen som vi nu har som en västanfläkt
            mot det som kommer att hända. Detta är ett framtida socialistiskt
            scenario.
          </note>
          <note>
            Sedan vill jag rikta kritik också till regeringen. Ni har gjort
            många strategiska skattesänkningar som på sikt kommer att resultera
            i fler arbetstillfällen.
          </note>
          <note>
            Det tackar jag för. Men era besparingar har varit alldeles för
            dåliga.
          </note>
          <note>
            Ni tar ingenting från flyktingpolitiken och ingenting från biståndspolitiken,
            som vi egentligen inte har pengar till. Ni gör väldigt litet åt
            den svarta sektorn osv. Dessa besparingar måste ju till samtidigt
            som man måste sänka skatterna strategiskt.
          </note>
          <note>
            Herr talman! Vad säger vi då i Ny demokrati? Jo, vi vill göra
            kraftiga besparingar i budgeten, långt utöver vad regeringen vill.
            Samtidigt vill vi vara med på de strategiska skattesänkningarna.
          </note>
          <note>
            Dessutom vill vi ytterligare sänka skatten på strategiskt viktiga
            områden i syfte att öka arbetstillfällena. Då tänker vi på tjänstemomsen.
          </note>
          <note>
            Det är ca 700 000--800 000 personer som berörs av tjänstemomsen.
            Minska tjänstemomsen till 12 %!
          </note>
          <note>
            Det är vårt förslag. Minska också byggmomsen till
          </note>
          <note>
            12 %!
          </note>
          <note>
            Sedan har vi faktiskt en fördelningspolitik också. Vi vill nämligen
            sänka bensinskatten. Det skulle göra ett par tre tusenlappar,
            Lars Hedfors, för ''den lilla mannen på golvet'', som nämligen
            kör 1 500--2 000
          </note>
          <note>
            mil per år. Vi vill återgå till bensinskattesänkningen.
          </note>
          <note>
            Vi vill bekämpa den ekonomiska brottsligheten.
          </note>
          <note>
            Där är vi helt överens med Socialdemokraterna. Vi vill angripa
            den svarta sektorn. Vi vill införa en ny familjepolitik som skulle
            spara 20 miljarder och skapa fullständig rättvisa mellan familjerna.
            Vi vill minska biståndet men samtidigt effektivisera det, så att
            det kommer fram till dem som behöver hjälpen. Vi vill angripa
            organisationsstöden. Vi vill att alla som bor och lever i detta
            land skall betala skatt här. Detta är vad Ny demokrati vill.
          </note>
          <note>
            Besparingen kan röra sig om 40--50 miljarder. Våra skattesänkningar
            för tjänstemomsen och byggmomsen, som jag talade om, rör sig om
            15
          </note>
          <note>
            miljarder.
          </note>
          <note>
            Det är inte bara Socialdemokraterna som har en dålig politik
            och framtidsvision, utan det är även regeringen som har sparat
            mycket dåligt och inte angripit problemen.
          </note>
          <note>
            (Applåder)
          </note>
          <note type="speaker">
            Anf. 77 LARS HEDFORS (s) replik:
          </note>
          <note>
            Herr talman! Jag förstår att applåderna var sporadiska, för det
            var verkligen inte mycket att applådera åt.
          </note>
          <note>
            Jag vill ställa frågan till Peter Kling vad det skulle finnas
            för anledning för folk med kapital att flytta utomlands. Om man
            studerar utvecklingen av aktiekurserna i Sverige under de senaste
            70--80
          </note>
          <note>
            åren vet vi att det är det mest lönsamma sättet att spara på.
            Man har i Sverige under mycket lång tid tjänat massor av pengar
            på att ha aktier. Varför skall de som har stora förmögenheter
            flytta utomlands därför att vi har en förmögenhetsbeskattning
            i Sverige? Det finns ju förmögenhetsbeskattning i många många
            andra länder i Europa som är lika hög som i Sverige. Det finns
            ingen som helst anledning att flytta av det skälet. Kapitalbeskattningen
            inom EG är ingalunda entydigt lägre än i Sverige. Det finns många
            länder som har högre kapitalinkomstskatt än Sverige. Vi tål mycket
            väl att höja skatterna här också. Det viktigaste av allt, Peter
            Kling, är att vi har den kanske förmånligaste bolagsbeskattningen
            i hela världen. Den fungerar som en magnet för kapital till Sverige
            och inte från Sverige. Risken är betydligt överdriven, Peter Kling.
          </note>
          <note>
            Peter Kling ställde en fråga som jag upplevde som något retorisk.
            Han sade: Vad säger då vi nydemokrater? Det undrar jag också.
            Ni har ju inte lämnat in någon skattemotion, så vi vet ju inte
            vad ni säger för något. Finns det ingen skattemotion från Ny demokrati?
            Hänger det i så fall samman med det allmänna sönderfallet i Ny
            demokrati månntro?
          </note>
          <note type="speaker">
            Anf. 78 PETER KLING (nyd) replik:
          </note>
          <note>
            Herr talman! Jag vill börja med att svara Lars
          </note>
          <note>
            Hedfors med följande: Vårt kansli har missat att lämna in vår
            skattemotion. Det är beklagligt, men det ligger inom den mänskliga
            felmarginalen. Att vi sedan har ett så ruttet riksdagssystem att
            man inte ett par tre timmar för sent, när personalen har upptäckt
            att en motion inte har lämnats in, kan ta emot ett partis motion
            som berör skattepolitiken tycker jag är beklagligt. Men det är
            typisk svensk demokrati att man inte kan acceptera ett par tre
            timmars försening. Den mänskliga faktorn har spelat oss ett spratt,
            tyvärr.
          </note>
          <note>
            Jag vill bemöta Lars Hedfors när det gäller fördelaktiga beskattningar
            etc. Ändå finns
          </note>
          <note>
            Tetrapakkoncernen och Kamprads IKEA utanför
          </note>
          <note>
            Sverige. Det bor 20 000 svenskar i England och
          </note>
          <note>
            25 000 i övriga Europa. Frågar man dem varför de inte bor här
            får man svaret att förmögenhetsskatten och skatten på vissa andra
            områden är för hög.
          </note>
          <note>
            Detta har kostat arbetarna på golvet 200 000--
          </note>
          <note>
            300 000 arbetstillfällen. Det är vad vi har lämnat ut till övriga
            Europa. Säg inte att det är lyckad politik!
          </note>
          <note type="speaker">
            Anf. 79 LARS HEDFORS (s) replik:
          </note>
          <note>
            Herr talman! Det är mycket möjligt, Peter Kling, att den mänskliga
            faktorn har spelat er ett spratt.
          </note>
          <note>
            Men när sådana kapitala misstag görs inom Ny demokrati borde
            kanske inte Peter Kling ta munnen alltför full.
          </note>
          <note>
            Peter Kling räknade upp ett antal kapitalister som har lämnat
            Sverige. Jag höll på att säga att vi möjligen kan stå ut med att
            kapitalisterna lämnar
          </note>
          <note>
            Sverige. Men de ser ju till att deras kapital finns kvar i Sverige
            och arbetar här när de söker sig till den svenska företagsamheten.
            Det beror på att vi har så pass förmånliga villkor som vi har
            för företagsamheten i Sverige. Det viktiga, Peter
          </note>
          <note>
            Kling, är att här finns ett gynnsamt investeringsklimat.
          </note>
          <note>
            Vi socialdemokrater kräver i vår motion ett ännu gynnsammare
            investeringsklimat, eftersom vi genom direktavskrivningar vill
            gynna just nyinvesteringarna. Vi vill gynna nyinvesteringarna
            genom att återinföra Anellavdraget som är en direkt stimulans
            för nyinvesteringar. Ni vill gynna kapitalisterna, de som har
            kapital och stora förmögenheter. Det är de som är intressanta
            för
          </note>
          <note>
            Peter Kling. Det som är intressant för oss socialdemokrater är
            företagen. Företagsamheten skall gynnas med alla till buds stående
            medel.
          </note>
          <note type="speaker">
            Anf. 80 PETER KLING (nyd) replik:
          </note>
          <note>
            Herr talman! Jag får tacka Lars Hedfors för att han bjuder på
            en straffspark. Vi har faktiskt högre beskattning på en rad områden.
            Annars hade det inte funnits någon anledning för de svenska kapitalägarna
            att investera för så pass mycket pengar att de har skapat ett
            par tre hundra tusen arbetstillfällen utanför Sverige.
          </note>
          <note>
            Jag skall nämna en sak som är viktig för er på åhörarläktaren.
            Vi har drivit in en förmögenhetsbeskattning på omkring 3 miljarder
            kronor. Om man räknar på vad storkoncernerna
          </note>
          <note>
            Tetrapak m.fl. omsätter utanför Sverige, beroende på idiotiska
            beskattningar såsom förmögenhetsbeskattningen, kommer man fram
            till
          </note>
          <note>
            3 miljarder kronor i förmögenhetsbeskattning som skulle kunna
            användas till skolor m.m. Det säger ni är fördelningspolitik.
          </note>
          <note>
            Om vi från början hade haft en vettig beskattning på aktier,
            hade vi kanske haft 200 000--300 000 fler arbetstillfällen här
            i Sverige och bolagen skulle till hundra procent ha varit lokaliserade
            här. Då hade vi kanske fått in 10 miljarder på förmögenhetsskatter,
            bolagsskatter och arbetsgivaravgifter. Vi hade kunnat tjäna 7
          </note>
          <note>
            miljarder som hade kunnat användas till skolorna och fördelningspolitiken.
            Man får inte vara så korttänkt. Men det är typisk socialdemokratisk
            politik. Vi måste bryta mönstret. Felet med borgarna är att de
            inte når ut med detta.
          </note>
          <note>
            Socialdemokraterna har använt fackföreningarna.
          </note>
          <note>
            De har tvättat folk i 15--20 år. Under högkonjunkturen på 80-talet
            levererade vi som sagt ytterligare 200 000--300 000 arbetstillfällen
            till länder utanför Sverige. Jag ställer inte upp på detta.
          </note>
          <note type="speaker">
            Anf. 81 LARS BÄCKSTRÖM (v):
          </note>
          <note>
            Herr talman! Debatten är både ett bokslut och ett avstamp. Den
            är ett bokslut över regeringen Bildts skattepolitik och ett avstamp
            som kan klargöra valets skiljelinjer i skattepolitiken.
          </note>
          <note>
            Först bokslutet -- det är dystert. Statsrådet
          </note>
          <note>
            Lundgren redovisar att man har sänkt skatten med
          </note>
          <note>
            17 miljarder kronor. Men om man tar hänsyn till de beslutade
            skattehöjningar som kallas egenavgifter blir sänkningen obetydlig.
            3 % i egenavgifter innebär en skattehöjning på ca 12 miljarder.
          </note>
          <note>
            Nettosänkningen 1995 blir då inte större än 2
          </note>
          <note>
            miljarder.
          </note>
          <note>
            Herr talman! Bokslutet säger oss att regeringen t.o.m. har misslyckats
            med målsättningen att sänka skatterna. Men detta är inte hela
            sanningen, för i bokslutet ryms både höjningar och sänkningar.
          </note>
          <note>
            Som Lars Hedfors sade har regeringen sänkt skatterna för företag,
            kapital, arv och gåvor, och förmögenhetsskatten skall slopas.
            Samtidigt har regeringen drivit igenom en rad skattehöjningar
            för hushållen. Det är en politik där låginkomsttagarna konsekvent
            har missgynnats och kapitalägarna lika konsekvent har gynnats.
            Även om regeringen har misslyckats med att sänka skatterna har
            den klarat att minska skatternas utjämnande funktion.
          </note>
          <note>
            Regeringens politik, med stöd av en riksdagsmajoritet, har slagit
            sönder tanken på ett enhetligt skattesystem. Kapitalinkomster
            beskattas nu efter hela åtta olika skattesatser. Därigenom har
            man åter öppnat för stora möjligheter till skatteundandragande.
            Det är att beklaga att
          </note>
          <note>
            Folkpartiet har tvingats in i detta.
          </note>
          <note>
            Regeringen säger att de har sänkt de skatter som hämmar tillväxten.
            Men sanningen är, Peter Kling, att Sverige redan innan regeringens
            skattesänkningar hade en kapital- och företagsbeskattning som
            internationellt sett låg på en genomsnittlig eller låg nivå. Detta
            är ostridigt.
          </note>
          <note>
            Regeringens politik har inneburit att man sänkt skatter som var
            måttliga, eller rent av låga, och höjt de skatter som redan var
            höga. På den punkten har
          </note>
          <note>
            Bo Lundgren rätt.
          </note>
          <note>
            Herr talman! I politik bör handlingar ytterst bedömas efter sina
            resultat. Regeringens resultat med skenande budgetunderskott och
            dramatiskt hög arbetslöshet visar att skattesänkningar inte är
            någon säker väg till tillväxt.
          </note>
          <note>
            Bokslutet över en blå politik är fullt med röda siffror, och
            det finns bockar i det. Den blå politiken bör inte upprepas efter
            valet 1994. Nu gäller det att redovisa alternativ för 1990-talet.
            Det har regering och opposition gjort på olika sätt. Regeringen
            och
          </note>
          <note>
            Ny demokrati fortsätter att tala om skattesänkningar trots att
            man borde erkänna att underskotten gör det omöjligt att sänka
            skatterna.
          </note>
          <note>
            Centern och kristdemokraterna talar om skatteväxling med miljöprofil.
            Men de tankarna fastnar alldeles uppenbart i finansen.
          </note>
          <note>
            Politiskt förankrat eller ej -- på allvar eller ej diskuterar
            man det s.k. pigavdraget i regeringskretsen. Vänsterpartiets och
            mitt alternativ är enkelt, rakt och lättbegripligt: Vi föreslår
            en högsta skatt på 30 % för kapital, företag och arbetsinkomster.
            Högsta inkomstskatten skall endast gälla inkomster över 300 000
            kronor -- det gäller alltså mig -- med 25 000 kronor i månaden.
          </note>
          <note>
            Vi föreslår att avdragsmöjligheterna beskärs. Vårt alternativ
            har också en grön del, nämligen ökade skatter på energi och miljö.
            Vi föreslår att industrin åter skall betala energiskatt, men inte
            mer än 1,2 %
          </note>
          <note>
            av produktionsvärdet. Vi föreslår en skatteväxling för 1990-talet,
            där ökad skatt på energi och miljöpåverkan finansierar sänkt skatt
            på arbete.
          </note>
          <note>
            Vi avvisar helt tankarna på det s.k. pigavdraget.
          </note>
          <note>
            Det finns ingen anledning att införa det. Låt hembiträdessamhället
            stanna i TV:s svartvita söndagsfilmer från 1930- och 1940-talen.
            För 1990-
          </note>
          <note>
            talet kan jag däremot tänka mig att diskutera ett generellt minskat
            skatteuttag på arbete och tjänsteproduktion, finansierat med ökad
            skatt på miljö och kapital.
          </note>
          <note>
            Vi har radikala förslag som stärker budgeten med
          </note>
          <note>
            10 miljarder -- för de offentliga finanserna med upp emot 30
            miljarder -- för helåret 1995. Det är radikala förslag, men det
            krävs sådana när statsskulden är över 1 000 miljarder, när underskotten
            årligen ligger på 200 miljarder och när regeringens egna konsekvenskalkyler
            talar om att underskottet 1997-1998 kan vara uppe i 2 000
          </note>
          <note>
            miljarder.
          </note>
          <note>
            Herr talman! Vårt alternativ är riksdagens mest radikala. Men
            till många delar är det likt det socialdemokratiska alternativ
            som Lars Hedfors presenterar. Vänsterpartiet och socialdemokraterna
            är överens om 30-procentig kapital- och företagsskatt, om 25-procentig
            statsskatt över brytpunkten. Det är en god grund för samsyn i
            skattepolitiken när regeringen Bildt faller.
          </note>
          <note>
            Men det finns också skillnader. En sådan är grundavdraget. Vi
            kan inte förstå varför socialdemokraterna vill sänka skatten med
            2
          </note>
          <note>
            miljarder för dem som tjänar över 200 000 kronor.
          </note>
          <note>
            Jag är tveksam till poängen med att beröva kommunerna 4 miljarder
            i skatteintänkter genom att höja det allmänna grundavdraget. Det
            kanske
          </note>
          <note>
            Lars Hedfors kan reda ut.
          </note>
          <note type="speaker">
            Anf. 82 PETER KLING (nyd):
          </note>
          <note>
            Herr talman! Lars Bäckström sade att skattetrycket är relativt
            lågt i Sverige. Det är det väl förhållandevis. Men vi i Ny demokrati
            är överens med OECD-länderna om att det måste till ett sänkt skattetryck
            för Sverige och absolut inga skattehöjningar. Det har framkommit
            i den senaste rapporten.
          </note>
          <note>
            Ledande ekonomer i världen säger att det på sikt är hämmande
            för ett land att ha högt skattetryck. Det vet alla av erfarenhet.
          </note>
          <note>
            Vad skiljer Ny demokrati från regeringen, undrar
          </note>
          <note>
            Lars Bäckström. Vi är också måna om att det skall gå ihop. Vi
            vill spara kraftigt i budgeten och sedan sänka skatterna med hjälp
            av det. Det kan vi vara överens om. Men Lars Bäckström ställer
            ju inte upp på några besparingar som man kan använda till att
            sänka skatterna. Man behöver inte alls ta från de svaga och ge
            till de rika och föra en fördelningspolitik som ni alltid tjatar
            om. Vi har föreslagit besparingar inom familjepolitiken som skulle
            leda till rättvisa bland familjerna. Det skulle ge 20 -- 23 miljarder.
          </note>
          <note>
            Vi vill spara på flyktingpolitiken och göra den effektiv och
            human. Vi sparar 8-10 miljarder på det. Biståndspolitiken vill
            vi också göra om och minska med 6-7 miljarder. Organisationsbidragen
            och politiskt tillskansade medel vill vi också minska med 4-5
            miljarder.
          </note>
          <note>
            Vi vill också att alla här i Sverige skall betala skatt, även
            alla som skenskriver sig utomlands. Vi tycker att det är skäligt
            att alla som bor i Sverige skall betala skatt i landet. Men så
            är det inte. Det skulle också ge 3-5 miljarder. Vi vill spara
            40-50 miljarder utöver vad regeringen föreslår. Dessa medel kan
            man faktiskt använda till strategiska skattesänkningar.
          </note>
          <note>
            Det är skillnaden mellan Ny demokratis och regeringens politik.
            Vi vill alltså inte urholka budgeten mer utan förstärka den, men
            samtidigt sänka skatterna.
          </note>
          <note type="speaker">
            Anf. 83 LARS BÄCKSTRÖM (v) replik:
          </note>
          <note>
            Herr talman! Jag är övertygad om att Ny demokrati vill spara.
            Det sätter jag inte i fråga. Läget är så att om man skall klara
            av de stora underskotten, som ni så ofta talar om, som vi har
            att hantera, kan man inte undvika att spara och att ha en politik
            för ekonomisk tillväxt. Och man kan inte sänka skatterna.
          </note>
          <note>
            För den som vill få enkla torgmötespoäng, leka jultomte, leka
            gottköpspolitiker eller den snälla pappan som lovar barnet en
            5-öring så att det kan få allt. Så fungerar det inte. Ett radikalt,
            kärvt, hederligt budskap är att vi inte kan sänka skatterna.
          </note>
          <note>
            Vi måste spara och få fler människor i arbete.
          </note>
          <note>
            Ni saknar den här helheten. Ni lägger fram orealistiska sparprogram.
            I vårt budgetalternativ har vi redovisat 7,31 miljarder i besparingar
            för kommande budgetår. Sedan måste vi göra ytterligare besparingar,
            men det här är ju främst en skattedebatt.
          </note>
          <note>
            Det är alldeles riktigt att vi måste spara. Vi måste spara på
            bostadssubventioner och inom socialförsäkringen, men det går inte
            snabbt att hämta in 30-40 miljarder. Det är en omöjlighet.
          </note>
          <note type="speaker">
            Anf. 84 PETER KLING (nyd) replik:
          </note>
          <note>
            Herr talman! Lars Bäckström sade att vi leker. Nej,
          </note>
          <note>
            Lars Bäckström, vi tror nämligen att det går att spara inom de
            ramar vi har nämnt; familjepolitik, flyktingpolitik och biståndspolitik.
            Varför skulle det inte gå att göra nedskärningar på de områdena
            och göra det effektivt? Det är vad 80 eller 90 % av svenska folket
            vill. Vi har faktiskt ett stöd som inte syns i våra siffror.
          </note>
          <note>
            Folk tycker att man skall humanisera flyktingpolitiken och hjälpa
            många fler flyktingar på rätt sätt med en vettig politik. Vi vet
            att det går att skära ned organisationsbidraget. Ingen i den här
            kammaren har en aning om hur det fungerar, men vissa säger att
            det inte alls fungerar bra.
          </note>
          <note>
            Vi vet att vi kan angripa den svarta sektorn och få in stora
            pengar på det. Vi vet att det går att införa att alla som skenskriver
            sig utomlands måste betala skatt i Sverige.
          </note>
          <note>
            Om nu Lars Bäckström tycker att vi är jultomtar får jag väl önska
            honom god jul, trots att det är litet tidigt.
          </note>
          <note type="speaker">
            Anf. 85 LARS BÄCKSTRÖM (v) replik:
          </note>
          <note>
            Herr talman! Det läge vi har att hantera är ytterligt allvarligt.
            Det är ytterligt allvarligt om politiker leker och lovar ut enkla
            kvickfix-lösningar. Det finns inga sådana. Man kan självfallet
            spara 30-40
          </note>
          <note>
            miljarder på ett år, rent teoretiskt. Det är klart att det går.
            De sociala konsekvenserna av en sådan sparåtgärd skulle bli ytterligt
            allvarliga. Ni vill inte göra den konkretionen, eftersom ert staplande
            av tomma ölbackar då avslöjas. Det finns ingen substans i det,
            och det är ert problem.
          </note>
          <note>
            Det kan gå att få opinionsframgångar under en kort tid. Man kan
            få ett jublande och hurrande möte, men det går inte att ta konsekvenserna
            av att genomföra en sådan politik. Det skulle slå sönder svenska
            familjers ekonomiska situation, och då skulle man inte längre
            kunna vandra som en folkhjälte på gatorna i Skara eller på något
            torgmöte någon annanstans.
          </note>
          <note type="speaker">
            Anf. 86 LARS HEDFORS (s) replik:
          </note>
          <note>
            Herr talman! Lars Bäckström ställde frågor till mig och han skall
            få svar på dem.
          </note>
          <note>
            Den första frågan gällde varför vi vill återinföra grundavdraget,
            eller höja det till dess ursprungliga nivå. Det är egentligen
            en ganska märklig fråga för att komma från en vänsterpartist.
          </note>
          <note>
            Vi vill för det första göra det av fördelningspolitiska skäl.
            Höjer man grundavdraget, Lars Bäckström, gynnar det i första hand
            låginkomsttagarna och allra minst de mycket stora höginkomsttagarna.
            Vi vill för det andra göra det också därför att vi vet att produktionen
            fortfarande behöver en stimulans.
          </note>
          <note>
            Det går inte heller nu att bara strama åt.
          </note>
          <note>
            Lars Bäckströms påstående att vi socialdemokrater skulle vilja
            sänka skatten för höginkomsttagarna med 2 miljarder kronor var
            ännu märkligare. Hur i all fridens namn går det ihop? Vi vill
            höja skatten för höginkomsttagarna genom den nu så mångomtalade
            och av oss lanserade värnskatten,
          </note>
          <note>
            Lars Bäckström. Det innebär en höjning om 4
          </note>
          <note>
            miljarder kronor. Jag antar att Lars Bäckström möjligen syftar
            på att vi samtidigt vill ta bort grundavdraget för dem som befinner
            sig över brytpunkten. Vi vill återställa grundavdraget på den
            punkten, men det är vårt ursprungliga förslag.
          </note>
          <note>
            Vi menar att det är fel att använda grundavdraget i den statliga
            inkomstskatten. Det är också fördelningspolitiskt galet. Det ger
            precis lika mycket till den som tjänar 200 000 kr som till den
            som tjänar 1 miljon kronor. Vad skall man med ett sådant förslag
            till?
          </note>
          <note>
            Vi vill alltså åter föra fram vårt ursprungliga förslag om en
            proportionell värnskatt, som kommer att drabba miljonären betydligt
            hårdare än den som tjänar 200 000 kr.
          </note>
          <note type="speaker">
            Anf. 87 LARS BÄCKSTRÖM (v) replik:
          </note>
          <note>
            Herr talman! Ert ursprungliga förslag om 25 % i statsskatt diskuterades
            i samband med skatteomläggningen, och socialdemokraterna satte
            sig med kraft emot det. Vi drev det förslaget tillsammans med
            LO. Sedan ville ni ha en tillfällig höjning, och ni har nu övergått
            till att vilja ha en permanent höjning så länge som det är underskott
            i Arbetsmarknadsfonden.
          </note>
          <note>
            Jag tycker att ni har kommit fram till en bra ståndpunkt, men
            så ursprunglig är den inte mot bakgrund av skattereformen.
          </note>
          <note>
            Ni vill höja grundavdraget till 32 eller 33 % av basbeloppet.
            Härigenom skulle kommunerna förlora ett skatteunderlag på 4 miljarder,
            och det är illa avvägd politik, eftersom regeringen faktiskt har
            låtit kommunerna behålla dessa pengar.
          </note>
          <note>
            I samband med skattereformen kritiserade ni miljöpartiet sönder
            och samman därför att det ville ha stora grundavdrag. Ni sade
            då att stora grundavdrag gynnar höginkomsttagarna. Nu gynner de
            i stället låginkomsttagarna. Se så man kan ändra sig allteftersom
            lägena skiftar! Jag tror att det är på ungefär samma sätt hela
            tiden i denna fråga, nämligen att stora grundavdrag är mest gynnsamma
            för högre inkomsttagare, som kan tillgodoräkna sig marginalskatteeffekter.
          </note>
          <note>
            Vårt förslag är att helt ta bort grundavdraget för höginkomsttagarna.
            Men, Lars Hedfors, ni vill ta 4
          </note>
          <note>
            miljarder från dem som har över 200 000 kr i inkomst och vill
            ge tillbaka 2 miljarder.
          </note>
          <note>
            Nettoförlusten blir 2 miljarder. Vårt förslag till slopande av
            grundavdraget för alla över brytpunkten ger väsentligt mer, och
            det går utmärkt att kombinera med den 25-procentiga statsskatten
            över brytpunkten.
          </note>
          <note type="speaker">
            Anf. 88 LARS HEDFORS (s) replik:
          </note>
          <note>
            Herr talman Det var en ganska intressant upplysning som Lars
            Bäckström nu lämnade. Man vill nu helt plötsligt inskränka sig
            till att avskaffa grundavdraget för inkomsttagare över brytpunkten.
            Det är inte så särskilt många veckor eller möjligen månader sedan,
            Lars Bäckström, som ni hade ett annat förslag. Ni ville ge er
            på grundavdrag för så många som ned till 140 000-
          </note>
          <note>
            kronorsinkomsttagaren. Det innebar att en genomsnittlig LO-medlem
            skulle förlora på ert förslag. Min fråga till Lars Bäckström är:
            Varför har ni ändrat er på den punkten? Varför är ni inte konsekventa?
            Var ert gamla förslag inte så bra?
          </note>
          <note>
            Påpekandet beträffande kommunernas skatteunderlag var riktigt,
            men om Lars Bäckström studerar våra motioner skall ha finna att
            vi på annat vis kompenserar kommunerna på den punkten.
          </note>
          <note type="speaker">
            Anf. 89 LARS BÄCKSTRÖM (v) replik:
          </note>
          <note>
            Herr talman! För det första har jag studerat de socialdemokratiska
            motionerna extremt noggrant.
          </note>
          <note>
            Det står ingenstans i dessa motioner att man skall kompensera
            kommunerna. Jag har ringt upp socialdemokratiska handläggare,
            som sagt att man nog på något viss skall kompensera för detta,
            men det står ingenting om detta i motionerna. Jag har kanske hjälpt
            socialdemokraterna att bli medvetna om ett litet fallisemang på
            den punkten.
          </note>
          <note>
            Vi har vidare inte ändrat oss. Våra förslag är helt oförändrade
            i denna fråga. Vårt förslag om slopat grundavdrag innebär att
            den som tjänar 180 000 kr får betala 1 211 kr mer om året i skatt,
            alltså ungefär
          </note>
          <note>
            100 kr mer i månaden. I det inkomstläget tar man totalt sett
            in 380 miljoner kronor, men på inkomster över 207 000 kr tar man
            in 3,2 miljarder kronor.
          </note>
          <note>
            Den stora fördelningspolitiska effekten är faktiskt att man kan
            ta in 4,8 miljarder utan att ens behöva höja marginalskatten över
            50-procentsnivån. Det är ett suveränt och elegant förslag, som
            jag är alldeles tvärsäker på att Finansdepartementets tjänstemän,
            om de hade kommit på det, skulle ha sett till att få med i skattereformen.
          </note>
          <note type="speaker">
            Anf. 90 Statsrådet BO LUNDGREN (m):
          </note>
          <note>
            Herr talman! Jag tänker först vända mig till kammarkansliet och
            talmännen. Jag ser att rubriken för de ärenden som skall diskuteras
            efter den ekonomiska politiken och skattepolitiken är
          </note>
          <note>
            ''Välfärdspolitiken''. Denna rubriksättning bygger på en missuppfattning
            av begreppet välfärd. Det är bl.a. den som ligger bakom den svaga
            tillväxten i
          </note>
          <note>
            Sverige, nämligen tron att välfärd är detsamma som offentliga
            utgifter av olika slag och att utgifter inte behöver tjänas in
            innan de fördelas.
          </note>
          <note>
            Det som vi hittills har diskuterat här i kammaren är välfärdspolitiken.
            Den ekonomiska politiken är grunden för välfärden. Skattepolitiken
            ger villkor för välfärdens fördelning, som bl.a. genomförs via
            socialpolitiken. Vi och hela svenska folket måste lära oss att
            inse sambanden mellan produktionen och dess villkor och förutsättningarna
            för att skapa välfärd i ordets egentliga bemärkelse, vilken inte
            finansieras enbart via offentliga utgifter.
          </note>
          <note>
            Om man skulle föra detta resonemang vidare, skulle man kanske
            vara hågad att omforma socialutskottet till ett välfärdsutskottet,
            men jag tycker att spåren från den franska revolutionen avskräcker
            ganska allvarligt från detta. Jag säger detta för den som är intresserad
            av historia. Men ordens valörer är viktiga och kan leda snett.
          </note>
          <note>
            Det som vi hörde i det senaste replikskiftet mellan
          </note>
          <note>
            Lars Hedfors och Lars Bäckström har visat var hotet mot välfärden
            ligger. Vad de två herrarna tvistade om var hur man på bästa eller
            snarare värsta möjliga sätt skall bära sig åt för att åter straffbeskatta
            svensk företagsamhet.
          </note>
          <note>
            Socialdemokraterna vill höja företagsskatterna med mellan 8 och
            10 miljarder. Men, säger Lars
          </note>
          <note>
            Hedfors, detta tas ut bara tillfälligt, eftersom man också vill
            medge direktavskrivningar av investeringar. Men ni skriver själva
            i er motion att det långsiktigt ger några hundra miljoner kronor
            i effekt vad gäller skattebortfall. Samtidigt föreslår ni att
            bolagsskatt och andra skatter skall skärpas på ett sådant sätt
            att det blir 8 000--10 000 miljoner i skatteskärpningar för de
            företag som är grunden för att de arbetslösa skall få nya jobb.
          </note>
          <note>
            Är det någon mer än Lars Hedfors och Lars
          </note>
          <note>
            Bäckström och deras partikamrater i kammaren som tror att höjda
            skatter på företagsamheten leder till jobb, dvs. att höjd skatt
            på arbete ger nya jobb?
          </note>
          <note>
            Det är så fruktansvärt avslöjande att jag inte förstår att Lars
            Hedfors vågar ställa sig i talarstolen och ta den debatten.
          </note>
          <note>
            Lars Hedfors säger dessutom att man måste stå ut med att kapitalister
            lämnar landet. Är det bra att
          </note>
          <note>
            Ingvar Kamprad, Rausing och tusentals andra svenskar lämnar landet
            efter det att de har satsat på att ge svenskar jobb? De har tjänat
            mycket pengar på att svenska arbetare och tjänstemän har fått
            arbete. Är det bra att de sedan tvingas lämna
          </note>
          <note>
            Sverige? Jag skulle vilja att Lars Hedfors närmare utvecklade
            om det är socialdemokartisk politik att kapitalisterna så länge
            de har tillgångar kvar i
          </note>
          <note>
            Sverige gärna får flytta ut allesammans. Har vi inte nytta av
            deras kompetens, kunskap och entreprenörskap för att få de nya
            jobb som vi behöver?
          </note>
          <note>
            Lars Hedfors uttalande var ansvarslöst och fordrar rimligen en
            kommentar från denna talarstol. Om man vill ha en sådan politik
            går det illa för Sverige, för dem som är arbetslösa och för alla
            dem som kommer att vara arbetslösa.
          </note>
          <note>
            Lars Hedfors redovisar ett antal beräkningar som inte alls stämmer.
            Jag tänker inte gå in på detaljerna, eftersom han inte redovisat
            något underlag. En annan fråga som man skulle kunna ställa till
            Lars Hedfors, som talar så varmhjärtat om varför man skall höja
            grundavdraget och sänka skatten: Varför krävde ni i den andra
            krisuppgörelsen hösten 1992 att man skulle sänka grundavdraget
            för att finansiera den sänkta arbetsgivaravgiften? Om ni tycker
            att det var ett felaktigt krav från er sida, varför föreslår ni
            nu inte, om ni vill höja grundavdraget, att också arbetsgivaravgifterna
            skall höjas, som en statsfinansiell kompensation? Det hänger ju
            samman, Lars Hedfors.
          </note>
          <note>
            Man bedriver återigen en ansvarslös politik i detta sammanhang,
            med bensinskattehöjning, avskaffat grundavdrag och momshöjningar,
            allt för att få en bred uppslutning bakom hanterandet av en besvärlig
            ekonomisk situation.
          </note>
          <note>
            Det är inte heller så, Lars Hedfors och Lars
          </note>
          <note>
            Bäckström, att hushållen inte betalar företagens skatter. Det
            är just vad de gör. Hushållen betalar alla skatter, direkt eller
            indirekt. Om man höjer arbetsgivaravgifterna, som socialdemokraterna
            med flit ägnade sig åt under 70- och 80-talen, får vi högre priser.
            Det får vi alla betala. Utländska medborgare och företag som köper
            svenska varor får, om vi höjer arbetsgivaravgifterna, betala högre
            priser, och därför köper de då mindre av svenska varor. Det blir
            därmed färre jobb i Sverige, vilket arbetstagarna och hushållen
            också får betala.
          </note>
          <note>
            Höjer man bolagsskatten, som ni nu vill göra, försöker man öka
            vinstnivåerna för att kompensera sig för detta. Detta leder i
            sin tur till höjda priser.
          </note>
          <note>
            Kan man inte klara detta, leder det till mindre investeringar
            och färre jobb. Direkt eller indirekt betalar hushållen alla skatter,
            men det har ni aldrig velat inse. Ni är på den punkten liksom
          </note>
          <note>
            Vänsterpartiet fast i något slags gammal marxistisk ideologi.
            Det är beklagligt att det fortfarande är så.
          </note>
          <note>
            Det är alltså alltid hushållen som får bära alla skatter, och
            de får också del av alla skattesänkningar, direkt eller indirekt.
            Det är självklart att jag och regeringen i övrigt i nuläget skall
            ägna sig åt att sänka skatten och skapa bättre förutsättningar
            för produktionen i Sverige. Det är nödvändigt.
          </note>
          <note>
            Det har varit märkligt att i tidigare i debatten ha hört Göran
            Persson och nu också Lars Hedfors tala om att förmögenhetsskatten
            skall införas igen, dvs.
          </note>
          <note>
            den skatt som har drivit ut människor ur landet. Jag trodde att
            alla tyckte att det var negativt, men jag har nu förstått att
            det är det som är syftet med den.
          </note>
          <note>
            Man skall införa förmögenhetsskatt för att få kapitalister att
            flytta ut ur Sverige.
          </note>
          <note>
            Om det är något som vi har ont om är det kapitalster. Vi behöver
            fler kapitalister som satsar på att bygga ut företag. Men, Lars
            Hedfors, det skall vara riktiga kapitalister, sådana som satsar
            på produktiva investeringar. Det skall inte vara sådana kapitalister
            som ni skapade under början av 70-talet genom höga marginalskatter,
            som ledde till våldsamma förmögenhetsomfördelningar. De skall
            inte heller vara som den yuppie som satt i en
          </note>
          <note>
            Porsche med en dalmatinerhund på valaffischen från år 1985. Det
            var begynnelsen till den spekulationsekonomi som jag och alla
            andra i regeringen har fått försöka sopa upp efter er.
          </note>
          <note>
            Ni släppte fram en spekulationsbubbla. Ni tillsatte en styrelseordförande
            i Nordbanken, som i tidningar har sagt att han fick i uppdrag
            att sitta som ordförande på sammanträden. Tacka sjutton för att
            man inte klarade att leda Nordbanken på det viset!
          </note>
          <note>
            Ta ansvaret för det! Det skapade spekulationsvinster, och det
            sitter nu tyvärr människor utomlands med hopspekulerade pengar,
            som de egentligen är skyldiga att betala tillbaka i
          </note>
          <note>
            Sverige. Vi gör allt vad vi kan för jaga dem med blåslampa.
          </note>
          <note>
            Men Lars Hedfors har mage att säga att vi inte skulle vara beredda
            att göra något åt vare sig skatteflykt eller ekobrott eller att
            vidta denna typ av åtgärder. Det är klart att vi är det. Vi har
            i handling visat detta. Det är inte vi som ligger bakom spekulationsbubblan
            och de effekter den gav på svensk ekonomi. Men ni vill göra något
            annat i stället. De som satsar på produktiva investeringar skall
            ni köra ut ur Sverige. Lars
          </note>
          <note>
            Hedfors tycker inte att det gör så mycket.
          </note>
          <note>
            Tala om en ansvarslös politik, som verkligen kan drabba de arbetslösa
            hårt! Det är sällan som jag är upprörd när jag går upp i debatt
            i riksdagen, men jag är faktiskt det nu.
          </note>
          <note>
            Jag vill också ställa en fråga till Lars Hedfors. Ni tycker att
            man skall ta ut en kapitalinkomstskatt om
          </note>
          <note>
            30 %. Vad är det som gör att den inte skall gälla för alla kapitalinkomster?
            Jag skulle vilja få en utläggning från Lars Hedfors om två saker
            i en replik till mig.
          </note>
          <note>
            För det första: Tycker han verkligen att det är bra att kapitalister
            lämnar Sverige i stället för att vara kvar här med sin kunskap
            och kompetens, om vi har rätt att beskatt avkastningen av deras
            tillgångar? Också dessa försvinner ju när de flyttar utomlands,
            vilket gör att vi förlorar pengar.
          </note>
          <note>
            För det andra: Den som får en räntebetalning skall enligt er
            uppfattning betala en skatt om 30 %. Om den som driver enskild
            firma får avkastning på de pengar som han sätter in i firman,
            skall denne numera enligt er uppfattning betala 30 % i skatt,
            och vi glädjer oss åt detta. Också en delägare i ett handelsbolag
            vilken får avkastning på de pengar som han sätter in i sitt handelsbolag
            skall betala
          </note>
          <note>
            30 % i skatt på sin kapitalavkastning. Men den som har sina pengar
            i ett aktiebolag skall betala 51 % i skatt. Alternativt skall
            han betala 41 %, om han gör
          </note>
          <note>
            Annellavdrag, vilket han dock inte alltid kan göra.
          </note>
          <note>
            Ni vill ha kvar det avdraget, men vi vet inte riktigt om det
            skall gälla också för gamla investeringar eller om det bara skall
            gälla för nya investeringar.
          </note>
          <note>
            Men varför skall det inte vara 30 % där? Kan Lars
          </note>
          <note>
            Hedfors förklara för mig varför det inte skall vara
          </note>
          <note>
            30 % på alla kapitalinkomster?
          </note>
          <note>
            Det kapital som företagare och finansiärer lägger in i handelsbolag,
            enskilda firmor och aktiebolag -- de senare är inte minst viktiga
            eftersom det är de företag som har en chans att växa -- är grunden
            och förutsättningen för att få de nya jobb som människor behöver.
            Det vill ni förneka dem genom att ha en alltför hög skatt. Förklara
            det för svenska folket, Lars Hedfors!
          </note>
          <note type="speaker">
            Anf. 91 LARS HEDFORS (s) replik:
          </note>
          <note>
            Herr talman! Bo Lundgren tar avslutningsvis upp frågan om dubbelbeskattningen.
            Där har vi krävt att man skall återinföra utdelningsskatten. Men
            vi har också krävt att det s.k. Annellavdraget skall vara kvar.
            Därigenom luckrar vi upp dubbelbeskattningen högst avsevärt, och
            det hade vi gjort redan innan detta började. Vi tycker att det
            är bättre att ha Annellavdraget eftersom det gynnar företaget
            och företagandet. Detta är en socialdemokratisk politik.
          </note>
          <note>
            Vi skall se till att det är gynnsamma villkor för dem som vill
            investera och bygga ut. De som äger kapital klarar sig nog ändå.
            Dem behöver vi inte gynna genom att avskaffa förmögenhetsskatten.
            I all synnerhet som man samtidigt föreslår en kraftig urholkning
            av välfärdssystemet. Det innebär försämringar för de gamla, sjuka,
            arbetslösa osv.
          </note>
          <note>
            Samtidigt skall de som har stora förmögenheter slippa att betala
            skatt på dem. Är det detta Bo
          </note>
          <note>
            Lundgren menar med välfärd?
          </note>
          <note>
            När det gäller detta med kapitalister som lämnar landet vill
            jag erinra Bo Lundgren om att de faktiskt började komma tillbaka
            till landet under den socialdemokratiska perioden. De upplevde
            att politiken i Sverige var så pass stabil och bra att de tyckte
            att det var lämpligt att komma tillbaka. Det sade en del av dem
            själva när de återvände.
          </note>
          <note>
            Sedan skulle jag vilja ställa en fråga till Bo
          </note>
          <note>
            Lundgren. Det är en fråga som jag ställde i mitt inledningsanförande.
            Hur är det egentligen med er inställning till att bekämpa skattebrottslighet?
            Ni verkar kluvna på den punkten. Ni ger med ena handen och tar
            med den andra handen genom att vrida viktiga vapen ur händerna
            på skattemyndigheterna. Hur är det med löftet om 200
          </note>
          <note>
            miljoner kronor för att bekämpa skattebrottsligheten? Hur blev
            det med det? Bo
          </note>
          <note>
            Lundgren har stått här i kammaren och upprepat flera gånger att
            skattemyndigheterna skall få dem.
          </note>
          <note>
            De har fått hälften, 100 miljoner.
          </note>
          <note type="speaker">
            Anf. 92 Statsrådet BO LUNDGREN (m):
          </note>
          <note>
            Herr talman! De 200 miljonerna kommer självfallet att föras över
            till skattemyndigheterna. I övrigt har vi bara sett till att den
            lagstiftning som upprörde hela Sverige 1976 när Ingmar Bergman
            hämtades från Dramaten under pågående verksamhet har ersatts med
            en mer rättssäker hantering. Jag tycker att det är ganska bra
            att vi har kommit så långt.
          </note>
          <note>
            Sedan talar Lars Hedfors försiktigtvis om detta att det kanske
            inte är så bra att kapitalister lämnar landet. Men han stod ju
            i talarstolen sade att det inte gör något om de försvinner, om
            vi driver ut dem. Det går att gå tillbaka till protokollet och
            läsa det.
          </note>
          <note>
            Det skrevs en doktorsavhandling 1990 som handlade just om hur
            människor och kapital emigrerade från Sverige. I den här doktorsavhandlingen
            av någon som jag tror heter
          </note>
          <note>
            Hans Lindqvist gjorde man bedömningen att staten ekonomiskt sett
            i varje fall inte gick plus genom den transaktionen. När det gäller
            kompetens och erfarenhet var det naturligtvis negativt att vi
            tappade dem.
          </note>
          <note>
            Det var så ni drev politiken. Spekulanter gynnades av er politik
            under 70-talet och 80-talet.
          </note>
          <note>
            Finanskrisen var en följd av den släpphänta 80-
          </note>
          <note>
            talspolitiken. Det kan ingen förneka i dag.
          </note>
          <note>
            Men nu skall vi i stället ha produktiva investeringar av människor
            som har kapital, små eller stora tillgångar, in i produktiva företag
            som ger jobb. Då vill ni se till att just det kapitalet skall
            straffbeskattas. Lars Hedfors säger samtidigt att vi skall ha
            Annellavdrag för att luckra upp effekterna.
          </note>
          <note>
            Då erkänner ju Lars Hedfors att vi inte skall ha en dubbelbeskattning.
            Varför skall vi ha en halv eller två tredjedels dubbelbeskattning
            då? Det är väl fel?
          </note>
          <note>
            Dessutom vill ni ha ett system som innebär att man låser in kapitalet
            i existerande företag. Det är inte säkert att det är just de existerande
            företagen som ger de nya jobben för framtiden. Det behövs nya
            branscher och nya företag. Vi skall ju undvika inlåsningseffekter.
            Det var ett av skälen till företagsskattereformen en gång i tiden.
            Varför straffbeskatta det egna kapitalet?
          </note>
          <note type="speaker">
            Anf. 93 LARS HEDFORS (s) replik:
          </note>
          <note>
            Herr talman! Bo Lundgren gör sig, som så ofta, skyldig till felcitat.
            Jag har inte sagt att det inte gör något att kapitalägarna försvinner.
            Jag har sagt att det viktiga är att vi satsar på företagen och
            företagsbeskattningen. Vi måste se till att det blir gynnsamt
            att investera och öka sysselsättningen. Ni gör precis tvärtom.
            Ni höjer skatten för företagen och företagarna med 1,8 miljarder
            kronor. Vi vill sänka den med 5 miljarder kronor. Det kan Bo
          </note>
          <note>
            Lundgren få svart på vitt på.
          </note>
          <note>
            Sedan vill jag ta upp en helt ny fråga med Bo
          </note>
          <note>
            Lundgren. Den 16 december 1993 fattade vi här i kammaren ett
            beslut om företagsbeskattningen. Då var vi mycket kritiska och
            sade att det fanns många orättvisa saker, mycket som strider mot
            skattereformen och mycket som leder till skatteplanering i det.
            Bo Lundgren sade att det ingalunda var så. Det skulle bli ett
            bra förslag.
          </note>
          <note>
            Den 22 december, sex dagar senare, fick vi en skrivelse till
            riksdagen där man ändrade på viktiga saker i detta riksdagsbeslut
            därför att man hade insett att det skulle leda till skatteplanering.
            Är detta stabila spelregler för företagen? Är det bra för företagsamheten
            med en sådan vinglighet, Bo
          </note>
          <note>
            Lundgren? Till yttermera visso finns det i denna skrivelse till
            riksdagen ett förslag om den s.k. JIK-
          </note>
          <note>
            metoden. Man skall införa JIK-metoden i Sverige från den 1 januari.
            Jag skall inte gå in närmare på vad den innebär -- det är för
            invecklat -- men detta skall ske innan man har utrett den.
          </note>
          <note>
            Utredningen som sysslar med detta är inte färdig.
          </note>
          <note>
            Har Bo Lundgren någon kommentar till ett sådant fullständigt
            exempellöst förfarande av en regering?
          </note>
          <note>
            Man vill införa ett förslag innan det är utrett. Det strider
            mot alla principer om att vi vill ha konsekvensanalyser när det
            gäller era förslag. Det tyder på en total förvirring och total
            panik i regeringskansliet.
          </note>
          <note type="speaker">
            Anf. 94 Statsrådet BO LUNDGREN (m):
          </note>
          <note>
            Herr talman! Det heter ju att anfall är bästa försvar.
          </note>
          <note>
            Vi ser det på Lars Hedfors nu. Jag är glad över att kunna skicka
            över ett exemplar av betänkandet om
          </note>
          <note>
            JIK-metoden som presenterades för någon dryg vecka sedan om det
            är så att Lars Hedfors inte själv har uppmärksammat detta.
          </note>
          <note>
            Låt mig sedan säga att det vi gör och har gjort är att fullfölja
            skattereformen. Lars Hedfors säger inte att det är fel av mig
            att påstå att ni vill ha mer än
          </note>
          <note>
            30 % skatt på avkastning på det egna kapitalet i aktiebolagen.
            Det är faktiskt vad Lars Hedfors säger. Han säger att man måste
            luckra upp detta litet grand. Därmed erkänner han att det är ett
            problem med att ha dubbel skatt. Han erkänner att det är ett problem,
            men nu måste han ha ett vapen i valrörelsen. Han måste kunna gå
            ut och säga: Se på regeringen! De sänker ersättningen för arbetslösa,
            och sedan sänker de skatten för aktieägarna.
          </note>
          <note>
            Det är det vapen han vill ha. Nu är det ju svårt att göra detta,
            eftersom ni också har tyckt att en ersättningsnivå på 80 % är
            rimlig, och det går inte att komma längre. Ni lovade mycket för
            några månader sedan. Nu är nu mycket tysta i det avseendet. Man
            kan säga att det är eftertankens kranka blekhet.
          </note>
          <note>
            Till skillnad från er är vi inte intresserade av att diskutera
            80 % eller 90 %. Vi är intresserade av att se till att människor
            får 100 % av lönen i stället genom nya jobb. Det får vi bara om
            vi slutar att straffbeskatta de pengar som ger nya jobb.
          </note>
          <note>
            Sedan säger Lars Hedfors att vi skulle ha lagt fram förslag om
            att höja skatten för företag. Det är väl magstarkt. Hur kan man
            stå här och kritisera oss för att vi sänker skatten för företagen
            och säga att det är fördelningspolitiskt fel och sedan säga att
            vi höjer skatten? Vi har genomfört lindringar som är nödvändiga
            för produktionen, företagen och för företagandet som sådant medan
            ni föreslår kraftfulla höjningar på 8--10 miljarder kronor.
          </note>
          <note type="speaker">
            Anf. 95 LARS BÄCKSTRÖM (v) replik:
          </note>
          <note>
            Herr talman! Jag har två minuter på mig så jag får fatta mig
            kort.
          </note>
          <note>
            Statsrådet sade att han var upprörd. Jag har litet svårt att
            förstå det. Det här ju en klassisk debatt mellan vänster och höger.
            Sedan gör statsrådet något mycket belysande som jag är tacksam
            för.
          </note>
          <note>
            Det finns i alla fall något vi kan vara eniga om.
          </note>
          <note>
            Statsrådet sade att det är hushållen som betalar skatterna. Jag
            håller fullständigt med statsrådet, till
          </note>
          <note>
            100 %. Det är just därför vi i vänstern vill ha progression i
            inkomstbeskattningen. Det är just därför vi vill ha förmögenhetsbeskattning.
            Vi vill ha
          </note>
          <note>
            30 % i kapitalbeskattning på den personliga sidan just för att
            det är hushållen som betalar skatterna.
          </note>
          <note>
            Det finns olika slags hushåll. Jag och min familj är ett hushåll.
            Vi har mindre inkomster än statsrådets familj. Sedan finns det
            kolleger till statsrådet och deras familjer som har mycket mer
            i inkomst än statsrådet, t.ex. näringsministern. Jag tycker att
            jag procentuellt skall betala mindre i skatt än vad statsrådet
            gör. Jag tycker att näringsministern skall betala en högre procentsats
            i skatt än vad statsrådet gör. Vi skall driva fördelningspolitik
            via skatterna just för att det är vi hushåll som betalar.
          </note>
          <note>
            Ni har ju tagit till er och läst OECD-rapporten lika säkert som
            en katt slickar grädde. Men vi skall väl läsa alla OECD-rapporter,
            t.ex. Taxingprofits in a global economy. Häromdagen stod det i
            Financial
          </note>
          <note>
            Times, som statsrådet säkert har någon handläggare som läser,
            att OECD rekommenderar högre skatt på kapital och lägre skatt
            på arbete. Det var ju det jag sade i talarstolen. Statsrådet har
            gjort precis tvärtom och höjt skatten på arbete och sänkt den
            på kapital.
          </note>
          <note type="speaker">
            Anf. 96 Statsrådet BO LUNDGREN (m):
          </note>
          <note>
            Herr talman! Det brukar ofta gå att föra en seriös diskussion
            med Lars Bäckström. Låt oss försöka följa den linjen nu också.
            Det är lättare än att föra en mycket svår diskussionen med någon
            som av rent partipolitiska maktskäl för en debatt om dubbelbeskattning
            och annat.
          </note>
          <note>
            Vi är väl överens om att hushållen betalar alla skatter. Då antar
            jag att vi är överens om att, om man skall sänka skatter i det
            läge vi befinner oss nu skall man i första hand sänka skatter
            som förbättrar produktionens förutsättningar. Det är väl rimligt.
          </note>
          <note>
            Vi är överens om att produktionen är grunden för välfärd. Då
            kan jag inte tänka mig att Lars
          </note>
          <note>
            Bäckström tycker, som Lars Hedfors tidigare, att man t.ex. generellt
            skall höja företagsskatter. Det skulle vara intressant att få
            svar på den frågan.
          </note>
          <note>
            Den största enskilda skattesänkningen vi har genomfört är en
            sänkning av arbetsgivaravgifterna med 18 miljarder, dvs. 4,5 %
            ungefär. Det sänkningen är ungefär detsamma som en momssänkning,
            den går till hushållen i form av lägre priser. Det är en skillnad
            och det är att sänkningen av arbetsgivaravgiften också gynnar
            de varor som säljs utomlands och förbättrar konkurrenskraften.
            En sådan sänkningen av arbetsgivaravgiften är detsamma som en
            momssänkning. Den ger de facto positiva effekter för hushållen.
            Det är viktigt att konstatera det.
          </note>
          <note>
            Om det nu är så, Lars Bäckström, att vi skall få människor att
            bli intresserade av att investera pengar i växande företag, tycker
            Lars Bäckström då att det är rimligt att vi i Sverige skall ha
            en kapitalinkomstbeskattning som gynnar räntebetalningar, ersättning
            till lånat kapital, framför aktieutdelningar och aktievinster
            som är ersättning till sådant kapital som ligger i produktiva
            investeringar i de svenska företagen? Det skulle vara intressant
            att få svar på den frågan.
          </note>
          <note type="speaker">
            Anf. 97 LARS BÄCKSTRÖM (v):
          </note>
          <note>
            Herr talman! Statsrådets fråga utgår ifrån hur vi skall lägga
            ut skattesänkningen. Det är där vi skiljer oss så totalt. Statsrådets
            eget departement har gjort en konsekvenskalkyl som sträcker sig
            från 1987--
          </note>
          <note>
            1988. Den visar att man med extremt positiva antaganden om tillväxt,
            inflation, låg löneutvecklingstakt osv. har en statskuld på 2
            000
          </note>
          <note>
            miljarder 1997/98. I ett sådant läge är det eskapism att tala
            om skattesänkningar. Man kan möjligtvis tala om skatteomläggningar.
            Det var detta jag gjorde.
          </note>
          <note>
            Eftersom vi internationellt sett har låg kapitalbeskattning i
            Sverige kan vi höja den för att minska skatteuttaget på arbete.
            Det är en möjlig hypotes att diskutera. Men om man sänker det
            totala skatteuttaget när man med positiva antaganden går mot ett
            underskott på 2 000
          </note>
          <note>
            miljarder blir jag mycket upprörd, statsrådet. Vi har inte råd
            med sådana resonemang i det här landet längre.
          </note>
          <note>
            Vi måste höja vissa skatter, få fart på tillväxten och spara.
            Det är verkligheten. Beställ den jämförelse som kollegerna på
            norska finansdepartementet har gjort! Det generella draget i världen
            är att de nordiska länderna, som har stark arbetarrörelse, har
            skattat kapital och företag lågt, medan man i
          </note>
          <note>
            USA och i det superkapitalistiska Japan skattar kapitalinkomster
            och företag vida hårdare än i
          </note>
          <note>
            Sverige. Det ger väl en indikation på vad som är möjligt i politiken.
          </note>
          <note type="speaker">
            Anf. 98 Statsrådet BO LUNDGREN (m):
          </note>
          <note>
            Herr talman! Påståendet att andra länder beskattar kapital hårdare
            är en sanning med stark modifikation. Jag tror att man egentligen
            beskattade ränteinkomster med 56 % i Tyskland, men det var ingen
            som betalade enligt den formella skattesatsen. När man införde
            en källskatt på 25 %
          </note>
          <note>
            blev det våldsam kapitalflykt till länder utanför, framför allt
            till Luxemburg, av tyska tillgångar.
          </note>
          <note>
            Skattesatsen var formell och fungerade inte. Det var ingen som
            betalade. Det finns samma exempel från många andra länder.
          </note>
          <note>
            Om vi skall ta en seriös diskussion vill jag säga att
          </note>
          <note>
            Lars Bäckström gör ett stort fel. Statsskulden är summan av de
            underskott vi har i de offentliga finanserna. Det gäller alltså
            att begränsa de offentliga finansernas underskott. De underskotten
            är egentligen tvåfaldiga. Det är dels ett strukturellt underskott;
            det måste vi spara bort. Det andra är ett konjunkturellt underskott;
            det måste vi växa oss ur.
          </note>
          <note>
            Det innebär att vi inte skall ha hinder för framväxten av nya
            jobb. Vi skall se till att skapa bra förutsättningar för produktionen.
            Då får vi snabbast möjligt bort det konjunkturella underskottet.
            Det är en balansgång mellan dessa två underskott. Det är det som
            gör att vi också måste göra skattesänkningar för produktionen.
          </note>
          <note>
            Om jag kommer ihåg reglerna rätt har Lars
          </note>
          <note>
            Bäckström inte rätt till någon ytterligare replik, men vi får
            komma tillbaka till denna diskussion.
          </note>
          <note>
            Kapitalinkomstskattesatsen kan vara 25, 30 eller
          </note>
          <note>
            35 % -- jag har min uppfattning och Lars
          </note>
          <note>
            Bäckström har kanske sin. Frågan är egentligen om man utöver
            den skattesatsen skall beskatta just de pengar som ger nya jobb,
            nämligen kapitalet i aktiebolag, extra mycket. Skall man verkligen
            beskatta det extra mycket i ett läge när man behöver expansion
            och nya jobb? Där är jag helt övertygad om att vi måste se till
            att ha likhet och inte diskriminera det kapital som ger de arbetslösa
            jobb och som minskar de offentliga finansernas underskott och
            därmed förbättrar utvecklingen av statsskulden.
          </note>
          <note type="speaker">
            Anf. 99 KJELL JOHANSSON (fp):
          </note>
          <note>
            Herr talman! I tisdags kväll var riksdagen inbjuden till Stockholms
            bilsalong. Bilindustriföreningen hade dagen till ära trummat ihop
            några verkligt intressanta talare. En av dessa var Metalls nye
            ordförande Göran Johnsson. Jag måste erkänna att jag spetsade
            öronen ordentligt under hans anförande.
          </note>
          <note>
            Där i talarstolen stod plötsligt Metallbasen och talade om det
            goda investeringsklimat som vi nu har fått här i landet. Han talade
            med stort allvar dessutom om att han gärna såg en tredje biltillverkare,
            utöver Saab och Volvo, etablera sig i
          </note>
          <note>
            Sverige.
          </note>
          <note>
            Han sade att det finns två ''d'' som spelar in. Det ena står
            för devalvering, och den vägen är utesluten. Det andra står för
            duktighet. Det var på denna duktighet som Göran Johnsson byggde
            sin framtidstro.
          </note>
          <note>
            Han sade att vi visserligen inte har kommit ned i samma tider
            som våra mesta framgångsrika konkurrenter, men att vi skall komma
            dit. Han menade att vi skulle kunna tillverka en personbil på
            en fjärdedel av den tid som vi behövde för några år sedan.
          </note>
          <note>
            Jag kunde inte låta bli att tänka på den debatt som vi hade här
            i kammaren om företagsbeskattningen strax före jul. Själv talade
            jag då om fördelarna med att vara bäst, t.ex. då det gäller företagsbeskattning.
            Jag sade då att det dock inte räcker, eftersom det är totalbedömningen
            som räknas om vi skall dra till oss utländskt kapital och utländska
            investeringar. Vi har förvisso en bra bit kvar på vägen.
          </note>
          <note>
            Men nog är det intressant att höra dessa tongångar från den nya
            Metallbasen. Det är annat än Lars
          </note>
          <note>
            Hedfors gnäll här i kammaren. Det var inte i går vi hörde någon
            tala i så optimistiska ordalag om möjligheterna till utländska
            investeringar i vårt land. Jag skulle därför vilja fråga Lars
            Hedfors och även Lars Bäckström, som jag debatterade med före
            jul, vad de tror att det faktum att Göran
          </note>
          <note>
            Johnsson talade i så här positiva termer om vår framtid som industrination
            beror på.
          </note>
          <note>
            Jag tvingas erkänna, herr talman, att jag naturligtvis känner
            en malande oro inför
          </note>
          <note>
            Socialdemokraternas hot om att åter införa dubbelbeskattning
            på aktier, höja kapitalskatterna och införa förmögenhetsskatt
            på arbetande kapital.
          </note>
          <note>
            Med sådana hot om att åter stänga inne kapitalet i befintliga
            övermogna företag och att höja kapitalskatter och förmögenhetsskatter
            får man inte hit några utländska investerare. Möjligen kan man
            driva ett antal inhemska företag utanför landets gränser, men
            några nya lär inte komma hit med de signalerna.
          </note>
          <note>
            Jag tycker i likhet med skatteministern att det är beklämmande
            att Socialdemokraterna nu hemfaller åt en billig populism och
            därmed spelar hasard med vårt välstånd.
          </note>
          <note>
            Många har talat om ingångsläget och hur det såg ut i ekonomin
            när regeringen tillträdde. Jag fäste mig vid att Göran Persson
            sade att man när man diskuterar kronkursen skall komma ihåg att
            vi startar från den låga nivå som vi nu gör. Sedan började Göran
            Persson tala om arbetslösheten, men han nämnde aldrig ett ord
            om vilken nivå regeringen startade ifrån där. Det skulle ha varit
            väldigt lätt.
          </note>
          <note>
            Göran Persson är sörmlänning, precis som jag själv.
          </note>
          <note>
            Jag antar att även han får Länsarbetsnämndens rapporter om hur
            läget är i Sörmland. I den näst sista rapporten talade man om
            katastrofåret 1991.
          </note>
          <note>
            Jag började studera siffrorna litet noggrannare.
          </note>
          <note>
            Det visade sig faktiskt att 4 000 människor varslats i Sörmland
            under de tre första kvartalen 1991. Då hade ingen borgare satt
            sin fot i kanslihuset, och
          </note>
          <note>
            Socialdemokraterna hade stått för alla förslag och för hela politiken.
            Dessa varsel gjordes huvudsakligen inom industrin. Den senaste
            rapporten gäller bara en enda månad, så den är naturligtvis inte
            relevant. Men där redovisar man att 20 personer varslats i Sörmland
            inom industrin under januari, som brukar vara en svår månad. Det
            som är väsentligt är att antalet varsel har minskat oavbrutet
            sedan katastrofåret 1991.
          </note>
          <note>
            Herr talman! Jag vill avslutningsvis konstatera att slakten på
            jobben inom industrin började under den socialdemokratiska regeringen
            katastrofåret
          </note>
          <note>
            1991 -- för att använda Länsarbetsnämndens benämning på detta
            år. Den slakten har alltsedan dess minskat oavbrutet. Så står
            det till i Sörmland, och det hoppas jag kunna lära Göran Persson
            vid något tillfälle.
          </note>
          <note type="speaker">
            Anf. 100 LARS HEDFORS (s) replik:
          </note>
          <note>
            Herr talman! Den riktigt stora slakten på sysselsättningen och
            jobben i industrin i Sverige inleddes när en borgerlig regering
            i en klar och tydlig lågkonjunktur satte in det värsta åtstramningsprogram
            som vi har upplevt på väldigt länge. Då blev det slakt på jobb
            i Sverige.
          </note>
          <note>
            Kjell Johansson talar om de stora hoten mot
          </note>
          <note>
            Sverige och syftar på att Socialdemokraterna skulle höja kapitalinkomstskatterna
            och förmögenhetsskatten. Det skulle vara de stora hoten mot utvecklingen
            i Sverige. Jag vill säga till
          </note>
          <note>
            Kjell Johansson att det riktigt stora hotet är att man skapar
            ett polariserat samhälle, dvs. ett samhälle där man hela tiden
            gynnar de mest välbeställda och hela tiden missgynnar de sämst
            ställda. Då blir det så skarpa gränser och stora motsättningar
            i samhället att det blir skadligt. Då får vi oroligheter på arbetsmarknaden.
          </note>
          <note>
            Gå litet grand utanför vårt lands gränser! Lyft blicken över
            horisonten, Kjell Johansson, och se hur det är i de länder där
            denna polarisering -- detta klassamhälle -- finns. Är det detta
            vi vill ha i
          </note>
          <note>
            Sverige? Det verkar som om de borgerliga vill det.
          </note>
          <note>
            Jag skulle vilja ställa en fråga till Kjell Johansson eftersom
            jag har möjligheten. Jag läste en rubrik i
          </note>
          <note>
            Dagens Nyheter i söndags. Det stod så här: 75
          </note>
          <note>
            förändringar har redan undergrävt det nya skattesystemets fundament.
          </note>
          <note>
            Hur kan det komma sig, Kjell Johansson, att ni som var med om
            att genomföra skattereformen nu är med och river upp detta fundament?
            Vi tog ju varandra i hand och lovade att hålla på den här skattereformen.
            Den skulle bli stabil och långvarig.
          </note>
          <note>
            Men det går inte mer än några månader förrän ni är med och river
            upp allt arbete som vi hade lagt ned.
          </note>
          <note type="speaker">
            Anf. 101 KJELL JOHANSSON (fp) replik:
          </note>
          <note>
            Herr talman! Att dessa förändringar skulle ha undergrävt skattereformen
            tvivlar jag verkligen på.
          </note>
          <note>
            Vi har i regeringsställning varit med om att förändra en del
            saker, bl.a.
          </note>
          <note>
            kapitalinkomstbeskattningen, till det bättre för att stärka jobben.
          </note>
          <note>
            Jag vill ta fasta på det som sades om att skapa ett polariserat
            samhälle. Vilket av våra båda partier är det som skapar ett polariserat
            samhälle? Är det vi, som vill införa ett nytt ekonomiskt system
            i stället för det som den traditionella socialdemokratiska politiken
            har fått att kapsejsa fullständigt? Eller är det ni, som nu vill
            utnyttja detta? Ni bankar in detta i människor och missleder dem
            fullständigt i deras tänkande med tal om att gynna människor.
            Det handlar ju om att få hit investeringar, något som är helt
            avgörande för Sveriges framtid.
          </note>
          <note>
            När det gäller åtstramningsprocessen skulle jag vilja tala litet
            om den socialdemokratiska skattemotionen. I den slutar ni med
            att påstå att dynamiska effekter på 15 miljarder skall minska
            budgetunderskottet. När vi utformade den skattereform som Lars
            Hedfors talade om räknade vi försiktigt med 5 miljarder i dynamiska
            effekter.
          </note>
          <note>
            Men detta program, som bara innebär att avgifter läggs på industrin,
            skall åstadkomma 15 miljarder.
          </note>
          <note>
            Om det är möjligt att få sådana dynamiska effekter,
          </note>
          <note>
            Lars Hedfors, vill jag ställa en fråga tillbaka: Går det då att
            åstadkomma större tillväxt genom ännu högre skatter på företagsamhet?
          </note>
          <note type="speaker">
            Anf. 102 LARS HEDFORS (s) replik:
          </note>
          <note>
            Herr talman! Jag tror att man kan få tillväxt om man sätter in
            skattesänkningarna på rätt sätt i företagsamheten. Det är det
            vi menar. Om skattesänkningarna sätts in där de verkligen leder
            till investeringar får vi också en ökad sysselsättning.
          </note>
          <note>
            Men det ger inte förslagen från den borgerliga sidan.
          </note>
          <note>
            Det finns inte någonting som säger att det skulle ge några extra
            jobb att ensidigt sänka skatten på stora förmögenheter och kapitalinkomster
            och att sänka skatten på utdelningar. Sveriges främste expert
            på företagsbeskattning, Jan Södersten, hävdar att det är tvärtom;
            det ger mindre jobb.
          </note>
          <note>
            Vi har inte undergrävt skattereformen, säger Kjell
          </note>
          <note>
            Johansson. Men ni har infört ett antal nya avdrag i skattesystemet.
            Ni har genomfört en kapitalinkomstbeskattning som har lett till
            att vi nu har åtta olika nivåer i kapitalinkomstbeskattningen.
            Det säger sig självt att det är att undergräva skattereformen.
            Det är att öppna för skatteplanering. Det kommer nu att bli inne
            att försöka omvandla högbeskattade inkomster till lågbeskattade,
            precis det elände som vi hade före skattereformen. Det är ni med
            om att införa igen.
          </note>
          <note>
            Jag fick höra något oerhört märkvärdigt av Kjell
          </note>
          <note>
            Johansson, nämligen att det polariserade samhället skulle ha
            uppstått under den socialdemokratiska tiden.
          </note>
          <note>
            Får jag då erinra Kjell Johansson om att vi under vår tid vid
            regeringsmakten t.ex. inte hade någon arbetslöshet? Vi hade inga
            budgetunderskott. De budgetunderskott som ni hade skapat mellan
            1976
          </note>
          <note>
            och 1982 tog vi bort med mycken möda och stort besvär. Vi hade
            en statsskuld som låg stilla. Vi hade inte några stora och växande
            ränteutgifter, sådana som ni nu finansierar genom att skära ned
            på välfärden.
          </note>
          <note>
            Under vår tid hade vi ett samhälle i balans och i harmoni. Det
            var den största tillgången för Sverige.
          </note>
          <note type="speaker">
            Anf. 103 KJELL JOHANSSON (fp) replik:
          </note>
          <note>
            Herr talman! Det var en märklig redovisning; det må jag säga!
            Sanningen är att tillväxten i Sverige blev negativ och dök under
            socialdemokratins sista år. Det var också skälet till den slakt
            på industrijobb som åstadkoms under er tid.
          </note>
          <note>
            Siffrorna som jag nyss redovisade i talarstolen kan kontrolleras
            hos nästan varenda länsarbetsnämnd i hela Sverige, eftersom bilden
            är precis densamma.
          </note>
          <note>
            De visar tydligt att det var under er regeringstid som detta
            hände. Socialsystemen hade pajat, vartenda ett. Vi är tvungna
            att dra ned ersättningsnivåer i nästan varje system, och ni är
            med på det. Detta är det gyllene budgetunderskottet.
          </note>
          <note>
            Jag tittade på den sista budget som Allan Larsson lade fram.
            Visserligen var det en borgerlig regering under en kort tid av
            perioden, men se hur den såg ut! På samma sätt. Enligt den var
            budgetunderskottet på väg att minska ordentligt.
          </note>
          <note>
            Så det var en mycket märklig redovisning Lars
          </note>
          <note>
            Hedfors gav; det får jag säga!
          </note>
          <note>
            Det första brottet mot en kungstanke i denna skattereform begick
            ni när ni började med att differentiera momsen. Det andra brottet,
            mot en av de absoluta kungstankarna i skattereformen, begår ni
            nu, när ni säger att ni vill införa en värnskatt. Nu är inte ens
            det heligaste i skattereformen någonting värt. Förutsättningen
            för att vi över huvud taget satte oss vid förhandlingsbordet var
            ju att vi skulle ha hälften kvar.
          </note>
          <note>
            Jag tycker att ni skall sluta kritisera oss och rannsaka er själva
            litet!
          </note>
          <note type="speaker">
            Anf. 104 LARS BÄCKSTRÖM (v) replik:
          </note>
          <note>
            Herr talman! Kjell Johansson talade om ''när ni differentierade
            momsen''. Det är ju vi inom vänstern som alltid har krävt det,
            och jag måste säga: Äras den som äras bör! Vi tackar regeringen,
            där Kjell Johanssons Folkparti sitter. Det var den som differentierade
            momsen. Äras den som äras bör!
          </note>
          <note>
            Jag tyckte också att Metalls ordförande var befriande positiv.
            Jag är lika positiv till svensk industris möjligheter. Den måste
            återuppbyggas efter att ha tappat hundratusentals arbetstillfällen;
          </note>
          <note>
            det är helt riktigt. Det kommer vi att klara. Men man får inte
            någon återuppbyggd industri enbart genom att sänka skatten för
            aktieägare. Det skapar inte en sådan kraft.
          </note>
          <note>
            Att Metalls ordförande känner en sådan entusiasm beror inte på
            att han har fått skatten på sina aktier sänkt. Han känner den
            styrka som finns ute på arbetsplatserna och som vi kan utveckla,
            näringslivet och det offentliga tillsammans.
          </note>
          <note>
            Se på Ericssons AXE-växlar! De togs fram av
          </note>
          <note>
            Televerket och Ericsson i gott samarbete. Vi inom vänstern säger
            nu: Satsa på informationsteknologi!
          </note>
          <note>
            T.o.m. Carl Bildt är ju inne på samma linje. Visst finns det
            möjligheter.
          </note>
          <note>
            Kjell Johansson, jag har aldrig sagt att den här krisen bara
            är regeringens fel. Det var många kockar som skapade denna soppa.
            Ingredienserna var bl.a. valutaregleringens avskaffande och kreditavregleringar.
            Allt var inte fel, men man gjorde det i fel ordning. Skattereformen
            genomförde man allra sist, så att allt blev jättetokigt! Det var
            som att köra väldigt fort och sedan tvärbromsa med handbroms och
            fotbroms på en gång. Bilen kom i sladd.
          </note>
          <note>
            Ni var ju med om detta. Alla är vi väl skyldiga, även om vi inom
            vänstern är minst skyldiga. Men låt oss nu gå vidare och sluta
            med sänkta skatter som patentmedicin! Det är alldeles omöjligt
            när vi har
          </note>
          <note>
            2 000 miljarder i statsskuld som hotar 1997/98. Sluta med sänkta
            skatter!
          </note>
          <note type="speaker">
            Anf. 105 KJELL JOHANSSON (fp) replik:
          </note>
          <note>
            Herr talman! Ni var med om detta, sade Lars
          </note>
          <note>
            Bäckström. Ja, det är klart att vi var. Skulle vi inte ha genomfört
            någon skattereform bara för att den socialdemokratiska regeringen
            hade gjort saker i fel ordning? Om vi hade stått kvar med det
            gamla skattesystemet -- hur hade det då stått till i Sverige?
          </note>
          <note>
            Det är riktigt att vi effektuerade ett beslut om momsen som riksdagen
            hade fattat. Lars
          </note>
          <note>
            Bäckström sade att man inte uppnår en god utveckling i Sverige
            genom att sänka skatten. Det begriper väl jag att ni inte tycker!
            Ni höjer ju skatten. Och inte nog med det -- ni vill höja skatten
            på företagsamheten med innemot 20 miljarder i er motion.
          </note>
          <note>
            Då tycker jag faktiskt att Lars Bäckström skall förklara för
            mig: Hur skapar man jobb, hur får man företagen att gå bättre
            i Sverige genom att höja uttaget på dem med 20 miljarder?
          </note>
          <note>
            Om detta verkligen är möjligt, Lars Bäckström, förklara då varför
            man skall stanna vid 20 miljarder.
          </note>
          <note>
            Varför inte ta i ordentligt och höja så att vi kan få en riktigt
            blomstrande industri, riktigt blomstrande företag i Sverige?
          </note>
          <note type="speaker">
            Anf. 106 LARS BÄCKSTRÖM (v) replik:
          </note>
          <note>
            Herr talman! Det finns ett kardinalfel, som man brukar ha inom
            Vänstern, där man tror att man med en åtgärd kan lösa sju åtta
            problem. Det stöter jag på. Om man höjer skatten är det givetvis
            inte för att stimulera industrin. Det vore en bisarr tanke. Man
            gör det för att få inkomster till de utgifter man har för skola,
            investeringar etc.
          </note>
          <note>
            Jag kan ge ett belysande exempel på hur man utvecklar industrin.
            Jag är ofta ute i industrin. Jag hade förmånen att sitta på middag
            ihop med David
          </note>
          <note>
            Herman, Saabs nye chef, och en Volvodirektör.
          </note>
          <note>
            Volvodirektören berättade om allt elände, vilka skatter som måste
            sänkas och hur fel det var i socialförsäkringarna. Då sade David
            Herman på bred amerikanska: Jag tycker du har helt fel!
          </note>
          <note>
            Volvodirektören blev upprörd: Har jag fel? Du vet väl att det
            är så här. Felet med dig, sade David
          </note>
          <note>
            Herman, är att du tänker som en politiker. Men jag är företagsledare.
            Jag hanterar den verklighet som råder. Hade jag tänkt som du hade
            ingenting hänt på Saab.
          </note>
          <note>
            Han hade tagit hand om ett företag där industriledarna agerade
            som kravkoncerner -- för att travestera folkpartiuttrycket om
            kravmaskiner.
          </note>
          <note>
            Om ett näringsliv som bara agerar kravkoncerner vill ha skattesänkningar,
            då får man det, men det är inte så säkert att det händer något
            mera.
          </note>
          <note>
            Man behöver duktiga och kompetenta företagsledare, starka fackföreningsledare,
            välutbildad arbetskraft, goda tekniker -- det är där man skapar
            tillväxt: vid ritborden, ute i verkstadshallen. Det är inte genom
            skattepolitik man skapar industriell tillväxt. Det är en alldeles
            omöjlig syn på hur man utvecklar industri. Det finns inte en enda
            forskare i hela världen som tror på det, och det finns ingen praktik
            som styrker det.
          </note>
          <note type="speaker">
            Anf. 107 KJELL JOHANSSON (fp):
          </note>
          <note>
            Herr talman! Jag kan hålla med Lars Bäckström i väldigt mycket
            av det han säger. Jag ser till min glädje att mina år i riksdagen
            inte varit helt bortkastade. Något har faktiskt Lars Bäckström
            tagit upp av allt det resonemang som jag har fört under den här
            tiden.
          </note>
          <note>
            Men detta att man med ett medelmåttigt skattesystem skulle kunna
            dra företag hit till
          </note>
          <note>
            Sverige är den sista punkten som det tycks vara omöjligt att
            få Lars Bäckström att förstå.
          </note>
          <note>
            När ett företag ser att trycket är för hårt i landet och måste
            söka sig en bättre verksamhetsort, då letar man inte efter det
            medelmåttiga. Då söker man efter något som brukar kallas skatteparadis.
            Men eftersom skatteparadisen som regel har så låg teknisk nivå,
            saknar infrastruktur och över huvud taget den kompetens och de
            förutsättningar som behövs, hamnar företagen aldrig i de verkliga
            skatteparadisen, utan man hamnar i den industrialiserade världen.
            Där pågår en konkurrens om industriverksamhet och företagsamhet.
            I den konkurrensen gäller det att ligga i spets, Lars
          </note>
          <note>
            Bäckström, om man vill se sin industri och företagsamhet växa.
            Att ligga någonstans mitt i tabellen ger inget.
          </note>
          <note>
            Det är ingen som säger: Oj, nu är fotbollslaget här som ligger
            mitt i tabellen, nu går vi på fotboll på söndag! Nej, man går
            när det är en toppmatch. I
          </note>
          <note>
            den skall vi vara med. Det skall vi se till i den här regeringen.
          </note>
          <note type="speaker">
            Anf. 108 IVAR FRANZÉN (c):
          </note>
          <note>
            Herr talman! Generellt brukar hävdas att skatter alltid har skadliga
            effekter. Det är korrekt så långt att skatter alltid har styrande
            effekt, men den styrande effekten kan också vara positiv.
          </note>
          <note>
            Regeringens strategi har därför varit att med förtur avskaffa
            eller minska de skatter som har en klart negativ effekt på ekonomisk
            utveckling och på sysselsättning.
          </note>
          <note>
            Det är självklart grannlaga att finna den rätta balansen mellan
            skatternas styrande effekter och en fördelningspolitiskt rättvis
            fördelning av det nödvändiga skatteuttaget. Detta blir särskilt
            besvärligt när effekter av skatteförändringen ofta blir synlig
            först på längre sikt, medan skatteändringen märks omedelbart.
          </note>
          <note>
            De skattesänkningar som vidtagits för att främja sysselsättningsskapande
            investeringar kan i det korta perspektivet upplevas som orättvisa.
            Vi bör då komma ihåg att en av huvudorsakerna till alltför små
            investeringar i svenskt näringsliv i slutet på
          </note>
          <note>
            1980-talet beror på att det var ofördelaktigt att investera i
            svenska företag jämfört med utländska företagsköp. Det är uppenbart
            att den sysselsättningskris vi nu upplever skulle varit väsentligt
            mindre om bekattningen under den aktuella tiden varit mer positiv
            för investeringar i svenskt näringsliv.
          </note>
          <note>
            Vem som slutligen vinner mest på vidtagna förändringar i företagsbeskattningen
            är i dag omöjligt att avgöra. Jag vill ändå hävda att det sannolikt
            blir de som i dag är arbetslösa, men efter hand får arbete i ett
            expanderande näringsliv.
          </note>
          <note>
            ''Miljörelaterad beskattning -- skatteväxling'' är rubriken på
            ett asvsnitt i finansplanen. Det är viktigt att snabbt gå vidare
            med en mer miljöanpassad beskattning. I dagarna föreslås i en
            departementspromemoria förändringar av bl.a.
          </note>
          <note>
            kraftvärmebeskattningen. Det är en tvingande nödvändighet att
            dessa förslag utformas så att effektivare energianvändning och
            en ökad användning av förnybar energi i än högre grad främjas.
          </note>
          <note>
            I detta sammanhang måste också riksdagens upprepade beställningar
            av produktionsanknuten miljökompensation (miljöbonus) för vindkraften
            få en konkret lösning. Den förnyelse av vårt energisystem som
            är nödvändig, även om tidsschemat något kan påverkas av takten
            i kärnkraftsavvecklingen, måste ske på ett effektivt och miljömässigt
            riktigt sätt. Med väl avvägda miljöavgifter och/eller -skatter
            kommer marknaden att på ett rationellt sätt tillgodose såväl miljön
            som effektivitetskraven.
          </note>
          <note>
            Även den mer omfattande skatteväxlingen från skatt på inkomst
            till en miljöskatt, som det talas om i finansplanen, måste snarast
            omsättas i konkret handling. Den utredning som nu tillsätts i
            denna fråga och föreslås vara klar senast vid utgången av
          </note>
          <note>
            1995 måste ges möjlighet att avge delbetänkanden, så att skatteväxlingen
            konkret kan påbörjas långt före 1996.
          </note>
          <note>
            Det finns skäl att poängtera att skatteväxlingen för att få fördelningspolitiskt
            godtagbara effekter måste göras så att låg- och medelinkomsttagarna
            får den största delen av skattesänkningen på arbetsinkomster.
            Höjningen av kommunalt grundavdrag är ett exempel på en skattesänkning
            som ger en sådan effekt.
          </note>
          <note>
            Herr talman! ''Svenska folkets rätt att sig självt beskatta''
            har vi som riksdagmän uppdraget att sköta på bästa sätt. Det klarar
            vi aldrig så bra att det inte finns skäl till kritik. Men det
            är viktigt att vi tillsammans medverkar till en korrekt information
            om vidtagna åtgärders effekter på såväl lång som kort sikt. Först
            då kan vi få svenska folkets stöd för de rätta åtgärderna som
            leder till en positiv utveckling.
          </note>
          <note>
            Det kommer alltid att bland oss finnas olika åsikter om vad som
            är de bästa förändringarna. Det har jag respekt för. Men jag beklagar
            när man mot bättre vetande av rent taktiska skäl misstänkliggör
            och motarbetar åtgärder. Jag hävdar, herr talman, att det är ett
            sätt att missbruka det uppdrag som vi har fått av svenska folket.
          </note>
          <note type="speaker">
            Anf. 109 LARS HEDFORS (s) replik:
          </note>
          <note>
            Herr talman! Jag skulle i all stillsamhet vilja ställa några
            frågor till Ivar Franzén. Han säger att de skattesänkningar som
            regeringen har föreslagit är till för att avskaffa negativa effekter
            på sysselsättningen. Vilka negativa effekter på sysselsättningen
            har t.ex. förmögenhetsskatten?
          </note>
          <note>
            Vilka negativa effekter på sysselsättningen har utdelningsskatten
            på aktier? Vi vet att det kostar ungefär 2 miljarder kronor att
            avskaffa utdelningsskatten. Vi vet att investeringseffekten blir
            ungefär 800 miljoner kronor. Det kan inte bli särskilt många jobb
            av det. Vilka negativa effekter har t.ex. förmögenhetsskatten
            haft på sysselsättningen?
          </note>
          <note>
            Jag träffade ett antal centerpartister under valrörelsen 1991,
            Ivar Franzén. Jag minns hur de attackerade oss socialdemokrater.
            De sade att skattereformen var fördelningspolitiskt orättvis.
          </note>
          <note>
            Den gick ut över de svaga i samhället. De sade att de angrep
            oss socialdemokrater från vänster.
          </note>
          <note>
            Då blir min nästa fråga till Ivar Franzén följande. På vilket
            sätt har skattereformen blivit rättvisare i dag efter två och
            ett halvt års centerpartistisk medverkan i regeringen?
          </note>
          <note type="speaker">
            Anf. 110 IVAR FRANZÉN (c) replik:
          </note>
          <note>
            Herr talman! Jag tror att Lars Hedfors och jag är väldigt överens
            om att det måste finnas arbetande kapital för att skapa arbetstillfällen.
            Det finns också fullständigt fria kapitalströmmar. Det innebär
            att kapitalet söker sig dit där de förmånligaste villkoren finns.
            Om vi vill ha ett öppet Europa kan vi göra litet åt detta, annat
            än att se till att det är fördelaktigt att ha arbetande kapital
            i Sverige.
          </note>
          <note>
            Detta är grunden för de åtgärder som har vidtagits när det gäller
            kapitalbeskattningen.
          </note>
          <note>
            Lars Hedfors kan aldrig bestrida att det tidigare var alltför
            mycket utlandsinvesteringar. Det var något av en flykt i fråga
            om arbetande kapital från Sverige till utlandet -- det var fördelaktigare.
            Det går inte att bevisa här och nu att vidtagna åtgärder har gett
            dessa effekter -- även om tendenserna är mycket klara. Men om
            några år tror jag att vi tillsammans kan konstatera att de vidtagna
            förändringarna i beskattningen -- aktieutdelning och förmögenhetsskatt
            -- har gjort Sverige till ett investeringsland. Det är basen för
            att Sverige skall bli ett sysselsättningsland.
          </note>
          <note>
            Vidare har vi frågan om rättvisa. I skattereformen är sysselsättningen,
            möjligheten till arbete och trygghet det viktigaste i fråga om
            rättvisereformer.
          </note>
          <note type="speaker">
            Anf. 111 LARS HEDFORS (s) replik:
          </note>
          <note>
            Herr talman! Jag blev inte riktigt klok på det sista.
          </note>
          <note>
            Men jag tolkar det på bästa sättet, nämligen att Ivar
          </note>
          <note>
            Franzén tycker att skattereformen var rättvis och bra. Men varför
            hojtade ni i valrörelsen 1991 om att den var orättvis? Den frågan
            har Ivar Franzén ännu inte svarat på.
          </note>
          <note>
            Jag håller naturligtvis med Ivar Franzén om att det måste finnas
            arbetande kapital. Vi socialdemokrater tycker t.o.m. att det arbetande
            kapitalet skall stimuleras och gynnas, dvs. det kapital som gör
            nytta i företagen. Det skall investeras och leda till sysselsättning.
            Vi håller naturligtvis också med om att kapitalet söker sig dig
            där de förmånligaste villkoren finns.
          </note>
          <note>
            Jag hävdar att villkoren blev förmånligare i Sverige efter skattereformen.
            Sverige fick världens förmånligaste bolagsbeskattning. Lars Bäckström
            har tidigare visat att vi inte hade kapitalskatter som var högre
            än omvärldens. Då kunde kapitalet söka sig hit. En och annan kapitalägare
            flyttade härifrån.
          </note>
          <note>
            Men kapitalet kom till våra företag, därför att det lönade sig
            att använda pengarna i företagen. Det är det som är det viktiga.
          </note>
          <note type="speaker">
            Anf. 112 IVAR FRANZÉN (c) replik:
          </note>
          <note>
            Herr talman! Snabbrundan mot slutet blev kanske inte så lättförståelig.
            En justering som har gjorts,
          </note>
          <note>
            Lars Hedfors, är sänkningen av matmomsen. Det var en av de frågor
            som var väsentlig och en del av den kritik vi hade mot skattereformen.
            Det var lågoch medelinkomsttagarna som missgynnades. Vår grundinställning
            till skattereformen och dess brister har inte förändrats annat
            än på de punkter där vi har lyckats rätta till dem i efterhand.
          </note>
          <note>
            Jag försökte lyfta fram hur vi på ett konkret sätt måste angripa
            den sysselsättningsbrist som finns i
          </note>
          <note>
            Sverige. Att öka sysselsättningen är ett övergripande skäl för
            åtgärder även på skatteområdet. Vi måste i första hand åtgärda
            de problemen och inte gräva ner oss i gamla men i och för sig
            viktiga detaljer.
          </note>
          <note>
            Därför har vi sett vår medverkan i regeringen som ytterligt väsentlig.
            Sverige skall återigen få full sysselsättning. Då måste vi ge
            kapitalet en möjlighet att göra investeringar med gynsamma villkor.
            Det är enkelt och lättförståeligt, och det begriper Lars Hedfors.
          </note>
          <note type="speaker">
            Anf. 113 LARS BÄCKSTRÖM (v) replik:
          </note>
          <note>
            Herr talman! Jag satt och lyssnade på Ivar Franzéns anförande
            om 80-talet. Det var som att höra frågeställare på de vänstermöten
            som jag brukar delta i. De brukar säga: ''På 80-talet flydde kapitalet
            och investerade utomlands. Det skulle vi ha stoppat.'' Jag brukar
            säga att det rådde överhettning på 80-talet. Hade kapitalet stannat
            i
          </note>
          <note>
            Sverige hade överhettningen blivit ännu större. En del av överhettningen
            länkades av, Ivar Franzén.
          </note>
          <note>
            Det var inte fråga om att det investerades otroligt litet på
            80-talet. Överhettningen betydde att det investerades mycket och
            att det var hög aktivitet i ekonomin. Men det investerades på
            fel sätt i gamla mogna industribranscher. Det blev inlåsningar.
          </note>
          <note>
            Bl.a. var det för mycket byggande. Det fanns inte skatteinstrument
            som dämpade överaktiviteten på hotell- och konferenslokaler. Så
            var det, Ivar
          </note>
          <note>
            Franzén. Ge inte en felaktig historieskrivning, Ivar
          </note>
          <note>
            Franzén.
          </note>
          <note>
            Storbritannien hade låg skatt. Men där är arbetslösheten jättehög.
            Det råder inte något sådant samband, Ivar Franzén. Efter skatteomläggningen
            blev, internationellt sett, skatten låg även på kapitalinkomster
            i Sverige.
          </note>
          <note>
            Tidigare var det bara på bolagsinkomster. Men efter skattereformen
            blev det så.
          </note>
          <note>
            Hur påverkar det fördelningspolitiken, Ivar
          </note>
          <note>
            Franzén, när ni höjer mervärdesskatten, ökar skatten på arbetsinkomster
            och sänker den på aktievinster? Fördelningspolitiken och sysselsättningen
            lär ni inte påverka.
          </note>
          <note type="speaker">
            Anf. 114 IVAR FRANZÉN (c) replik:
          </note>
          <note>
            Herr talman! Vi är alla -- även Lars Bäckström --
          </note>
          <note>
            medvetna om att den effektivisering, produktivitetsökning, som
            har skett i efterhand hade varit precis lika möjlig i slutet av
            80-talet och de första åren på 90-talet om investeringarna hade
            gjorts i Sverige. Då hade inte flaskhalsarna och överhettningen
            uppstått. Det finns, Lars
          </note>
          <note>
            Bäckström, helt uppenbart ett samband med att det inte blev denna
            produktivitetsutveckling, vilket berodde på att investeringarna
            och tillväxten i näringslivet uteblev.
          </note>
          <note>
            Det går att skylla på en del andra saker. Det fanns orimliga
            krav på löneökningar osv. De utgjorde också en hämsko i utvecklingen.
            Hade vi haft dessa arbetstillfällen i Sverige -- som vi medverkade
            till att skapa i utlandet -- hade vi inte haft någon sysselsättningskris
            i dag, Lars Bäckström. Jag tror att vi skall vara överens om dessa
            enkla fakta.
          </note>
          <note>
            Jag har mycket klart erkänt att i det korta perspektivet kan
            de åtgärder vi har medverkat till upplevas som orättvisa.
          </note>
          <note>
            Jag tror att vi som riksdagsmän måste ha den moralen. Vi har
            fått förtroendet på uppdrag av svenska folket att försöka titta
            runt hörnet och se vad detta kan ge på sikt. Bara för att komma
            åt varandra får vi inte försöka dölja eller ge missledande information.
            Vi måste tala om att detta kortsiktigt innebär vissa mindre rättvisa
            effekter, men att vi på sikt tror på effekterna.
          </note>
          <note>
            Verkligheten må sedan utvisa om vi har rätt.
          </note>
          <note type="speaker">
            Anf. 115 LARS BÄCKSTRÖM (v):
          </note>
          <note>
            Herr talman! Det ligger en stor poäng i att titta bakom hörnet.
            Man kan titta bakom nästa hörn och t.o.m. bakom vägkröken och
            se 1987--1988 och besinna det enkla faktum -- som är min stora
            poäng i den här debatten -- att vi måste spara, att vi måste öka
            tillväxten och att vi inte har råd med skattesänkningar.
          </note>
          <note>
            Er regering, Ivar Franzén, säger att ni har råd med skattesänkningar
            och att det handlar om någon sorts strukturellt underskott. Ivar
            Franzén är road av snabbräkning, det vet jag. Varje arbetslös
            kostar
          </note>
          <note>
            150 000 kronor; det är ju en rätt rejäl summa. Om vi tar bort
            600 000 arbetslösa får vi väl 90 miljarder i inkomst? Underskottet
            ligger på 200 miljarder.
          </note>
          <note>
            Det är då bara 110 miljarder kvar. Med det perspektivet talar
            ni om att sänka skatterna. Det är det som är så rysligt. Om vi
            hade haft råd med detta hade vi kanske kunnat titta bakom kröken
            och hoppas. Men vi har inte råd att chansa med skattesänkningar.
            Ni har gjort det under många år;
          </note>
          <note>
            nu är det dags att sluta. Nu är det dags att fördela om. Man
            kan sänka och höja småskatter. Får ni i
          </note>
          <note>
            Centern förresten igenom miljöskatten på bensin som ni vill ha?
          </note>
          <note>
            Vi har talat så mycket om skattereformen och vem som egentligen
            var för och emot den. Jag börjar tycka att Vänsterpartiet är det
            parti som är åtminstone näst mest anhängare av den nu för tiden.
            Vad tycker Ivar Franzén om den bedömningen?
          </note>
          <note type="speaker">
            Anf. 116 IVAR FRANZÉN (c):
          </note>
          <note>
            Herr talman! Det är just för att få en chans att skapa de 600
            000 nya jobben som vi måste vidta dessa stimulerande åtgärder
            för investeringar och för att få det kapital som utgör grunden
            för de arbetstillfällena. Egentligen, Lars Bäckström, har vi inte
            så skilda meningar i den här frågan. Vi har olika åsikt om vilka
            effekterna blir.
          </note>
          <note>
            Signalerna från regeringen att skatterna måste vara finansierade
            uppfattar jag lika starkt. När det gäller växlingen mellan arbetsskatt
            och miljöskatt handlar det om att inte höja det totala skattetrycket.
            Som jag uppfattar regeringens politik är det inte fråga om att
            i nuläget göra några dramatiska skattesänkningar, utan det handlar
            om att omfördela. Det gäller att genom olika insatser försöka
            få in den skatt som vi har beslutat om här i riksdagen.
          </note>
          <note>
            När det gäller frågan om vem som är mest anhängare av skattereformen
            vill jag säga att jag har kvar de ståndpunkter vi hade när reformen
            kom till. Det fanns brister -- det finns det alltid. Jag är själv
            så generös att jag brukar säga att hur bra vi än är -- vare sig
            det gäller socialdemokrater, moderater eller vänsterpartister
            -- kan vi aldrig göra saker och ting så väl att det inte finns
            plats för viss kritik. Men vi skall vara ärliga mot oss själva
            och svenska folket, och också erkänna att de åtgärder vi vidtar
            på sikt har effekter som är så värdefulla att vi kanske har skäl
            att försvara att de i dag inte uppfyller alla tänkbara krav.
          </note>
          <note type="speaker">
            Anf. 117 HARRY STAAF (kds):
          </note>
          <note>
            Herr talman! Jag minns en lektion i skolan för 32 år sedan. Vår
            lärare i geoteknik lämnade katedern, tog kritan och gick fram
            till svarta tavlan. Så sade han till oss elever: Nu skall jag
            förklara skillnaden mellan borgerlig politik och socialdemokratisk
            politik. Sedan ritade han en svagt uppåtgående sinuskurva. Därefter
            drog han en rak linje. Den krokiga linjen skulle vara borgerlig
            politik. Den raka linjen stod för socialdemokratisk politik.
          </note>
          <note>
            Ända till mitten av 1980-talet tyckte jag att den bilden stämde
            rätt väl. Men efter två och ett halvt år i riksdagen tycker jag
            inte längre så. Visst fick bilden en törn under överbryggningspolitikens
            dagar på 1970-talet. Men när jag upplevde överbryggningspolitiken
            tyckte jag att den var rätt.
          </note>
          <note>
            Herr talman! I fyra allmänpolitiska debatter har jag valt att
            presentera kristdemokraternas skattepolitik. I dag tänkte jag
            få till stånd en dialog om den krokiga linjen i socialdemokraternas
            oppositionspolitik.
          </note>
          <note>
            SIFO-mätningen i januari 1991 visade att socialdemokraterna kunde
            räkna med ett stöd i valmanskåren på ca 32 %. Den klena uppslutningen
            kring 1990 års regeringspolitik berodde på resultatet av 1980-talets
            politiska missgrepp, men också på ett missnöje med den mycket
            kraftiga omsvängning av politiken som bedömdes för att få Sverige
            på rätt väg.
          </note>
          <note>
            Jag tycker att socialdemokraterna därefter har varit mycket skickliga
            på att vältra över missnöjet med den då förda politiken på nuvarande
            regering. Man gör det med olika beskrivningar.
          </note>
          <note>
            Jag skall belysa det med några exempel från socialdemokraternas
            ekonomiska partimotion i år.
          </note>
          <note>
            När det gäller skatterna vill man gärna ge sken av att vi genomfört
            ett stort antal ofinansierade skattesänkningar. Men samtidigt
            summerar man på s. 16 i motionen de sänkta skatterna till 45 miljarder
            och de höjda skatterna till 43 miljarder. Det är alltså inte så
            stor skillnad.
          </note>
          <note>
            På s. 17 talar man om att höginkomsttagarna har fått stora skattesänkningar.
            Det har de förvisso fått, men det var genom de skattesänkningar
            som genomfördes av socialdemokraterna innan jag kom till riksdagen.
            De riksdagar jag har deltagit i har skärpt inkomstskatterna för
            höginkomsttagarna.
          </note>
          <note>
            På s. 2 talas det om att pensionärerna har fått höjd skatt. Lars
            Hedfors upprepade det påståendet. Är det verkligen korrekt? Jag
            skulle vilja att Lars
          </note>
          <note>
            Hedfors exemplifierar det. I krisuppgörelsen, där regering och
            opposition var eniga, fick pensionärerna ta en del. Men det mesta
            var utebliven kompensation för 1992 års prishöjningar.
          </note>
          <note>
            Är det inte i stället så att man under den nuvarande regeringen
            har kompenserat pensionärerna --
          </note>
          <note>
            genom höjning av de kommunala bostadstilläggen -- för skattehöjningar
            i boendet, som medförde höjda hyror?
          </note>
          <note>
            Socialdemokraterna administrerade under 1980-
          </note>
          <note>
            talet en våldsam kapitalexport -- 250 miljarder -- till utlandet,
            utan motsvarande sparande i landet.
          </note>
          <note>
            Tvärtom ökade -- allt enligt den socialdemokratiska motionen
            -- hushållens skuldsättning med 300
          </note>
          <note>
            miljarder på fyra år. Socialdemokraternas mycket sent påtänkta
            motåtgärder förändrade bilden för ett sparande. Detta sparande
            har ökat under nuvarande regering och befinner sig i dag på en
            hyfsad nivå. Detta sparande kritiseras i den socialdemokratiska
            motionen. På s. 11 får vi veta att bl.a. skatteavdraget för individuellt
            pensionssparande och begränsningen av ränteavdraget till 25 %
            är åtgärder som har minskat efterfrågan och ökat arbetslösheten.
            Är detta sant?
          </note>
          <note>
            Och är det i så fall regeringens fel?
          </note>
          <note>
            Förändringen i det individuella pensionssparandet genomfördes
            den 1 januari i år och har varit i kraft drygt en månad. Sänkningen
            till 25 % träder i kraft nästa år.
          </note>
          <note>
            Är det möjligen så att några åtgärder har påverkat arbetslösheten
            och konsumtionen? Det måste i så fall vara Socialdemokraternas
            sänkning av ränteavdragets värde från 50 till 30 %.
          </note>
          <note type="speaker">
            Anf. 118 LARS HEDFORS (s) replik:
          </note>
          <note>
            Herr talman! Det var en gruvlig salva. Jag noterade med stor
            tillfredsställelse att Harry Staaf berättade om sin gamle lärares
            beskrivning av skillnaden mellan borgerlig politik och socialdemokratisk
            politik, där den raka linjen representerade den socialdemokratiska
            politiken. Det var läraren i geoteknik som sade detta, och då
            måste det vara sant, eftersom han verkligen står på fast grund.
          </note>
          <note>
            Sedan gör Harry Staaf det som jag så ofta har hört andra göra:
            han lägger skulden för allt ont som händer i dag på den socialdemokratiska
            politiken.
          </note>
          <note>
            Får jag då bara erinra om vad som hände under vår tid vid makten.
            Då sjönk budgetunderskottet väldigt kraftigt, då ökade investeringarna,
            då ökade sysselsättningen -- arbetslösheten var nere på 1 % --,
            då höjdes reallönerna och då började vi sänka inflationen, genom
            Rehnbergavtalet.
          </note>
          <note>
            Nu har vi haft en borgerlig regering i två och ett halvt år.
            Det man började med att göra, mitt i brinnande lågkonjunktur,
            var att strama åt politiken. Det är det som har gjort att vi nu
            befinner oss i en mycket obehaglig situation.
          </note>
          <note>
            Jag vill också citera en person, som Harry Staaf förmodligen
            uppskattar, nämligen Olaus Petri. Han påstås en gång ha sagt så
            här: ''Man kan misslyckas med mycket, men misslyckad blir man
            först när man skyller ifrån sig.''
          </note>
          <note type="speaker">
            Anf. 119 HARRY STAAF (kds) replik:
          </note>
          <note>
            Herr talman! ''Misslyckad blir man först när man skyller ifrån
            sig.'' Så hård ville inte jag vara. Jag ville visa att ni socialdemokrater
            försöker skylla vissa saker på regeringen som ni själva är ansvariga
            för. Exemplen finns alltså i er motion.
          </note>
          <note>
            Jag måste säga att jag uppskattar en hel del av vad den socialdemokratiska
            regeringen gjorde under
          </note>
          <note>
            80-talet. Till en del hade ni tur, och till en del var ni skickliga.
            Men ni begick de stora misstagen i slutet av 80-talet. Lars Hedfors
            talade själv om att reallönerna höjdes. Var det då rimligt att
            föra en politik som dessutom ökade hushållens skuldsättning? När
            reallönerna höjdes hade det varit ett ypperligt tillfälle att
            både stimulera sparandet och försöka amortera statsskulden. Det
            skulle ni ha kunnat göra.
          </note>
          <note type="speaker">
            Anf. 120 LARS HEDFORS (s) replik:
          </note>
          <note>
            Herr talman! Det var just det vi gjorde. Vi stimulerade sparandet,
            genom skattereformen. Vi lyckades faktiskt under vår period med
            konststycket att så smått börja amortera den statsskuld som hade
            byggts upp mellan 1976 och
          </note>
          <note>
            1982. Det var vår stora bedrift, och den borde
          </note>
          <note>
            Harry Staaf försöka uppskatta litet grand.
          </note>
          <note>
            Harry Staaf påstod att man på den borgerliga sidan inte hade
            genomfört ofinansierade skattesänkningar. Jag tror inte att vi
            i skatteutskottet har behandlat en enda borgerlig proposition
            om skatter utan att vi har haft anledning att klaga på att det
            har varit dåligt redovisat hur åtgärderna skall finansieras. Det
            är väl självklart att skattesänkningarna är dåligt finansierade
            när budgetunderskottet växer --
          </note>
          <note>
            annars hade detta inte upppstått.
          </note>
          <note type="speaker">
            Anf. 121 HARRY STAAF (kds) replik:
          </note>
          <note>
            Herr talman! Vad jag talade om var alltså att sparandet borde
            ha stimulerats i slutet av 80-talet.
          </note>
          <note>
            Lars Hedfors sade att skattereformen stimulerade sparandet, men
            det var ju 1990 och senare. Det gick alltså tre förlorade år.
          </note>
          <note>
            Sedan skedde det en kraftig överkonsumtion med lånade medel.
            Detta gav ökade momsintäkter. Ett lån är egentligen bara någonting
            som man har tagit från framtiden. På sätt och vis lånade ni momsintäkterna
            från framtiden utan att bokföra dem på framtiden. Det var det
            stora misstaget.
          </note>
          <note type="speaker">
            Anf. 122 BENGT SILFVERSTRAND (s):
          </note>
          <note>
            Herr talman! Bo Lundgren sade att han var upprörd över socialdemokratisk
            skattepolitik. Kjell
          </note>
          <note>
            Johanssons röst närmade sig i vissa passager i hans anförande
            falsett. Jag skall med några citat ur skrifterna göra ett försök
            att lätta upp humöret något.
          </note>
          <note>
            I den lilla skriften En soffliggares dagbok från 1968
          </note>
          <note>
            skrev Tage Danielsson under onsdagen den 4
          </note>
          <note>
            september följande:
          </note>
          <note>
            ''Direktör Hugo Lindgren i Lindgrens Plåtslageri
          </note>
          <note>
            AB måste få sin skatt sänkt med några tusen kronor. Annars kan
            han inte bereda plåtslagare
          </note>
          <note>
            Erik Karlsson arbete. Det måste löna sig för direktör Hugo Lindgren
            att arbeta, annars får han ingen lust att utföra allt det arbete
            som det innebär att ha plåtslagare Erik Karlsson anställd.
          </note>
          <note>
            Plåtslagare Erik Karlssons skattelättnad blir däremot nästan
            ingen. För honom lönar det sej nämligen ändå att arbeta, eftersom
            han, om direktör Hugo Lindgren inte finge någon skattelättnad,
            skulle bli friställd. Dessutom måste vi som bekant ha ett starkare
            försvar, och det kostar pengar, så för plåtslagare Erik Karlsson
            kan det tyvärr inte bli fråga om någon nämnvärd skattelindring.
            Om däremot direktör Hugo
          </note>
          <note>
            Lindgren får skatten sänkt, så ökas hans lust att tillverka plåt
            för försvaret, vilket är bra och demokratiskt. Därmed försvaras
            ju nämligen även plåtslagare Erik Karlsson mot anfall från öster.''
          </note>
          <note>
            Det går en nästan obruten linje mellan denna drygt
          </note>
          <note>
            25 år gamla moderata skattefilosofi och dagens borgerliga regeringspolitik.
            Förnyelsen, i den mån den över huvud taget finns, består i att
            blygsamma skattesänkningar för småfolket har blivit kraftiga skattehöjningar,
            och skattesänkningarna för de välbeställda har sin tyngdpunkt
            i passiva kapitalinkomster och spekulativa placeringar. Med socialdemokratisk
            politik får både den vanlige löntagaren och småföretagaren som
            investerar och bygger ut sin verksamhet lägre skatt.
          </note>
          <note>
            Skattereformen, detta Folkpartiets stolta torn, är nu totalt
            sönderskjuten. Reformens grundval var ju att skapa likvärdig beskattning
            av kapital och arbete. Denna grund är fullständigt uppriven i
            och med att regeringen har höjt skatten på arbete och konsumtion,
            medan den sänkt skatten kraftigt på kapital och framför allt aktieinnehav.
          </note>
          <note>
            Mycket talar för att höginkomsttagare blivit rejält överkompenserade
            genom skattereformen och att denna är kraftigt underfinansierad.
            Därför behövs nu en grundlig utvärdering av skattereformen, inte
            minst från fördelningspolitisk synpunkt. Skulle farhågorna om
            fördelningspolitiska orättvisor besannas måste en mer permanent
            höjning av skatten på högre inkomster övervägas.
          </note>
          <note>
            I detta sammanhang vill jag ställa några frågor till
          </note>
          <note>
            Folkpartiets representant i debatten, Kjell
          </note>
          <note>
            Johansson: Betraktar Folkpartiet, som tidigare slagits hårt för
            skatteneutralitet mellan arbete och kapital, sänkningarna av kapitalskatter
            av olika slag som tillfälliga eller permanenta? Hur kan
          </note>
          <note>
            Folkpartiet t.ex. acceptera ett återinförande av kvittningsrätten,
            dvs. att man åter få dra av underskott i jordbruk och företag
            från löneinkomster? Vilka samhällsintressen, Kjell
          </note>
          <note>
            Johansson, gagnas av att det åter blir möjligt, eller snarare
            lättare, att nolltaxera?
          </note>
          <note>
            Ett annat fördelningspolitiskt problem är egenavgifterna i dess
            nuvarande utformning. Den borgerliga regeringens beslut innebär
            att en löntagare med en inkomst på 14 000 kr per månad redan nästa
            år kommer att få betala ca 6 600 kr i avdragsgilla egenavgifter.
            Som bl.a. RRV:s undersöknings visat får egenavgifterna i sjuk-
            och arbetslöshetsförsäkringarna en helt oacceptabel fördelningsprofil.
            Denna förskjutning av betalningsbördan från högre till lägre inkomsttagare
            är från vår synpunkt helt oacceptabel.
          </note>
          <note>
            Om egenavgifter, som ju egentligen inte är något annat än rena
            skatter, över huvud taget skall finnas kvar som ett inslag i finansieringen
            av våra socialförsäkringar, måste de ha en solidarisk fördelningsprofil,
            dvs. tas ut efter ekonomisk bärkraft.
          </note>
          <note>
            Är Folkpartiet, och för all del också Centern och kds beredda
            att medverka till att egenavgiften utformas som en icke avdragsgill
            nettoavgift av rätteviseskäl, lika för alla?
          </note>
          <note>
            Nu har det gått så långt att även Sveriges biskopar ser sig föranlåtna
            att ta upp, kommentera och kritisera regeringens omvända fördelningspolitik.
          </note>
          <note>
            Det borde väl vara något som åtminstone får kds ledamöter att
            en aning höja på ögonbrynen.
          </note>
          <note>
            Med hänvisning till första Mosebok skriver biskoparna bl.a följande:
            ''När Josef genom sin betrodda ställning fick möjlighet att planera
            för hushållningen med Egyptens tillgångar byggde systemet på mat
            för alla. Inte genom tillväxt, med tanke på den väntade knappheten
            i framtiden, utan genom delande. Under sju goda år togs en femtedel
            undan och lades till förråden för en jämn fördelning under de
            förväntade sju magra åren. Det var ett planekonomiskt ansvarstagande
            för hela folkgemenskapen som räddade landet i ett läge där fria
            marknadskrafter hade varit förödande för folkflertalet, om än
            också säkert mycket inkomstbringande för några få. Exempel på
            det senare finns både från vår egen samtid och i tidigare århundraden.''
          </note>
          <note>
            Just det! Och för att än en gång citera Tage
          </note>
          <note>
            Danielsson: ''Den här konstiga filosofin om att det måste löna
            sej mera för somliga att arbeta än för andra verkar direkt vissen,
            för att inte säja avsågad.''
          </note>
          <note type="speaker">
            Anf. 123 HARRY STAAF (kds) replik:
          </note>
          <note>
            Herr talman! Bengt Silfverstrand tar upp två saker:
          </note>
          <note>
            dels biskoparnas brev, dels Josef som rikshushållare i Egypten.
          </note>
          <note>
            Om jag inte minns alldeles fel kritiserade biskoparna den kapitalistiska
            ordningen och fördelningen av resurserna främst i u-länderna.
          </note>
          <note>
            Sverige gör väl ändå sitt bästa för att fördela utvecklingsbistånd
            till dessa länder?
          </note>
          <note>
            Vad gäller rikshushållaren Josefs system, bör man observera konsekvenserna
            av det. Under de sju goda åren samlade man säd, för att ha säd
            under de förväntade dåliga åren. Men det står också vad som hände.
            Farao var den som samlade in säden. Sedan såldes den till medborgarna.
            När medborgarna inte längre hade pengar att köpa säd för, fick
            de sälja sig som slavar till Farao. De blev alltså slavar i ett
            statssystem. Att hamna i en sådan situation är mycket allvarligt.
          </note>
          <note type="speaker">
            Anf. 124 BENGT SILFVERSTRAND (s)
          </note>
          <note>
            replik:
          </note>
          <note>
            Herr talman! Låt oss inte fördjupa oss i det här resonemanget!
            Men låt oss konstatera det som
          </note>
          <note>
            Harry Staaf säkert är medveten om, nämligen att poängen är det
            märkliga i att ett parti som i valrörelsen så varmt och för många
            trovärdigt talar om rättvisa -- man säger att man inte skall samla
            mask och mal som förtär utan verkligen så vakt om och hjälpa de
            behövande i olika sammanhang -- inte gör det. Det finns riksdagsledamöter
            från kds som nu insett att kds inte var det parti som man skulle
            satsa på om man kämpar för rättvisa. De har också tagit sin mats
            ur skolan, eller är åtminstone på väg att göra det.
          </note>
          <note>
            Det är anmärkningsvärt att ett parti som kds som har rättvisa
            som ett honnörsord kan sitta tillsammans med moderater i en regering
            och till hundra procent stödja denna orättvisa skattepolitik.
            Man tar från de behövande, försämrar ersättningsnivåerna i försäkringssystemet,
            samtidigt som man delar ut gåvor till ren spekulation. Man delar
            inte ut till arbetare och företagande, vilket vi socialdemokrater
            vill göra. Det har vi lagt fram förslag om.
          </note>
          <note>
            Att återinföra möjligheten att nolltaxera vore värt en kommentar
            från Harry Staaf. Hur kan man på ett så dåligt sätt leva upp till
            sin politiska retorik?
          </note>
          <note type="speaker">
            Anf. 125 HARRY STAAF (kds) replik:
          </note>
          <u who="unknown" xml:id="i-7e2215fd9e1a92c1-0">
            <seg>
              t
            </seg>
          </u>
          <note>
            Herr talman! Det är en viss fördel om folk håller sig till sanningen
            när man debatterar med dem. Mig veterligen har ingen riksdagsledamot
            i kds tänkt lämna partiet och avsvärja sig partiets politik.
          </note>
          <note>
            Däremot tror jag att Bengt Silfverstrand har uppfattat situationen
            precis rätt när han säger att kristdemokraterna arbetar för rättvisan;
            det försöker vi faktiskt att göra.
          </note>
          <note>
            Vad gäller att dela med sig, vill jag erinra om att vår biståndsminister
            Alf Svensson aktivt bidragit till att höja biståndet. Det kan
            man också utläsa av denna budget. Det har också försports mig
            -- jag vet dess värre ej om det är sant -- att det vid krisuppgörelsens
            överläggningar var Silfverstrands parti som ville gå oerhört hårt
            fram när det gällde att dra ned på biståndet.
          </note>
          <note type="speaker">
            Anf. 126 BENGT SILFVERSTRAND (s)
          </note>
          <note>
            replik:
          </note>
          <note>
            Herr talman! Det finns företrädare för kds i riksdagen som har
            varit så pass rakryggiga och hederliga att de med tanke på vad
            som hänt på sjukvårdsområdet har erkänt att det inte var alls
            den politik som de tänkt sig att kds skulle vara med och administrera.
            Det är ett erkännande så gott som något.
          </note>
          <note>
            Kds arbetar för rättvisa. Vilka konkreta resultat när det gäller
            skattepolitiken, Harry Staaf, har detta tagit sig uttryck i i
            riksdagen?
          </note>
          <note>
            Är det rättvist att höja skatten på arbete och delvis på arbetande
            kapital och samtidigt sänka skatten på aktieägande och aktievinster?
            Är det det som kds menar med rättvisa? Det är i så fall en mycket
            märklig tolkning som varken stämmer överens med biskopsbrev eller
            med hur vanligt enkelt folk resonerar.
          </note>
          <note type="speaker">
            Anf. 127 KJELL JOHANSSON (fp) replik:
          </note>
          <note>
            Herr talman! Jag skall göra så gott jag kan för att svara på
            de frågor som Bengt Silfverstrand ställde.
          </note>
          <note>
            Jag börjar med frågan om skatteneutraliteten mellan arbete och
            kapital. Jag rekommenderar
          </note>
          <note>
            Bengt Silfverstrand att läsa Erik Åsbrinks svar till mig vid
            en utfrågning om skattereformen innan den genomfördes. Jag ställde
            frågan om huruvida kapitalbeskattningen kunde behållas i detta
            skick.
          </note>
          <note>
            Fritt tolkat sade Erik Åsbrink: Det är en mycket svår fråga.
            Det internationella beroendet är mycket stort och frågan måste
            följas mycket noggrant. Han sade också att han var beredd att
            i en framtid se över detta -- tror jag med reservation för mitt
            dåliga minne.
          </note>
          <note>
            På frågan om huruvida den kapitalbeskattning som nu införs skall
            bli permanent eller ej vill jag säga att den självfallet kan komma
            att ändras i detalj. Men inriktningen att dubbelbeskattning skall
            avskaffas har Folkpartiet stått för under många år. Förslaget
            nämndes t.o.m. vid något enstaka tillfälle under diskussionerna
            om skattereformen. Det nämndes mest på skämt, eftersom vi begrep
            att det inte var lönt att tala med socialdemokraterna i denna
            fråga.
          </note>
          <note>
            Vad gäller kvittningsrätten har Bengt Silfverstrand fått något
            om bakfoten. Det är inte alls omöjligt att i dagens skattesystem
            nolltaxera. Man kan göra det under förutsättning att man har inkomst
            i en förvärvskälla utan inkomst i en annan. Om utgifterna för
            inkomstens förvärvande är lika stora som inkomsten, blir inkomsten
            noll. Det vi nu åsyftar är att vid två förvärvskällor med förluster
            i den ena och inkomster i den andra medge kvittning under förutsättningen
            att det handlar om att starta nya företag. Jag tror att Bengt
            Silfverstrand håller med mig om att det i dag är ganska väsentligt
            att nya företag startas. Denna möjlighet, denna fördel, får man
            under fem år.
          </note>
          <note type="speaker">
            Anf. 128 BENGT SILFVERSTRAND (s)
          </note>
          <note>
            replik:
          </note>
          <note>
            Herr talman! Nej, Kjell Johansson, jag har inte fått detta om
            bakfoten. Jag kan konstatera att efter det att skattereformen
            infördes och man likställde beskattning av kapital och arbete
            minskade den skatteplanering och nolltaxering kraftigt som tidigare
            var mycket vanlig. Nu återfår man en kvittningsrätt, vilket under
            alla förhållanden innebär att man ökar möjligheten att spekulera
            och skatteplanera. Därom torde det inte råda något tvivel.
          </note>
          <note>
            Kjell Johansson försäker slingra sig i frågan om huruvida Folkpartiet
            står fast vid principen om likvärdig beskattning av kapital och
            arbete eller inte genom att hänvisa till internationella förhållanden.
            Efter det att skattereformen infördes med de skattesatser som
            då åsattes bl.a. kapital fick vi ur internationell synpunkt en
            mycket konkurrenskraftig företagsbeskattning. Jag satt med i Företagsskatteutredningen.
            Folkpartiets representant var på varje punkt överens med socialdemokraterna
            om att det här var rimligt.
          </note>
          <note>
            De som försökte företräda särintressena i den skatteutredningen
            var faktiskt Moderaterna och
          </note>
          <note>
            LRF. De lade fram förslag som skulle innebära att om det var
            fråga om en vanlig svensk herrgårdsost innan skattereformen så
            skulle det bli en schweizerost med ungefär tio gånger så många
            hål efteråt. Vid det tillfället stod Folkpartiet rycken.
          </note>
          <note>
            Sedan kom Folkpartiet med i en borgerlig regering, och då gav
            man upp de här viktiga principerna.
          </note>
          <note>
            Kjell Johansson svarade inte på frågan om hur han ser på egenavgifterna?
            Skall vi ha kvar nuvarande orättvisa fördelning av egenavgifterna
            eller är Kjell
          </note>
          <note>
            Johansson beredd att medverka till ett nettoavdrag på det sätt
            som jag beskrev?
          </note>
          <note type="speaker">
            Anf. 129 KJELL JOHANSSON (fp) replik:
          </note>
          <note>
            Herr talman! Det är helt riktigt att jag inte hann med alla frågor,
            eftersom min taletid tog slut. Det skulle möjligen ha gått om
            jag hade fått dem i förväg.
          </note>
          <note>
            Nej, jag har inte försökt slingra mig när det gäller det internationella
            beroendet. Det var Erik
          </note>
          <note>
            Åsbrink som talade. Jag har aldrig haft förmågan att få mina
            åsikter uttryckta genom hans mun. Det var hans svar som jag relaterade
            till.
          </note>
          <note>
            Det är inget som helst tvivel om att man nu kan skatteplanera
            och kanske t.o.m. nolltaxera. Med de otroligt rigorösa bestämmelser
            som är fogade till möjligheten att kvitta avdrag för förluster
            när man startar ett företag mot inkomst av tjänst tror jag att
            det blir ytterligt svårt att hitta någon möjlighet att skatteplanera
            i det avseendet.
          </note>
          <note>
            Frågan om egenavgifterna är mycket intressant.
          </note>
          <note>
            Bengt Silfverstrand kommer med en mycket intressant öppning.
            Han vill att egenavgifterna skall följa inkomsten. Ni har ju drivit
            linjen att det skall finnas ett tak. Man skall betala avgifter
            men man skall inte ha någon förmån av dem. Om ni har ändrat er
            på den punkten, så vill inte jag här stänga möjligheten att i
            en framtid finna andra lösningar än dem vi har i dag.
          </note>
          <note type="speaker">
            Anf. 130 BENGT SILFVERSTRAND (s)
          </note>
          <note>
            replik:
          </note>
          <note>
            Herr talman! Det finns självfallet vissa möjligheter att skatteplanera
            även i dagens system. Ett helt vattentätt system bör vi ur demokratisk
            synpunkt aldrig ha. Däremot finns det ingen anledning att luckra
            upp skattesystemet ytterligare genom att införa en kvittningsrätt
            som kommer att medföra ökad skatteplanering.
          </note>
          <note>
            Kjell Johansson måste vara medveten om problemen att kontrollera
            kvittningsrätten. Efter många år i skatteutskottet måste han ha
            en viss erfarenhet av det. Vi får inte heller glömma bort att
            vi på nytt skall införa ett besvärligt byråkratiskt system för
            kontroll.
          </note>
          <note>
            Så till egenavgifterna. I pensionsarbetsgruppen har man från
            Folkpartiets sida redan varit med om att kompromissa. Man har
            accepterat att man även tar ut avgifter över det s.k. taket. Vari
            ligger det orimliga, Kjell Johansson? Det är väl rimligt att de
            som har de största möjligheterna, de som är de bäst ställda och
            de som har högre inkomster också får vara med och betala solidariskt
            till dem som har det sämre ställt?
          </note>
          <note>
            Som det nu ser ut -- det var utomordentligt bra att
          </note>
          <note>
            Riksrevionsverket kom med den här bekräftelsen just nu -- håller
            vi på att skapa ett skattesystem och ett avgiftssystem i Sverige
            som innebär att man vältrar över skattebördan från personer med
            högre inkomster till personer med lägre inkomster. Detta sker
            i en tid då vi har fyra borgerliga partier i regeringsställning.
            Folkpartiet som tidigare var så aktivt på skatteneutralitetens
            område är nu helt med på den moderata orättvisa skattepolitikens
            skuta.
          </note>
          <note>
            Välfärdspolitik
          </note>
          <note type="speaker">
            Anf. 131 BIRGITTA DAHL (s):
          </note>
          <note>
            Herr talman! Hur väl ett samhälle fungerar speglas i barnens
            levnadsvillkor. I Sverige har vi länge fört en politik för att
            ge alla barn en trygg och utvecklande uppväxt.
          </note>
          <note>
            Den här politiken har gett resultat. En rad internationella studier
            visar att barn -- och kvinnor -- i Sverige mår bättre och utvecklas
            bättre än barn någon annanstans i världen. Födelsetalen är bland
            de högsta i industrivärlden -- trots att nästan alla småbarnsmammor
            arbetar -- just därför att vi har funnit en modell som fungerar
            för hur kvinnor och män skall kunna kombinera föräldraskap med
            yrkesarbete och medborgarskap.
          </note>
          <note>
            En av dessa studier visar att det inte finns något land där barn
            fått eller får så mycket tid och uppmärksamhet från vuxna -- såväl
            föräldrar som andra vuxna -- som Sverige. Det var just det som
            var meningen med föräldraförsäkringen, barnomsorgen, skolreformerna,
            kultur och fritidspolitiken.
          </note>
          <note>
            Men nu angrips allt detta. Regeringen kallar sina åtgärder för
            en ''valfrihetsrevolution''. I
          </note>
          <note>
            verkligheten minskar valfriheten, medan segregationen ökar och
            allt fler barn far illa.
          </note>
          <note>
            Privatiseringen forceras fram, och resurserna till den offentliga
            verksamheten minskar. En undersökning av
          </note>
          <note>
            Kommunaltjänstemannaförbundet visar att barnen
          </note>
          <note>
            ''betalade'' över 40 % av besparingarna i kommunerna 1993.
          </note>
          <note>
            I en annan undersökning, som den socialdemokratiska riksdagsgruppen
            gjort i 13
          </note>
          <note>
            kommuner med 1,5 miljoner invånare, redovisas med förfärande
            tydlighet hur den omvända Robin
          </note>
          <note>
            Hood-politik, som i dag drar fram över landet, går ut över barnen
            -- och särskilt de mest utsatta och sårbara barnen.
          </note>
          <note>
            I de kommuner och kommundelar där det finns flest barn med behov
            av mycket och aktivt vuxenstöd för att de skall få en chans till
            ett bra liv, är också den andel vuxna som är helt eller delvis
            beroende av socialhjälp särskilt stor. Den gruppen ökar lavinartat
            på grund av arbetslösheten. Därför tas nu allt större andel av
            resurserna i dessa områden från verksamheter för barnen till socialhjälp
            åt arbetslösa vuxna. Kvaliteten sjunker i kommunernas barnverksamheter.
            Det blir allt färre vuxna kring barnen. Skyddsnäten brister.
          </note>
          <note>
            Resursstarka föräldrar flyttar från området eller tar sin peng
            och sina barn och sätter dem i privata alternativ. Kvar blir de
            barn som behöver mest, men nu får minst i en sorts ''de bortvaldas
            segregation'' som börjar bli verklighet i Sverige.
          </note>
          <note>
            Klassamhället är på väg tillbaka -- och det syns tydligast i
            barnens villkor.
          </note>
          <note>
            Sverige var ett av de första länderna som skrev på
          </note>
          <note>
            FN:s konvention om barnens rättigheter, i juni
          </note>
          <note>
            1990. Konventionen slår fast att varje land är skyldigt att efter
            måttet av sin förmåga göra sitt yttersta för att säkerställa goda
            levnadsvillkor för barnen. Större krav ställs med rätta på nationer
            med större resurser.
          </note>
          <note>
            Vårt land befinner sig i ett svårt ekonomiskt läge.
          </note>
          <note>
            Men ingen kan försvara att detta så hårt skall drabba barnen!
            I Carl Bildts och Bengt
          </note>
          <note>
            Westerbergs Sverige lever vi inte upp till FN:s barnkonvention.
          </note>
          <note>
            I Carl Bildts och Bengt Westerbergs Sverige är man i full färd
            med att förstöra den unika familjepolitiken, som är till för att
            ge barn, kvinnor och män ett bättre och rikare liv.
          </note>
          <note>
            Vi socialdemokrater tänker göra allt för att bekämpa den politiken!
          </note>
          <note>
            Vi säger nej till varje form av vårdnadsbidrag! Och vi tänker
            omedelbart riva upp ett eventuellt beslut om vårdnadsbidrag, om
            vi vinner valet.
          </note>
          <note>
            Vi säger nej till alla former av pigavdrag! Vi tänker inte medverka
            till att kvinno- och vårdarbeten görs till andra klassens jobb
            som man inte kan försörja sig på som en fri och självständig människa.
          </note>
          <note>
            Vi säger nej till lagar och regler som ytterligare skulle försvaga
            kvinnornas ställning på arbetsmarknaden i ett läge där kvinnor
            redan diskrimineras därför att de kan behöva vara barnlediga eller
            hemma med sjukt barn.
          </note>
          <note>
            Vi socialdemokrater vill stärka kvinnornas ställning i politik
            och arbetsliv samt männens roll och ansvar i hemmet. Därför vill
            vi ha en bra föräldraförsäkring med pappamånad.
          </note>
          <note>
            Vi vill stärka skyddsnäten kring barnen.
          </note>
          <note>
            Därför prioriterar vi insatser för barnen i vårt budgetalternativ.
            Vi har under stor vånda tagit beslutet att sänka ersättningen
            i föräldraförsäkringen till 80 %. Men de resurser som då frigörs
            skall inte användas till att täcka kostnaderna för vårdnadsbidraget
            eller budgetunderskottet. De skall gå till de verksamheter som
            är viktiga för att varje barn skall få den bästa starten i livet.
          </note>
          <note>
            Vi föreslår att de 20 000 personer som varslats om uppsägning
            skall få behålla sina jobb. Det handlar framför allt om kvinnor
            som arbetar med vård och omsorg.
          </note>
          <note>
            Vi föreslår ett socialt inriktat ROT-program på 4
          </note>
          <note>
            miljarder kronor för upprustning, handikappanpassning och allergisanering
            av bostäder i barnrika områden från miljonprogrammet. Vi föreslår
            att 10 miljoner kronor satsas på konstnärlig utsmyckning i bostadsområden.
          </note>
          <note>
            Vi vill att ytterligare 4 000 elever skall få ett tredje gymnasieår.
            Vi vill inte bara gå med på begränsningar i hemspråksundervisningen.
          </note>
          <note>
            Vi lägger fram ett särskilt barnkulturprogram på drygt 22 miljoner
            kronor och föreslår att 2 miljoner kronor skall anslås till barn-
            och ungdomsorganisationer som arbetar med barn till flyktingar
            och invandrare. Vi anslår 65 miljoner kronor för särskilda kulturinsatser
            för barnen.
          </note>
          <note>
            Herr talman! Så visar vi socialdemokrater att vi särskilt i hårda
            tider när det är ont om resurser vill värna skyddsnäten kring
            barnen!
          </note>
          <note type="speaker">
            Anf. 132 ARNE JANSSON (nyd):
          </note>
          <note>
            Herr talman! Jag har många gånger förundrats över regeringens
            handläggning av riksdagsbeslut och utskottsskrivningar.
          </note>
          <note>
            Riksdagen fastställer utskottsbetänkandenas hemställanpunkter.
            I vissa fall sker det efter omröstning. Detta skall så att säga
            utgöra en beställning till regeringen att verkställa fattat beslut.
          </note>
          <note>
            Kommer en motion till ett utskott från s.k. fel håll har den
            liten chans att tränga igenom -- oavsett innehållet. Man har avskärmat
            verkligheten, dvs.
          </note>
          <note>
            de människor som berörs av besluten, och ser mera till politiken.
          </note>
          <note>
            Är motionen alltför bra -- dvs. den skulle egentligen ha lett
            till en hemställanpunkt -- kan man klara sig undan detta genom
            s.k. positiva skrivningar i utskottets betänkande. Utskottets
            mandat, som bygger på sittande regering, har i uppgift att få
            igenom propositionen i ograverat skick.
          </note>
          <note>
            Propositionen är nämligen det allra bästa!
          </note>
          <note>
            Det skall erkännas att utskottet i vissa sällsynta fall gör misstag
            och släpper igenom en motion. Då föreligger alltid någon bakomvarande
            politisk taktik. Men var kommer då människan in i bilden?
          </note>
          <note>
            Det är människan som det hela egentligen handlar om. Speciellt
            inom området socialförsäkringar kan preferensen för partipolitiken
            slå hårt och orättvist.
          </note>
          <note>
            Människan kommer många gånger i andra hand.
          </note>
          <note>
            Ett typexempel där politik går före människan är försämringen
            för långtidssjukskrivna. Den 1 juli
          </note>
          <note>
            1993 sänktes deras sjukpenning till 70 %. Detta var en krisuppgörelse
            mellan regeringen och
          </note>
          <note>
            Socialdemokraterna. Motivet var ursprungligen att spara pengar
            åt staten.
          </note>
          <note>
            När man närmare synade krisöverenskommelsen kom man underfund
            om att detta inte skulle göra några besparingar. I stället skulle
            en
          </note>
          <note>
            ''morotseffekt'' skapas. Genom s.k. medicinsk rehabilitering
            skulle de drabbade kunna komma upp till 80 % -- de skulle få ett
            incitament för en aktiv rehabilitering.
          </note>
          <note>
            När detta betänkande gick igenom riksdagen anförde jag bl.a.:
            Med de konstateranden som utskottet gör i sin skrivning borde
            även denna proposition egentligen ha rönt samma öde som den som
            föreslog höjd pensionsålder -- dvs. avslag.
          </note>
          <note>
            Grunden för mitt påstående var att utskottet bl.a.
          </note>
          <note>
            enhälligt konstaterade att besparingarna -- om det nu blir några
            -- kommer att bli blygsamma i förhållande till vad som tidigare
            beräknats, att ställningstagandet kan påskynda en förtidspensionering
            och att de som redan har det svårt kommer att drabbas ytterligare.
          </note>
          <note>
            Varför då stödja utskottets betänkande som vi inom
          </note>
          <note>
            Ny demokrati var så kritiska mot? Jo, det kunde ligga en hel
            del i att individen självmant vill påskynda sin rehabilitering
            där möjlighet föreligger samt att utskottet hade förmänskligat
            propositionen genom att uttrycka att en enskild person som vill
            ha rehabilitering och inte kan få sådan heller inte skall få kompensationsnivån
            nedsatt till 70 % samt att regeringen -- och detta är det viktigaste
            -- snarast skall utvärdera effekterna av nivåsänkningen till 70
            %.
          </note>
          <note>
            Dessutom betonade jag särskilt: Det enda jag har emot denna sista
            skrivning är det synnerligen diffusa begreppet ''snarast möjligt''.
          </note>
          <note>
            Trots att det hade informerats mig att ett sådant uttryck till
            regeringen innebär mycket hög prioritet skulle jag med tanke på
            ärendets känslighet samt den orättvisa som kan uppstå hos de drabbade
            hellre ha sett tidpunkten fastställd till riksdagens första arbetsmånad
            hösten 1993, dvs. vecka 40.
          </note>
          <note>
            Vid denna tidpunkt borde utvärderingen vara klar för utskottets
            bearbetning.
          </note>
          <note>
            Tyvärr måste ju en utvärdering ta sin tid -- det förstår vi alla.
            Men fyra fem månader borde vara tillräckligt i ett så här känsligt
            ärende.
          </note>
          <note>
            Detta framförde jag i plenum för drygt nio månader sedan!
          </note>
          <note>
            Vad har då hänt för de långtidssjuka som av ett diffust politiskt
            beslut har drabbats av en tioprocentig nivåsänkning i sjukpenningen,
            vars effekt noga skulle följas upp och snarast möjligt utvärderas?
          </note>
          <note>
            Då jag i mitten av november frågade sjukvårdsministern vad som
            hade hänt med utvärderingen fick jag till svar: Det har gått för
            kort tid för att en meningsfull utvärdering skall kunna ske.
          </note>
          <note>
            Av regeringens regleringsbrev till
          </note>
          <note>
            Riksförsäkringsverket framgår att redovisning kommer att ske
            först i samband med anslagsframställningen, dvs. i augusti 1994,
            alltså
          </note>
          <note>
            14 månader senare.
          </note>
          <note>
            Trots detta kunde Riksförsäkringsverket och övriga berörda instanser
            vid en hearing i början av december 1993, alltså endast någon
            vecka efter det att jag ställt min fråga till sjukvårdsministern,
            redan då i stort sett belägga att teori och praktik inte hör ihop,
            att hela 70-procentsreformen var ett fiasko som förorsakat onödigt
            mänskligt lidande och att förtidspensioneringen hade ökat dramatiskt.
          </note>
          <note>
            Hur lång tid kommer det därefter att ta för regeringen att rätta
            till detta felaktiga beslut som alla känner till men som regeringen
            tydligen kommer att känna till först till hösten?
          </note>
          <note>
            Ny demokrati har agerat och motionerat om en återgång till de
            ursprungliga 80 procenten.
          </note>
          <note>
            Utskottsskrivningar av typen ''angeläget att följa upp och snarast
            möjligt utvärdera'', ''förutsätter att frågan skyndsamt blir föremål
            för prövning'',
          </note>
          <note>
            ''angeläget att denna fråga behandlas med förtur''
          </note>
          <note>
            etc. är egentligen bara tomt prat.
          </note>
          <note>
            Herr talman! Jag anser att då besluten rör människor som redan
            har det mycket svårt, dvs.
          </note>
          <note>
            sjuka och invalidiserade, får politiska skrivningar och beslut
            inte bara vara tomt politikertugg. Jag kräver, och kommer att
            verka för, en ändring i denna fråga.
          </note>
          <note type="speaker">
            Anf. 133 ROLF L NILSON (v):
          </note>
          <note>
            Herr talman! Det svenska generella välfärdssystemet har varit
            någonting som Sverige har kunnat vara stolt över. Det har varit
            god reklam för landet. Det har varit något som har använts som
            en förebild för andra länder som har velat bygga upp ett rättvist
            och demokratiskt samhälle.
          </note>
          <note>
            Alla bekänner sig mer eller mindre till det generella välfärdssystemet.
            Men den bild av detta välfärdssystem som framträder för offentligheten
            är rätt skamfilad.
          </note>
          <note>
            I ett generellt välfärdssystem ingår det en sjukvård som är tillgänglig
            för alla till låg kostnad och som man kan lita på. Man kan lita
            på att man får god teknisk vård och att man får god omvårdnad.
          </note>
          <note>
            Den bilden håller på att rämna nu. Medierna -- TV, radio och
            tidningar från olika delar av landet -- är fyllda med bilder på
            och reportage om överbelagda sjukhusavdelningar. Det är patienter
            med svåra sjukdomar som ligger trångt, som ligger i korridorerna,
            som ligger i sköljrum. Det förekommer uttalanden från läkare som
            betonar att situationen är ohållbar. Annan personal säger att
            det bara är spring. Det är bara det mest nödvändiga man hinner
            med och knappt det. Omvårdnaden, den viktiga delen av en mänsklig
            och effektiv sjukvård, får stå tillbaka.
          </note>
          <note>
            Det här beskrivs av regeringen, bl.a. av Bo
          </note>
          <note>
            Könberg, som om det huvudsakligen var ett administrativt problem.
            Man kan inte använda de resurser man har ute i landstingen på
            ett korrekt sätt. Man kan inte göra prioriteringar.
          </note>
          <note>
            Jag tror att det är en orättvis beskrivning av situationen. Det
            har gjorts stora insatser för att rationalisera den svenska sjukvården.
            Den är effektiv och billig. Frågan är om man inte har passerat
            smärtgränsen vad gäller besparingar och administrativa lösningar
            på de problem man står inför.
          </note>
          <note>
            Vår uppfattning i Vänsterpartiet är att det behövs resurser,
            framför allt till personalförstärkningar, för att klara de problem
            som vi står inför nu. Vår uppfattning, som får stöd av fakta,
            är att detta inte är fråga om akuta problem som uppstått tillfälligt.
          </note>
          <note>
            Det är belastningar som kommer att finnas framöver. Därför har
            vi i vår budget satt av pengar för ökade insatser till kommunerna
            och landstingen, för att de skall klara de nödvändiga kostnader
            som de måste ta för att öka personalen och återupprätta en väl
            fungerande sjukvård. Vi anser att de reformer, t.ex. husläkarreformen,
            som har genomförts av regeringen inte är ett bra sätt att effektivisera
            sjukvården på, utan snarast utgör en fördyring och en ineffektivisering
            av sjukvården.
          </note>
          <note>
            Birgitta Dahl tog i sitt anförande upp barnens situation. Det
            är nödvändigt att vi har en välfärdspolitik där det går att förena
            föräldraskap och yrkesverksamhet för män och för kvinnor. Den
            stora reformen på familjepolitikens område som regeringen föreslår
            i årets budget, införande av vårdnadsbidrag, är ett steg i motsatt
            riktning. Det är en signal till föräldrarna, till kvinnorna i
            första hand, att de skall hålla sig hemma och borta från arbetsmarknaden.
            Det är inte en reform som ökar valfriheten om man ser på samhället
            som helhet.
          </note>
          <note>
            Det är snarast en reform som minskar valfriheten och försvårar
            jämställdhetsarbetet i samhället.
          </note>
          <note>
            En viktig och bra del i regeringens politik är det arbete man
            har bedrivit för att följa upp
          </note>
          <note>
            Handikapputredningens förslag. Det är nödvändigt att vi går vidare
            med de generella insatserna, att vi skapar ett samhälle som är
            tillgängligt för alla. Jag välkomnar förslagen om handikappombudsman.
          </note>
          <note>
            Jag välkomnar de förslag som går vidare.
          </note>
          <note>
            Handikapputredningen har aktualiserat ett par saker som är mer
            principiella. Det gäller att skapa rättigheter för medborgarna.
            Vi inför rätten till vissa speciellt definierade förmåner i LSS-lagen.
          </note>
          <note>
            Beslutet om rättighet till barnomsorg är också ett steg i rätt
            riktning. Jag tror att det är nödvändigt att fortsätta ett arbete
            där man ökar och stärker individernas rättigheter när man samtidigt
            gör de sociala insatserna och välfärdssystemet mer flexibla och
            mer anpassade för individernas direkta personliga behov.
          </note>
          <note type="speaker">
            Anf. 134 Statsrådet BO KÖNBERG (fp):
          </note>
          <note>
            Herr talman! Ämnet för den här debatten är välfärdspolitik. Med
            välfärdspolitik menar många av oss det samhällsbygge som ägt rum
            och som kallas för välfärdsstaten. I den inkluderas enligt min
            uppfattning två tunga delar. Den ena är att vi skall ha en bra
            skola, bra barnomsorg, bra sjukvård och bra äldreomsorg till låga
            eller inga avgifter, så att de står öppna för alla som behöver.
            Den andra är att ha välutvecklade och klokt uppbyggda socialförsäkringssystem
            av olika slag.
          </note>
          <note>
            Snart har det gått två och ett halvt år sedan den nuvarande regeringen
            tillträdde. Det finns anledning att i en debatt av den här typen
            försöka summera litet grand vad som har hänt under de åren. Är
            det så, som man brukat varna för från socialdemokratiskt håll
            och Vänsterpartihåll, att en borgerlig regering skulle leda till
            en rasering av välfärden?
          </note>
          <note>
            Inom sjuk- och äldrevården, som jag tänkte uppehålla mig vid
            vad gäller själva den offentligfinansierade servicen som en del
            av välfärdsstaten, har det ägt rum en intensiv reformverksamhet
            under senare år. Samtidigt har vi genomlidit den värsta ekonomiska
            krisen på två generationer i vårt land, en period där bl.a. våra
            gemensamma producerade tillgångar har minskat.
          </note>
          <note>
            Om man ser på det reformarbete som har bedrivits sedan slutet
            av 80-talet, nästan jämt pådrivet från borgerligt håll, har det
            handlat om sådana saker som att kraftigt öka valfriheten inom
            den offentligt finansierade sjuk- och äldreomsorgen. Det har handlat
            om att se till att de operationsköer som i decennier har plågat
            svensk sjukvård mycket kraftigt har reducerats och på många håll
            helt försvunnit. Det har handlat om att bygga ut en ordning i
            vår primärvård som innebär att alla de i vårt land som vill ha
            en direkt personlig kontakt med en allmänläkare eller en person
            med motsvarande utbildning skall få den möjligheten --
          </note>
          <note>
            husläkarsystemet. Just nu handlar det om att vi inom regeringskansliet
            förbereder förslag om en förbättring av den svenska psykiatrin.
            Samtidigt som dessa reformer har genomförts har, som jag nämnde,
            samhällsekonomin sviktat och resurserna till sjukvården minskat
            något.
          </note>
          <note>
            Det finns förstås många hundratusen, för att inte säga miljoner
            bilder av svensk sjukvård. Varje år äger det rum kanske 25 miljoner
            kontakter mellan medborgare som söker hjälp och vårdpersonal som
            på olika sätt försöker ge den hjälpen. Det finns förstås alla
            möjliga bilder att hämta från den mångskiftande verkligheten.
          </note>
          <note>
            En del av de här sakerna går att mäta, exempelvis köerna till
            operationer. Det råder inget tvivel om att situationen är avsevärt
            bättre än den någonsin har varit förut. Antalet medicinskt färdigbehandlade
            på våra sjukhus är i dag avsevärt färre än bara för några år sedan.
            Inom andra delar är det förstås mycket svårare att veta hur det
            ser ut.
          </note>
          <note>
            Det har redan nämnts i dagens debatt att vi på senare tid har
            fått rapporter om att det uppstått problem här och var efter den
            positiva utveckling som ägde rum under 1992 och början av 1993
          </note>
          <note>
            beträffande möjligheterna för kommunerna att ta sitt ansvar genom
            den s.k. ÄDEL-reformen. Det råder förstås inget tvivel om att
            en del av larmrapporterna från det senaste årsskiftet haft att
            göra med en extremt hög belastning. Den har i sin tur haft att
            göra med den influensatopp som rådde, som förstås har slagit hårt
            när det gäller både personalens möjligheter att vara på sina arbetsplatser
            och att ett ökat antal oftast äldre patienter har behövt hjälp.
            Men det finns tecken som tyder på att det kan finnas någonting
            mer som är problematiskt.
          </note>
          <note>
            Regeringen har i dag gett i uppdrag till
          </note>
          <note>
            Socialstyrelsen att tillsammans med
          </note>
          <note>
            Landstingsförbundet och Kommunförbundet under tre månader, fram
            till mitten av maj, gå igenom situationen, inte bara på de internmedicinska
            klinikerna, utan inom allt som har att göra med vårdkedjan för
            de äldre. Man skall undersöka hur det fungerar ute i verkligheten
            på sjukhemmen, studera hur samarbetet mellan kommuner och landsting
            fungerar, hur det går med utbyggnaden av gruppbostäder för åldersdementa
            m.m. På grundval av den genomgången får vi förstås överväga vilka
            beslut som bör fattas.
          </note>
          <note>
            Rolf L Nilson nämnde i sitt inlägg att jag skulle ha beskrivit
            alla problem inom sjukvården som rent administrativa. Så är det
            förvisso inte. Om jag trodde att de bara vore administrativa skulle
            jag inte ha lagt fram förslaget om att göra en genomgång av detta,
            vilket regeringen antog i dag.
          </note>
          <note>
            Däremot kan man -- det kan nog bekräftas av alla som har varit
            ute och tittat på verkligheten i svensk sjukvård -- med likartade
            resurser uppnå mycket olika resultat, inom detta område som inom
            all annan mänsklig verksamhet. Det finns förstås all anledning
            att sprida goda exempel. Ett av de goda exemplen har jag besökt
            tidigare i dag. På ett av
          </note>
          <note>
            Stockholmssjukhusen, S:t Görans sjukhus, har man mycket målmedvetet
            satsat på att förbättra samarbetet mellan de geriatriska klinikerna
            och primärvården, husläkarna, för att patienterna skall kunna
            få bättre hjälp.
          </note>
          <note>
            Många gånger när vi ser bilder från akutsjukvården och hör akutsjukvårdsläkare
            uttala sig får man intrycket att eftersom problemen ibland finns
            på akutsjukhusen måste lösningarna också finnas på akutsjukhusen.
            Jag tror att det ofta är fel, inte alltid, men ofta finns lösningarna
            att söka någon annanstans.
          </note>
          <note>
            Inom socialförsäkringsområdet har det under den här mandatperioden
            skett omfattande förändringar. Vi har försökt att se till att
            sjukförsäkringssystemet både går ihop och att det samhällsekonomiskt
            är utformat på ett sådant sätt att vi inte får en onödigt hög
            sjukfrånvaro. Det mesta tyder nu på att det reformarbetet har
            varit framgångsrikt.
          </note>
          <note>
            Inom arbetsskadeförsäkringen har vi vänt ett gigantiskt hotande
            tresiffrigt miljardunderskott under det här decenniet till någonting
            som ändå betyder att det ackumulerade underskottet inte ökar.
          </note>
          <note>
            Inom läkemedelsförsäkringen har vi infört ett referensprissystem.
            Det kommer att spara skattebetalarna kanske en halv miljard om
            året genom att vi för likvärdiga läkemedel bara betalar de som
            är billigast.
          </note>
          <note>
            Arbetsmarknadsministern har lagt fram förslag om reformering
            av arbetslöshetförsäkringen, vilket delvis har antagits av riksdagen.
            Delvis skall riksdagen återkomma till detta under våren.
          </note>
          <note>
            Vad gäller det kommunala bostadsstödet till våra pensionärer
            har det skett förändringar i två etapper på sådant sätt att de
            människor i vårt land som har behövt det särskilda kommunala bostadstillägget
            för att slippa gå till socialkontoret på drygt ett år har minskat
            från ca 40 000 pensionärer till i dagsläget
          </note>
          <note>
            12 000--13 000 pensionärer. Det gläder mig speciellt att det
            andra steget i den reformen helt nyligen kunde antas i mycket
            bred enighet här i riksdagen.
          </note>
          <note>
            Jag tror att det bara var Vänsterpartiet som gick emot. De övriga
            partierna ställde upp bakom regeringens förslag.
          </note>
          <note>
            Inom tandvården har regeringen lagt fram en proposition till
            riksdagen. Att döma av det som har hänt under den allmänna motionstiden
            finns det hyggliga förutsättningar för att vi skall kunna få en
            brett förankrad tandvårdsreform. Ett av dess syften skulle vara
            att ytterligare stimulera det förebyggande arbetet på tandvårdsområdet
            och att även spara pengar i tandvårdsförsäkringen. Min förhoppning
            är att detta förslag skall kunna antas i bred enighet här i riksdagen
            under våren.
          </note>
          <note>
            Herr talman! Den helt dominerande socialförsäkringen i vårt land,
            och jag tror i de flesta länder, är den som har med pensionen
            att göra. Alla de andra försäkringarna som jag nu har nämnt uppgår
            sammantaget till mindre belopp än den svenska folkpensionen och
            ATP:n gör. Regeringen uttalade i samband med sitt tillträde att
            den hade ambitionen att söka samförstånd på alla de områden där
            det var möjligt, men framför allt på tre områden: Europapolitiken,
            författningsfrågorna och behovet av en pensionsreform.
          </note>
          <note>
            Vad gäller pensionsreformen strävade vi alltså efter en sådan
            bred enighet. Vi ville göra det genom att reformera pensionerna
            på tre väsentliga punkter.
          </note>
          <note>
            Det var punkter där vi uppfattade att vi och den socialdemokratiska
            oppositionen var överens, nämligen att få in mer av en koppling
            mellan avgifter och förmåner i systemet, att se till att det fanns
            fler inslag av långsiktigt sparande och att göra systemet mer
            följsamt till samhällsekonomin, alltså mer stabilt och tryggt
            jämfört med ett system som inte är följsamt.
          </note>
          <note>
            Det är förstås mycket glädjande att vi för några veckor sedan
            har kunnat redovisa en bred enighet mellan de fyra regeringspartierna
            och
          </note>
          <note>
            Socialdemokraterna om en reformering som tar hänsyn till alla
            de här tre punkterna.
          </note>
          <note>
            Nu skall förslaget ut på en bred remiss. Sedan hoppas jag på
            en omfattande diskussion där många människor som är intresserade
            av dessa frågor kan ta del av förslaget och diskutera det. Sedan
            får vi från de fem partierna mötas igen för att kunna ta fram
            ett slutgiltigt förslag till riksdagen. Där är min förhoppning
            att vi skall kunna få ett bra riksdagsbeslut före sommaren.
          </note>
          <note>
            Herr talman! Tvärtemot den nidbild som ibland har målats upp
            från socialdemokratiskt håll och
          </note>
          <note>
            Vänsterpartihåll har den nu sittande regeringen under sin tid
            ägnat sig åt att utveckla och bevara välfärdsstaten.
          </note>
          <note type="speaker">
            Anf. 135 BIRGITTA DAHL (s) replik:
          </note>
          <note>
            Herr talman! Jag måste säga att jag håller med dem som tidigare
            har sagt att regeringen försöker beskriva verkligheten med någon
            sorts byråkratiskt icke-språk. Verkligheten i Sverige i människors
            vardagsliv i dag är inte att det går framåt på välfärdsområdet.
          </note>
          <note>
            Vi har 600 000 öppet arbetslösa och 500 000
          </note>
          <note>
            förtidspensionärer. Vi har mer än 200 000 barn som lever i familjer
            där minst en av föräldrarna är arbetslös, med allt vad det innebär
            inte bara i fråga om försämrad ekonomi utan över huvud taget väldigt
            svåra familjeförhållanden. Det i sin tur innebär med den politik
            som förs runt om i landet, både regeringens politik och borgerliga
            kommunmajoriteters politik, att man rycker pengar från viktiga
            verksamheter och dessutom behöver använda mer och mer av pengarna
            till att försörja arbetslösa som skulle ha behövt ett jobb.
          </note>
          <note>
            Förfärligt många barn, gamla, sjuka och handikappade far illa.
          </note>
          <note>
            I den här situationen ägnar sig regeringen dessutom åt att sänka
            skatterna med 20 miljarder för de 5 000
          </note>
          <note>
            rikaste familjerna i Sverige, att genomföra husläkarreformen
            som kommer att ge sämre vård till en högre kostnad och att genomföra
            ett vårdnadsbidrag som kostar 6 miljarder och kommer att innebära
            ett mycket stort hot mot både barnen och jämställdhetspolitiken.
          </note>
          <note>
            Verkligheten för de människor jag talar om är mycket fjärran
            den glättade bild som nu Bo
          </note>
          <note>
            Könberg och tidigare andra representanter för regeringen har
            gett av dagens Sverige. Det går inte att tala om arbetslösheten
            och den ekonomiska krisen som om de vore någonting som man inte
            har med att göra. Det är er politik som har förvärrat och fördjupat
            krisen.
          </note>
          <note type="speaker">
            Anf. 136 Statsrådet BO KÖNBERG (fp):
          </note>
          <note>
            Herr talman! Birgitta Dahl verkar hellre vilja diskutera arbetslöshetsfrågorna
            än de frågor som jag tog upp i mitt inlägg. Jag har ingenting
            emot att diskutera dem, och de hör förvisso på ett mycket centralt
            sätt till välfärdspolitiken, självklart. Om man har en hög arbetslöshet
            i ett land, som vi för närvarande har, påverkar det välfärden
            och de människor som drabbas av den. Den påverkar naturligtvis
            statsfinanserna av alla de möjliga slag.
          </note>
          <note>
            Med tanke på att det under den allmänpolitiska debatten är avsatt
            tid för just arbetsmarknadspolitik har jag för min del inte gått
            närmare in på den. Men det är lätt att instämma i att detta utgör
            en viktig del av välfärdspolitiken.
          </note>
          <note>
            Det som bekymrar mig litet, och bekymrat mig vid tidigare diskussioner
            med Birgitta Dahl, är att hon helt och hållet avsvärjer sig ansvaret
            för det läge som vi befinner oss i. När den nuvarande regeringen
            tillträdde för snart två och ett halvt år sedan utmålades läget
            av representanter för den dåvarande regeringen, där Birgitta Dahl
            satt med, som att vi var precis på väg till en vändpunkt och att
            det pekade rakt uppåt i den svenska ekonomin.
          </note>
          <note>
            Så blev inte fallet.
          </note>
          <note>
            Detta gör att vi förstås har haft det oerhört bekymmersamt med
            att under dessa två och ett halvt år både försöka få ordning på
            svensk ekonomi och försvara välfärdssystemen. Det vi har genomfört
            vad gäller välfärdssystemen -- det känner Biritta Dahl väl till
            -- är att regeringen har försökt att se till att upprätthålla
            välfärdssystemen och lyckats med det.
          </note>
          <note>
            Vi har sänkt ersättningsnivåerna. På flera punkter förefaller
            det numera som att Socialdemokraterna delar vår bedömning att
            de nya nivåerna är mer realistiska än de gamla.
          </note>
          <note type="speaker">
            Anf. 137 BIRGITTA DAHL (s) replik:
          </note>
          <note>
            Herr talman! Jag funderade över mycket noga vad jag skulle tala
            om i dag. Jag skulle naturligtvis kunna diskutera socialförsäkringens
            teknikaliteter med Bo Könberg eller pensionsreformen. Jag ägnar
            många timmar varje vecka åt det både på min kammare och i samtal
            med andra. Men det som är centralt för människorna är hur deras
            vardagsliv ser ut.
          </note>
          <note>
            Barnen har en enda chans i livet: när de är små. Får de inte
            den då, har något oersättligt gått förlorat.
          </note>
          <note>
            Jag valde medvetet att ägna dagens diskussion åt det som är väsentligt
            i hundratusentals svenska hem i dag. Då kan man inte låta bli
            att diskutera hur arbetslösheten drabbar människorna både direkt
            och indirekt genom att det på bostadsområde efter bostadsområde
            tas resurser från de verksamheter som behövs för barn, gamla och
            handikappade. Det är verkligheten, Bo Könberg. Det är den vi är
            satta till att försöka förändra i rätt riktning. Kom då inte och
            skryt med det ni har gjort när ni förstörde arbetsskadeförsäkringen.
            Ingen enda av de människor som har förlorat sin rätt till ersättning
            eller fått ersättningen sänkt har blivit friskare av att de har
            råkat ut för detta.
          </note>
          <note type="speaker">
            Anf. 138 Statsrådet BO KÖNBERG (fp):
          </note>
          <note>
            Herr talman! Det finns all anledning att diskutera hur arbetslösheten
            slår ut för de människor och familjer som drabbas av den och hur
            den drabbar barnen. Jag har inte på någon punkt kritiserat
          </note>
          <note>
            Birgitta Dahl för att hon har nämnt detta. Det jag har kritiserat
            Birgitta Dahl för -- det har jag gjort många gånger förut -- är
            att hon på något vis uppfattar den svenska ekonomiska krisen som
            helt och hållet tillverkad av den borgerliga regeringen dagen
            efter den tillträdde. Dagarna innan hade vi ett paradisiskt förhållande
            då Birgitta Dahl satt i regeringen. Jag vet att Birgitta Dahl
            brukar göra detta och säkert kommer att fortsätta att göra. Men
            jag är övertygad om att svenska folket inte kommer att tro den
            beskrivningen.
          </note>
          <note>
            Det har visat sig gång på gång -- nu senast i den
          </note>
          <note>
            OECD-rapport som kom i början av veckan -- att vårt nuvarande
            läge väldigt mycket handlar om de missgrepp som gjordes under
            80-talet, under den regering som Birgitta Dahl satt med i.
          </note>
          <note>
            Det förvånar mig litet att Birgitta Dahl nu är beredd att diskutera
            arbetsskadeförsäkringen, även om hon gör det från sin speciella
            vinkel. Situationen är den att när vi tillträdde hade den försäkringen
            20
          </note>
          <note>
            miljarder i underskott, som ökade varje månad med en halv miljard.
            Enligt Riksförsäkringsverkets prognoser skulle det ha varit uppe
            i en bra bit över
          </note>
          <note>
            100 miljarder innan decenniet var slut. Alla förändringar utom
            en som gjorts i arbetsskadeföräkringen har ni motsatt er.
          </note>
          <note>
            Förmodligen har ni sedan accepterat dem, som ni brukar göra när
            vi drivit igenom dem.
          </note>
          <note type="speaker">
            Anf. 139 ROLF L NILSON (v) replik:
          </note>
          <note>
            Herr talman! Det var glädjande att höra att Bo
          </note>
          <note>
            Könberg och regeringen har tagit larmrapporterna om tillståndet
            inom sjukvården på sådant allvar att man har gett Socialstyrelsen
            i uppdrag att följa upp utvecklingen.
          </note>
          <note>
            Det som är problematiskt med den del av välfärdspolitiken som
            direkt i vardagen möter människorna är att kvaliteten och omfattningen
            på den så intimt sammanhänger med det ekonomiska tillståndet i
            kommuner, både primär- och landstingskommuner. Kommunernas dåliga
            ekonomi har resulterat i uppsägningar och varsel av personal inom
            vård- och omsorgssektorn. De siffror som man kan komma fram till
            om man gör ett bokslut över den här regeringsperioden visar att
            i värsta fall 100 000 anställda, huvudsakligen kvinnor, lämnat
            den kommunala sektorn och blivit arbetslösa. Det kan vara rimligt
            att säga upp folk i en bransch där man inte har någon avsättning
            för varan, när produkten inte är efterfrågad och inte behövs.
            Så är det inte på det här området.
          </note>
          <note>
            När det gäller äldreomsorgen och sjukvården inom kommunerna finns
            det ett konstant ökande behov av insatser. Då är det rimligt att
            öka det ekonomiska utrymmet för kommunerna så att man kan hålla
            folk kvar i jobben. En betydande del av problemen inom barnomsorgen,
            äldreomsorgen och sjukvården är personalbristproblem. En annan
            del är bristande kompetens i samband med genomförda reformer.
            Det gäller framför allt
          </note>
          <note>
            ÄDEL-reformen. Man bör på ett mer effektivt sätt än nu använda
            arbetsmarknadsmedel för att öka kompetensen inom den kommunala
            äldreomsorgen.
          </note>
          <note type="speaker">
            Anf. 140 Statsrådet BO KÖNBERG (fp):
          </note>
          <note>
            Herr talman! Rolf L Nilson tar upp problem inom sjukvården som
            jag tycker att det är väl värt att föra en diskussion om. Det
            är ingen tvekan om att problemen på vissa håll har förvärrats
            av det ekonomiska läget i kommuner och landsting. Det vore konstigt
            annars i en situation där Sveriges produktion exempelvis i år
            är 70--75 miljarder mindre än för tre år sedan. Det påverkar hela
            det svenska samhällslivet.
          </note>
          <note>
            På många håll har vårdpersonalen klarat av arbetsuppgifterna
            trots begränsade resurser. På andra håll försöker vi skaffa oss
            en bild av läget. På vissa håll har det t.o.m. blivit bättre än
            tidigare. Jag har i tidigare debatter nämnt operationsköerna,
            där situationen trots minskade resurser är bättre än på decennier.
          </note>
          <note>
            Det låter sig lätt sägas men svårare att göras att öka det ekonomiska
            utrymmet för kommuner och landsting, som Rolf L Nilson föreslår.
            Det utrymmet kan inte vara speciellt mycket större än vad landet
            kan bära. Vi kan föra debatter om vad detta innebär. Att det bara
            skulle vara att knäppa med fingrarna för att få mer resurser till
            landsting och kommuner men att regeringen av någon märklig anledning
            skulle låta bli att göra det, även om det är så lätt, är det synd
            att föra upp i en seriös debatt.
          </note>
          <note>
            På flera håll prövas nu möjligheten att använda arbetsmarknadsmedel
            för kompetenshöjande åtgärder. Jag besökte i förra veckan i Västerbottens
            läns landsting. Där har man kommit fram till ett bra program tillsammans
            med länsarbetsnämnden som innebär att man ägnar sig åt kompetensutveckling
            och under innevarande år helt kan avstå från uppsägningar.
          </note>
          <note type="speaker">
            Anf. 141 ROLF L NILSON (v) replik:
          </note>
          <note>
            Herr talman! Vi har funderat mycket på de avvägningar som skall
            göras i en budgetmotion. Vi har genom att föreslå avskaffande
            av grundavdraget för höginkomsttagarna funnit en väg till ökat
            ekonomiskt utrymme för kommuner och landsting. Det är alltså en
            skatteökning, en finansiering som vi har bedömt rimlig och nödvändig
            i den här situationen, framför allt med tanke på att höginkomsttagare
            får räkna med ökade inkomster. Det börjar gå bättre för Sverige;
            det har också vi insett.
          </note>
          <note>
            Bo Könberg talade om låga avgifter som ett mål för regeringen.
            Då vill jag anknyta till det Birgitta Dahl sade om barnens situation.
            Jag hörde på nyheterna att det inte bara var sjukvården som Socialstyrelsen
            skulle se på utan också avgiftssättningen inom barnomsorgen. Det
            var framför allt den senare som bekymrade regeringen. Regeringen
            har gett
          </note>
          <note>
            Socialstyrelsen i uppdrag att se om det verkligen är som Vänsterpartiet
            påstår, och som det också påstås ute i kommunerna, att barnfamiljer
            inte utnyttjar barnomsorgen därför att de inte har råd till det
            eller inte klarar av de kostnader som det innebär. Kommunerna
            har kompenserat sig genom att höja avgiften på ett sätt som gör
            att ytterligare bördor läggs på låginkomsttagarna.
          </note>
          <note>
            Sedan några ord om pensionerna. Gudrun
          </note>
          <note>
            Schyman har i sitt anförande i partiledardebatten tagit upp frågan.
            Jag vill upprepa Gudrun
          </note>
          <note>
            Schymans begäran att inte forcera fram ett beslut.
          </note>
          <note>
            Det finns ingen anledning att fatta ett pensionsbeslut under
            den här riksdagen. Vi kan gott debattera de frågorna i valrörelsen
            och återkomma under nästa riksdagsperiod.
          </note>
          <note type="speaker">
            Anf. 142 Statsrådet BO KÖNBERG (fp):
          </note>
          <note>
            Herr talman! Jag noterar att Rolf L Nilson har en positiv bild
            av vad som håller på att hända i Sverige.
          </note>
          <note>
            Han använde uttrycket att det går bättre för
          </note>
          <note>
            Sverige. Med tiden kommer den bilden att sprida sig till fler
            t.ex. till den socialdemokratiska riksdagsgruppen, som ju har
            värjt sig mot hela tankegången att det kan gå bra för Sverige.
          </note>
          <note>
            När det gäller avgiftsnivåerna avsåg jag i första hand sjukvården.
            Vi skall se till att vi har en allmän sjukvård med låga eller
            inga avgifter. I och med högkostnadsskyddet -- som i år är 1 600
            kr per år, men som nästa år eventuellt skall höjas till 1 700
          </note>
          <note>
            kr -- är kostnadsnivån låg. Den täcker in såväl läkarbesök som
            de läkemedel som man kan behöva.
          </note>
          <note>
            Det är klart att avgifterna måste ligga på en annan nivå inom
            barnomsorgen än den som vi accepterar inom sjukvården. Sedan får
            man se om det någonstans har gått för långt i fråga om den typen
            av nivåer.
          </note>
          <note>
            När det sedan gäller frågan om olika sätt att ordna fram pengar
            är metoden att höja skatten för höginkomsttagare inte helt ovanlig
            för
          </note>
          <note>
            Vänsterpartiet. Jag förmodar att den har förts fram vartenda
            år sedan andra världskriget och även dessförinnan, oavsett vilken
            nivå skatten har legat på. Man måste ju inte vara unik, men detta
            är ett ovanligt traditionellt sätt att lösa problemen på.
          </note>
          <note>
            Jag och regeringen gör den bedömningen att
          </note>
          <note>
            Sveriges problem inte består i att vi har för låga skatter, utan
            det består av en mängd andra saker som vi försöker att åtgärda.
          </note>
          <note type="speaker">
            Anf. 143 ARNE JANSSON (nyd) replik:
          </note>
          <note>
            Herr talman! Utskotten tvingas många gånger att ta ställning
            till mer eller mindre bra underbyggda propositioner. Ju sämre
            underbyggda propositionerna är, desto säkrare måste utskotten
            vara när de skriver sina betänkanden och gör sina uppföljningar.
          </note>
          <note>
            När det gällde att sänka sjukersättningen till 70 %
          </note>
          <note>
            var ju utskottet väldigt osäkert i sin skrivning. Man bad därför
            regeringen göra en mycket snar utvärdering av hur detta drabbade
            de redan drabbade individerna. Efter sex månader är det möjligt
            att göra en utvärdering, vilket
          </note>
          <note>
            Riksförsäkringsverket också har gjort, som jag tidigare framförde.
            Det visade sig att detta har slagit fel. Regeringen skall ta sin
            officiella ställning i samband med anslagsframställningen under
            hösten, dvs. ett år senare. Då först skall man börja att bearbeta
            det inkomna materialet.
          </note>
          <note>
            Utskottet har uttalat att ett sådant känsligt beslut måste utvärderas,
            eftersom det berör individer. Jag ser då med förvåning på den
            ohörsamhet som man många gånger upplever från regeringen.
          </note>
          <note>
            Beträffande arbetsskador och färdolycksfall beslutade man i utskottet
            att ärendet med förtur skulle snabbbehandlas av en beredning.
            Det tog då ett år att tillsätta denna beredning. Innan beredningen
            är klar kommer det att hinna gå drygt ett år till. Sammanlagt
            kommer det att ta tre år innan det kanske, eventuellt kan kan
            ligga ett underlag för en proposition färdigt.
          </note>
          <note>
            Jag är förvånad över regeringens nonchalans inför utskottens
            skrivningar när det gäller känsliga frågor.
          </note>
          <note type="speaker">
            Anf. 144 Statsrådet BO KÖNBERG (fp):
          </note>
          <note>
            Herr talman! Jag är glad att Arne Jansson begärde replik, eftersom
            jag i mitt huvudanförande inte hade tillfälle att ta upp frågan
            om de 70 procenten.
          </note>
          <note>
            Jag vill bara påminna om att regeringen, och inte minst jag själv,
            ägnade en betydande del av tiden hösten 1991 och våren 1992 åt
            att plädera för en annan konstruktion för besparingarna i sjukförsäkringssystemet,
            nämligen två karensdagar med ett maximalt tak på tio dagar per
            år.
          </note>
          <note>
            Skälet till att jag föredrog denna lösning och anförde den som
            bättre än att sänka ersättningen till långtidssjuka var förstås
            att en sådan besparing skulle ha spridits ut över en mycket större
            del av befolkningen, dvs. de ca 70 % av oss som någon gång under
            året är sjuka. Det hade varit ett bättre sätt att sprida det hela.
            Nu blev det inte så beroende på att det inte gick att få någon
            majoritet för en sådan lösning, bl.a. därför att det parti som
            Arne
          </note>
          <note>
            Jansson företräder, som hade gått till val på att två karensdagar
            var en självklarhet, i stället valde att gå ihop med Socialdemokraterna
            och
          </note>
          <note>
            Vänsterpartiet för att motarbeta denna besparing.
          </note>
          <note>
            I det läget fick vi genomföra den besparing som gick att genomföra,
            och det blev en 70-procentig ersättning efter ett års sjukskrivning.
          </note>
          <note>
            Arne Jansson och jag har tidigare här i kammaren diskuterat denna
            fråga. Arne Jansson hade då en helt felaktig bild av omfattningen
            av besparingen när det gäller 70-procentsregeln. Jag försökte
            att berätta hur det egentligen var, och jag skall göra det en
            gång till.
          </note>
          <note>
            Dagens antal långtidssjukskrivna är knappt 50 000
          </note>
          <note>
            personer, vilket är en stor minskning jämfört med hur det var
            för några år sedan. Skillnaden mellan att ha 70 % eller 80 % ersättning
            är ca 500 miljoner kronor. Från Arne Janssons sida kan man kalla
            detta för fiasko eller också kan man helt bortse ifrån det, men
            jag har litet svårt att göra det.
          </note>
          <note>
            Självfallet skall vi göra det som utskottet har bett om, dvs.
            utreda frågan, och återkomma när det finns ett ordentligt underlag.
          </note>
          <note>
            Jag vill till sist ställa en fråga till Arne Jansson för att
            vi skall få ett meningsutbyte: Vilken nivå vill Ny demokrati ha
            i de offentliga socialförsäkringssystemen? Partiledaren tycker
            ju att de nuvarande nivåerna är i högsta laget.
          </note>
          <note type="speaker">
            Anf.145 ARNE JANSSON (nyd) replik:
          </note>
          <note>
            Herr talman! Statsrådet sade att Ny demokrati gick ihop med socialdemokraterna
            och vänstern. Jag vill bara påminna om att det var ett enhälligt
            beslut i utskottet. Det var inte alls så att det bara var vi tre
            som gick tillsammans, utan det var samtliga partier som var eniga.
            Det enda parti som ställde sig upp och krävde att effekterna måste
            utvärderas var Ny demokrati. Vi sade att besparingen kan slå hårt
            mot dem som redan ligger, att den kan drabba fel grupp, att den
            kan öka förtidspensioneringen och att den kan slå helt fel. Därför
            borde den snarast möjligt utvärderas.
          </note>
          <note>
            Efter den hearing som utskottet hade i december vet man hur denna
            sänkning slår. Då är frågan:
          </note>
          <note>
            Varför gör man ingenting? Varför väntar man till anslagsframställningen
            i augusti i stället för att agera? Det finns ju ett beslutsunderlag.
          </note>
          <note>
            Sedan vill jag återkomma till statsrådets fråga om hur vi ser
            på nivåerna. Vi vill ha enhetliga nivåer i de olika systemen.
            I socialförsäkringsutskottet fick vi igenom -- peppar, peppar
            -- en motion om undersökning av bidragsfusk. Det skall inte kunna
            gå att optimera utfallet av de olika systemen. Det var ju glädjande
            att vi fick igenom ett sådant förslag, eftersom det finns oerhört
            mycket pengar att hämta här utan att det drabbar dem som verkligen
            behöver den säkerhet som finns i systemet.
          </note>
          <note type="speaker">
            Anf. 146 Statsrådet BO KÖNBERG (fp):
          </note>
          <note>
            Herr talman! Jag vill påpeka för Arne Jansson att frågan inte
            gällde hur man hade röstat i utskottet angående en proposition
            som var baserad på det första krispaketet, eftersom jag mycket
            väl vet vad som hände. Vad jag påpekade var att under hela debatten
            1991--1992 förespråkade regeringen och jag själv att det skulle
            införas två karensdagar, som i första hand skulle drabba dem som
            är korttidssjukskrivna. Socialdemokraterna och
          </note>
          <note>
            Vänsterpartiet vände sig oerhört hårt mot detta.
          </note>
          <note>
            Dessutom förklarade Ny demokrati att man skulle svika sina egna
            vallöften om att två karensdagar var en självklarhet. I stället
            röstade man nej till regeringens förslag. Det är en del av bakgrunden
            till att det blev en annan lösning. Bland dem som har ett stort
            ansvar för detta finns alltså Arne
          </note>
          <note>
            Janssons parti och -- som jag förmodar -- han själv.
          </note>
          <note>
            Jag vet att Arne Jansson inte har någon ytterligare replik, så
            jag får nöja mig med en allmän reflexion.
          </note>
          <note>
            För min del har jag inte uppfattat att Ny demokrati är så särskilt
            hållfast när det gäller en 80-
          </note>
          <note>
            procentsnivå i alla olika socialförsäkringssystem i framtiden.
            Men det kanske jag får höra mera om i någon annan debatt.
          </note>
          <note type="speaker">
            Anf. 147 GÖTE JONSSON (m):
          </note>
          <note>
            Herr talman! Välfärden skapas av de många genom tillväxt, genom
            investeringar och genom arbete.
          </note>
          <note>
            Men det måste ske på ett annorlunda sätt än det som man tillämpade
            på 1980-talet. Vi har sett sviterna av den ekonomiska politiken,
            och vi har fått bära väldigt mycket av bördorna av den politiken.
            Inför 1990- och 2000-talet måste den politik gälla som denna regering
            har lagt fast, därför att den skapar en säkrare grund för valfrihet
            än vad
          </note>
          <note>
            1980-talets misslyckanden gjorde.
          </note>
          <note>
            Birgitta Dahl sade nej, nej och åter nej. Samtidigt räknade hon
            upp en önskelista. Hon uppträdde ungefär som den moderna soppkokerska
            som tror att man kan koka soppa på en röd krokig spik. Det går,
            Birgitta Dahl, precis lika dåligt som det gick i sagan. Birgitta
            Dahl bär ju en stor del av ansvaret för den politik som fördes
            under 1980-talet. Birgitta
          </note>
          <note>
            Dahl måste också ta en ganska stor del av ansvaret när det gäller
            arbetet med att lösa de problem som är direkta resultat av den
            politiken.
          </note>
          <note>
            Nu ser vi ljusningar i den ekonomiska situationen.
          </note>
          <note>
            Men vi har fortfarande stora problem kvar som vi gemensamt skall
            lösa genom att driva en förnuftig politik.
          </note>
          <note>
            Herr talman! Välfärd skapas av de många. Det är precis samma
            sak när det gäller den sociala välfärden. Då måste vi också se
            till de många människorna. Vi måste gå ut i den lilla världen,
            i de små gemenskaperna och ta till vara de resurser som där finns.
          </note>
          <note>
            Vi har sett effekterna av en politik där man tror att enbart
            politiska beslut kan skapa välfärd. De fallna socialistiska staterna
            i öst är nu historiska exempel på vart en sådan politik leder.
            Vi måste i stället gå ut till de många människorna och lita på
            att välfärden skapas bland en rad olika sfärer i ett demokratiskt
            samhälle.
          </note>
          <note>
            De nu fallna socialistiska staterna motiverade ofta sin existens
            med att de byggde på en social, högtstående ambition utifrån det
            socialistiska systemet och terminologin. När sedan täckelset föll
            såg vi avslöjandet. Det fanns egentligen bara råtthålet kvar i
            detta välfärdsbygge.
          </note>
          <note>
            Vad vi måste göra är att i stället markera och lita på de många
            människornas styrka och initiativförmåga i de här sammanhangen.
            Här kommer familjepolitiken in i bilden. Jag måste fråga Birgitta
          </note>
          <note>
            Dahl: Skall Socialdemokraterna verkligen riva ner hela valfriheten,
            avskaffa vårdnadsbidraget och avskaffa valfriheten i barnomsorgen?
            Skall ni kanske också se till att de dagbarnvårdare som har sina
            egna barn i familjedaghem inte skall få ha det?
          </note>
          <note>
            Valfriheten hos familjen är en viktig social fråga.
          </note>
          <note>
            Det är ju far och mor som vet bäst vad som är bra för deras barn.
            Om man då ökar möjligheten för mamma och pappa att välja barnomsorg
            inom ramen för vårdnadsbidragets valfrihet säger
          </note>
          <note>
            Birgitta Dahl att man skapar ett klassamhälle och raserar välfärden.
            Det är givetvis precis tvärtom, utifrån den lilla världens suveränitet
            och utifrån kvinnans styrka inom ramen för den lilla världens
            suveränitet.
          </note>
          <note>
            Birgitta Dahl! I vilket land lägger man mer pengar på en barnomsorgsplats
            i ett daghem för 1994 än vad vi gör i Sverige? Jag ställer frågan
            med anledning av att Birgitta Dahl säger att nuvarande regering
            har raserat välfärden i barnomsorgen.
          </note>
          <note>
            Vilket land satsar mer pengar per dagisplats än
          </note>
          <note>
            Sverige?
          </note>
          <note>
            När det gäller sjukvården är det precis samma sak.
          </note>
          <note>
            Vi har varit tvingade, och vi har gjort det av ideologiska skäl,
            att öppna upp för valfrihet och att ta till vara de resurser som
            finns på ett bättre och effektivare sätt. Precis som sjukvårdsministern
            påpekade har inte problemen i sjukvården uppstått under 1990-talet.
            Om man läser tidningsklipp från
          </note>
          <note>
            1980-talet kan man ta del av det ena problemet efter det andra.
            Det stod ungefär så här:
          </note>
          <note>
            Människorna dör i vårdköer.
          </note>
          <note>
            Detta var 1980-talets sjukvårdsproblem. När vi med den borgerliga
            regeringen fick vårdgarantin kapades köerna mycket snabbt. Men
            vi har fortfarande problem. Dessa skall vi lösa, men inte genom
            att återgå till 1980-talets sjukvårdspolitik såsom Birgitta Dahl
            vill, utan genom att bygga vidare på ett system som ger en ökad
            valfrihet för patienterna och för läkarna.
          </note>
          <note>
            Från moderat håll menar vi att de breda trygghetssystemen --
            försäkringssystemen -- måste bygga på hållbara framtidssystem.
            De måste vara realistiskt finansierade och motverka missbruk och
            fusk. Vi är positiva till att vi nu är på väg att få en bred överenskommelse
            om pensionerna. Vi moderater skulle gärna också se en försäkringsfinansering
            av sjukvården utifrån den tilltro vi har till det svenska socialförsäkringssystemets
            positiva effekter. Detta skulle skapa en ökad garanti för en finansiering
            av sjukvården på ett bra sätt.
          </note>
          <note>
            Till sist, herr talman, är grunden för välfärdssamhället en stabil
            ekonomi med tillväxt.
          </note>
          <note>
            Men grunden för välfärdssamhället är också tilltro och hänsyn
            till de enskilda människornas behov och till den lilla världens
            resurser.
          </note>
          <note type="speaker">
            Anf. 148 BIRGITTA DAHL (s) replik:
          </note>
          <note>
            Herr talman! På en punkt håller jag med Göte
          </note>
          <note>
            Jonsson, nämligen att välfärd skapas av de många.
          </note>
          <note>
            Men jag vill tillägga ''i arbete''. Det är bara om så många som
            möjligt har ett arbete som de kan försörja sig på och bidra till
            allas försörjning med som välfärdssystemet kan upprätthållas.
          </note>
          <note>
            När regeringsskiftet skedde hade vi lyckats få ner budgetunderskottet,
            inflationen och överhettningen. Det som då var hotet var arbetslösheten.
            Vi ville, och vill fortfarande, satsa allt på att få fram jobb.
            Regeringen och riksdagsmajoriteten har sagt nej till alla sådana
            förslag och har fört en politik som hela tiden ökar arbetslösheten.
            Däri ligger grunden till mycket.
          </note>
          <note>
            Kom inte och tala om detta som något som ni inte har skuld till!
          </note>
          <note>
            Ja, Göte Jonsson, vi skall verkligen avskaffa ert vårdnadsbidrag,
            om ni skulle hinna införa det.
          </note>
          <note>
            Vårdnadsbidraget har ingenting med valfrihet att göra. Den redovisade
            studien som vi har gjort visar att det skulle bli förändrade taxesystem.
            Det som kallas för valfrihet är privatisering. Barn som t.ex.
          </note>
          <note>
            är invandrare eller handikappade skulle inte tas emot och taxorna
            skulle sättas så högt att ensamstående mammor med långa arbetstider
            inte skulle ha råd att ha sina barn i barnomsorgen. De skulle
            inte få någon valfrihet.
          </note>
          <note>
            Det vårdnadsbidrag som ni vill ha skulle bli noll för den som
            behöver ha sitt barn på daghem mer än 30
          </note>
          <note>
            timmar per vecka. Vad är det för föräldrar som skall kunna utnyttja
            barnomsorgen med ett sådant utnyttjande av vårdnadsbidraget och
            med den taxesättning som finns ute på daghemmen i borgerligt styrda
            kommuner? Det ni talar om har inte ett dugg med valfrihet att
            göra. Det handlar om en sorts de bortvaldas segregation som är
            ett mycket obarmhärtigt, växande inslag i det svenska samhället.
          </note>
          <note type="speaker">
            Anf. 149 GÖTE JONSSON (m) replik:
          </note>
          <note>
            Herr talman! Birgitta Dahl är överens med mig om att det är de
            många enskilda människorna som vi skall lita på, säger hon. Men
            i nästa ögonblick neutraliserar hon fullständigt de enskilda människornas
            rätt att välja, därför att om vi öppnar upp för valfrihet kommer
            allt elände ut över Sverige och vi raserar välfärdssystemen. Vad
            är detta för tal?
          </note>
          <note>
            Birgitta Dahl! Om ni socialdemokrater har tilltro till de enskilda
            människorna, varför skall ni då säga nej till det ena valfrihetsförslaget
            efter det andra?
          </note>
          <note>
            Från 1980-talets början fram till i dag har ni motverkat valfriheten
            i barnomsorgen. Gå och tala om för föräldrar på enskilda daghem
            att daghemmen skall läggas ner när vi kommer till makten! Detta
            är vad Birgitta Dahl säger.
          </note>
          <note>
            Taxorna är inte högre i enskild verksamhet än i kommunal. Det
            är möjligt att Birgitta Dahl kan hitta något daghem där taxan
            är något högre, men generellt är det absolut inte på det sättet.
          </note>
          <note>
            När det gäller sysselsättningsfrågor säger Birgitta
          </note>
          <note>
            Dahl att sysselsättningsproblemen uppstått sedan den borgerliga
            regeringen tillträdde. Om vi tittar på åren 1989--1990, Birgitta
            Dahl, tappade vi 220 000
          </note>
          <note>
            jobb. Det var under den socialdemokratiska regeringstiden. Birgitta
            Dahl säger att det var när borgarna kom till makten som budgetunderskottet
            ökade. Titta på statistiskt material!
          </note>
          <note>
            Budgetunderskottet började att öka de senaste två tre åren med
            en socialdemokratisk regering, där
          </note>
          <note>
            Birgitta Dahl var en av generalerna i den socialdemokratiska
            armén i kanslihuset.
          </note>
          <note>
            Det går inte, Birgitta Dahl, att förvränga sanningen. Antingen
            är man för valfrihet och då öppnar man upp så att de enskilda
            människorna får välja, eller också är man moståndare till det.
          </note>
          <note type="speaker">
            Anf. 150 BIRGITTA DAHL (s) replik:
          </note>
          <note>
            Herr talman! För det första: Skyll inte ifrån er ansvaret för
            vad som hänt efter regeringsskiftet! Är man politiker skall man
            också ta ansvar för den politik som man har varit med om att fatta
            beslut om.
          </note>
          <note>
            För det andra: Vi har gjort en undersökning i 13
          </note>
          <note>
            kommuner med 1 1/2 miljon invånare. Det är alltså ett mycket
            representativt urval. Vi har i den undersökningen belagt att det
            har skett en mycket bestämd ändring av taxesättningarna.
          </note>
          <note>
            I de privata alternativ som vi har sett på har man mycket ofta
            en enhetstaxa inom vilken det har gjorts taxehöjningar om 1 000
            kr i månaden för ensamstående mammor med låg inkomst och med lång
            arbetstid och sänkningar med 1 000 kr för höginkomsttagare. Man
            tog genomgående inte emot barn med särskilda behov på grund av
            handikapp eller ställning som invandrare.
          </note>
          <note>
            Det blir vidare, Göte Jonsson, inte bättre av att moderatledda
            kommuner också i sin barnomsorg har ändrat taxesättningen i denna
            riktning. Det var precis detta som jag syftade på när jag talade
            om den omvända Robin Hood-politik som i dag bedrivs i vårt land.
            Det är en väldig omläggning av resurser från dem som behöver mycket
            till dem som faktiskt kunde betala mera.
          </note>
          <note>
            Man berövar de många den verkliga valfriheten för att de mest
            gynnade skall få litet större frihet på deras bekostnad. Vi vet
            av erfarenhet att verklig frihet och valfrihet handlar om grundläggande
            rättigheter, trygghet och rättvis fördelning. Det har vi inte
            i dagens Sverige. Många människor har fått mindre frihet, och
            en liten högavlönad elit har fått större frihet.
          </note>
          <note type="speaker">
            Anf. 151 GÖTE JONSSON (m) replik:
          </note>
          <note>
            Herr talman! Jag tycker nog att Birgitta Dahl måste skilja mellan
            taxessystem och frågorna om alternativ respektive vårdnadsbidrag.
            Enhetstaxor finns också i socialdemokratiskt ledda kommuner.
          </note>
          <note>
            Det är inte förbjudet att ha sådana i dessa kommuner. Birgitta
            Dahl försöker blanda ihop korten.
          </note>
          <note>
            Låt mig återgå till vårdnadsbidraget. Vad är det för fel i att
            en ensam mamma eller en mamma som tar hand om sina barn själv
            får en ersättning i form av ett vårdnadsbidrag? Skulle det ha
            något slags märklig effekt, som gjorde att välfärden helt plötsligt
            raserades, i motsats till om vederbörande inte skulle få de pengarna?
            Vad är det för kvinnofientligt i att mamman och familjen får ett
            vårdnadsbidrag jämfört med förhållandet i nuläget, när de ingenting
            får, och jämfört med den socialdemokratiska politiken?
          </note>
          <note>
            Vad är det för fel i att skapa alternativ? Jag lyssnade på den
            punkten verkligen intensivt på Birgitta
          </note>
          <note>
            Dahl, som använde uttrycket ''i princip''. Jag vill fråga om
            det verkligen är så att alternativen i barnomsorgen skall slopas,
            om socialdemokraterna kommer tillbaka i regeringsställning?
          </note>
          <note>
            Birgitta Dahl kritiserar här alternativen i barnomsorgen. Är
            alternativen så dåliga, måste ju
          </note>
          <note>
            Birgitta Dahl se till att de slopas, om hon kommer tillbaka i
            regeringsställning. Om detta är socialdemokratisk politik, kommer
            vi att få föra en mycket intressant debatt ute i kommunerna och
            med de enskilda föräldrarna.
          </note>
          <note>
            Försök inte, Birgitta Dahl, att blanda bort korten!
          </note>
          <note>
            Valfrihet genom alternativ och vårdnadsbidrag är en sak, taxesättning
            en annan sak, och den ena förskjuter inte den andra i dessa sammanhang.
            Men jag tackar för Birgitta Dahls klarspråk vad gäller att socialdemokraterna
            skall avskaffa alternativen i barnomsorgen.
          </note>
          <note type="speaker">
            Anf. 152 ROLF L NILSON (v) replik:
          </note>
          <note>
            Herr talman! Jag blev lätt förvånad när Göte
          </note>
          <note>
            Jonsson hänvisade till det stora och komplicerade problemet med
            jämställdhet mellan könen som något som klaras i den lilla världen,
            inom familjen.
          </note>
          <note>
            Efter decenniers arbete med jämställdhet vet vi för det första
            att det inte finns några enkla lösningar på problemet, för det
            andra och kanske främsta att detta inte klaras i familjen.
          </note>
          <note>
            Ett viktigt och stort steg på vägen mot jämställdhet mellan könen
            är när både man och kvinna kan klara föräldraskap och yrkesarbete
            under trygga förhållanden. Att införa ett vårdnadsbidrag ser jag
            som ett steg bakåt på denna väg. Det är en markering av att dessa
            frågor skall lösas i familjen och är familjens ensak. Jag tycker
            att det låter avskräckande, eftersom erfarenheten visar att det
            går långsammare eller t.o.m. inte alls med den typen av lösningar.
          </note>
          <note>
            Det som Göte Jonsson kallade en valfrihetsreform, dvs. husläkarreformen,
            ökar något möjligheten att välja läkare, men husläkarsystemet
            har så många andra konsekvenser. Det lyfter fram läkarfunktionen
            som delfunktion inom sjukvården och ger också en markering av
            att den utveckling av vården till en mycket mera sammansatt process
            än bara kontakten mellan läkare och patient stannas upp. Det hade
            kanske varit en rimlig reform för tio år sedan, när det var stelt
            inom primärvården, men nu är det en dyr och kontraproduktiv reform.
          </note>
          <note type="speaker">
            Anf. 153 GÖTE JONSSON (m) replik:
          </note>
          <note>
            Herr talman! Jag vill först säga att husläkarna inte bromsar
            upp möjligheterna till samarbete.
          </note>
          <note>
            Sjukvårdshuvudmännen, läkarna och personalen har stora möjligheter
            att själva bestämma på vilket sätt samarbetet skall utformas.
            Vad husläkarreformen verkligen garanterar är rätten för alla svenskar
            att välja sin egen läkare, och det är det viktiga i detta sammanhang.
          </note>
          <note>
            Jag återgår så till frågan om jämställdheten. Jag har stor respekt
            för jämställdhetsarbetet och tycker att vi givetvis skall gå vidare
            med det. Det är inte någon partiskiljande fråga, även om spörsmålet
            på vilket sätt man skall driva jämställdhetsarbetet kan vara partiskiljande.
          </note>
          <note>
            Rolf L Nilson säger att det aldrig får bli familjens ensak att
            bestämma om båda föräldrarna vill förvärvsarbeta eller att bestämma
            om barnomsorgen. Det är här som skiljelinjen går,
          </note>
          <note>
            Rolf L Nilson.
          </note>
          <note>
            Det är familjens ensak att bestämma detta. Hur skulle det se
            ut, om vi här i Sveriges riksdag skall besluta om att familjen
            Johansson i Kaxholmen i
          </note>
          <note>
            Skärstad skall ha en viss form av barnomsorg medan familjen Karlsson
            i Ödeshög skall ha någon annan form av barnomsorg? Det är familjen
            själv som skall bestämma detta.
          </note>
          <note>
            Det är riktigt ruskigt att höra resonemanget om att vi väl ändå
            inte kan gå så långt att familjen får bestämma om sin barnomsorg
            och om både mamma och pappa skall jobba. Det är just detta som
            familjen själv skall bestämma om. Vi politiker skall underlätta
            det valet. Då underlättar vi också för jämställdheten och för
            kvinnan i det svenska samhället.
          </note>
          <note type="speaker">
            Anf. 154 ROLF L NILSON (v) replik:
          </note>
          <note>
            Herr talman! Det är litet svårt att bemöta den sista delen av
            Göte Jonssons replik, eftersom han polemiserade emot någon fantom,
            som han själv hade målat upp. Man kan inte lägga huvudansvaret
            för jämställdhetsarbetet på familjerna. Jag tycker inte heller
            att samhället skall göra det till familjens ensak huruvida det
            skall finnas förutsättningar för en jämställdhet mellan könen.
          </note>
          <note>
            Göte Jonsson talade tidigare mycket om att det är de många som
            skapar välfärden. Det var rätt uppfriskande och ovanligt att höra
            det från en moderat debattör. Jag brukar debattera med näringspolitiker,
            och det som då har slagit mig och som varit min huvudinvändning
            mot regeringens politik är att de många, som genom sitt arbete
            som anställda bidrar till välståndsutvecklingen och är en förutsättning
            för denna, helt och hållet har lyst med sin frånvaro.
          </note>
          <note>
            De som brukar beskrivas som produktiva är aktieägarna -- en del
            av dem är löntagare, men knappast de flesta -- och företagarna,
            vilkas villkor skall gynnas skattemässigt. Men det är inte så.
            De är en nödvändig förutsättning för produktionens utveckling,
            men de många får inte glömmas bort.
          </note>
          <note>
            Om man skall skapa reformer i ett trängt ekonomiskt läge tycker
            jag att man skall utveckla reformer som pekar framåt och som ger
            ett bra ekonomiskt utfall som innebär rationaliseringar.
          </note>
          <note>
            Jag ser inte husläkarreformen som något sådant.
          </note>
          <note>
            Jag ser den som en reform som ökar statusskillnaderna inom vården.
            Den bryter upp fungerande vårdsammanhang och vårdkedjor. Den personliga
            knytningen mellan läkare och patient skulle man kunna nå på annat
            sätt utan dessa förluster.
          </note>
          <note type="speaker">
            Anf. 155 GÖTE JONSSON (m) replik:
          </note>
          <note>
            Herr talman! Jag såg ingen annan fantom än Rolf L
          </note>
          <note>
            Nilson, och det räcker i det här sammanhanget.
          </note>
          <note>
            Han upprepar precis det han sade tidigare, nämligen att han kan
            samhället. Vad är samhället i
          </note>
          <note>
            Rolf L Nilsons föreställningsvärld? Samhället är det vi som sitter
            här? Är det vi och kanslihuset, vi och landstinget eller vi och
            kommunerna? Är det vi och familjerna, vi och företagen, vi och
            kyrkan, vi och religionen eller vi och kulturen? Det är också
            intressant. Vad är samhället i Rolf L Nilsons föreställningsvärld?
          </note>
          <note>
            Det är här skiljelinjen går. Vi menar att det är föräldrarna
            som har ansvaret för barnen. Vi menar att detta inte motverkar
            jämställdheten utan det befrämjar den. Det är ju en märklig kvinnosyn
            när man säger: Om vi ökar familjens valfrihet klarar inte kvinnorna
            sig.
          </note>
          <note>
            Vad är det för en kvinnosyn? Det är en alldeles upp och ner-vänd
            kvinnosyn. Om man säger så säger man indirekt att kvinnan är svagare
            än mannen.
          </note>
          <note>
            Det är ju precis tvärtom. Lita på de moderna och unga familjerna,
            och även på de gamla och oss som är i medelåldern! Vi springer
            inte omkring och förtrycker våra kvinnor bara för att vi öppnar
            för valfrihet i samhället.
          </note>
          <note>
            Den här regeringen slår vakt om de många. För oss ingår också
            företagare och löntagare bland de många. Även aktieägarna ingår
            bland de många. Vi skulle också mycket gärna se att varje löntagare
            även blir aktieägare. Då får de många också del av ägandet i det
            svenska näringslivet. Det är moderat politik. Det är riktig politik
            för de enskilda människorna.
          </note>
          <note type="speaker">
            Anf. 156 KARIN ISRAELSSON (c):
          </note>
          <note>
            Herr talman! Stora förändringar har beslutats och genomförts
            i våra socialförsäkringssystem under de senaste åren. De har varit
            helt nödvändiga. Det enda man kan beklaga är att de inte genomförts
            tidigare. Trots stort motstånd har
          </note>
          <note>
            Socialdemokraterna så småningom accepterat de förändringar som
            vi i de nuvarande regeringspartierna länge krävt.
          </note>
          <note>
            Jag antar att oppositionen i dag är tacksam över det som har
            gjorts. Det innebär lägre kostnader för statsbudgeten. Detta i
            sin tur innebär att välfärden har räddats utan alltför dramatiska
            sänkningar i ersättningsnivåerna. En stor reform har också genomförts
            som gagnar de tidigare glömda handikappade, de som kräver stora
            hjälpinsatser.
          </note>
          <note>
            LSS:en har, trots svåra ekonomiska förhållande, kommit till stånd.
            Detta visar på vår fasta övertygelse att skydda de människor som
            har svåra förhållanden.
          </note>
          <note>
            Pensionsarbetsgruppen har efter många års överläggningar äntligen
            kommit fram till ett förslag som skall föreläggas riksdagen under
            våren. Det presenterade förslaget har stora likheter med
          </note>
          <note>
            Centerns förslag till en grundpension. Vi i Centern har motionerat
            om detta under de senaste tio åren.
          </note>
          <note>
            Skyddet för kvinnors pension är ett nödvändigt steg. Det är viktigt
            att man även räknar med det arbete som utförts vid vård av barn.
            Det tillförsäkrar kvinnor ett bättre pensionsskydd.
          </note>
          <note>
            Naturligtvis gäller det också män som väljer att vårda barn.
          </note>
          <note>
            Föräldraförsäkringens ersättningsnivå skall nu äntligen jämställas
            med andra ersättningsnivåer inom socialförsäkringssystemen. Centerns
            gamla krav på vårdnadsersättning tycks nu äntligen bli uppfyllt.
            Valfrihet och barnens situation har varit vägledande i det arbetet.
          </note>
          <note>
            Centerpartiets strävan är även att de familjepolitiska systemen
            skall förenklas och göras mer lättbegripliga. Vi har presenterat
            en rapport som tar upp dels ersättningar vid arbetsfrånvaro, dels
            ett familjepolitiskt program med en barnpeng som kan användas
            av föräldrarna enligt deras egna önskemål. Rättvisan tillgodoses
            då alla familjer erhåller samma nivåer. Man kommer ifrån den stora
            orättvisa som dagens föräldraförsäkring innebär. Vårdnadsbidraget
            finns också med där.
          </note>
          <note>
            Liksom grundpensionsförslaget möttes av motstånd när vi först
            kom med det möter även vårt förslag rörande grundtrygghet vid
            arbetsoförmåga och arbetslöshet invändningar. Är inte ersättningarna
            för låga anses de för höga för att människor skall tycka att ett
            arbete är ett bättre alternativ. Centern anser att det är eftersträvansvärt
            att likställa ersättningsnivåer och att samordna utbetalningarna
            till en instans, i detta fall Riksförsäkringsverket.
          </note>
          <note>
            De nuvarande socialförsäkringssystemen har verkat under många
            år och utvecklats till ett myller av förmåner med många svårtolkade
            regler. Att sträva efter en förenkling är därför ett rimligt krav.
          </note>
          <note>
            I en motion med Rosa Östh och mig som undertecknare hemställer
            vi om att riksdagen skall låta dessa förslag finnas med i de utredningar
            som nu ser över arbetsskade- och sjukförsäkringssystemen.
          </note>
          <note>
            Vård och omsorg är uppgifter som samhället och den offentliga
            sektorn måste ta ansvar för. De måste se till att behovet av vård
            och omsorg tillfredställs. I dag arbetar en utredning rörande
            den framtida hälso- och sjukvårdens finansiering.
          </note>
          <note>
            Jag beklagar djupt att Socialdemokraterna inte ansåg det tillräckligt
            viktigt att fullfölja utredningsuppdraget. Att avstå från att
            utveckla
          </note>
          <note>
            2000-talets sjukvård är mycket betänkligt. Jag efterlyser Socialdemokraternas
            fortsatta planer när det gäller att hämta in det försprång som
            vi i regeringspartierna får när vi fortsätter utredningsarbetet.
          </note>
          <note>
            Liksom när det gäller andra stora reformer är en samstämmighet
            nödvändig. Vi måste skapa förutsättningar för en framtidstro.
            Det kan vi bara göra om det finns en betydande enighet i de frågor
            som berör den framtida vården, pensionerna och socialförsäkringssystemen.
            Utredningen rörande arbetsskadeförsäkringen och sjukförsäkringen
            måste även den sträva mot en så stor enighet som är möjlig. Det
            behövs robusta system för framtiden.
          </note>
          <note>
            De ljusningar som vi i dag kan se i minskade arbetslöshetstal
            och minskade varsel, lägre räntor och minskat antal konkurser
            bäddar också för framtida möjligheter till stabila trygghetssystem.
            Vi måste ta med oss en lärdom från lågkonjunkturen --
          </note>
          <note>
            de förändringar som nu görs och som redan har gjorts borde ha
            genomförts under en högkonjunktur. I framtiden kommer vi inte
            att kunna tillåta oss att äta upp den kaka som vi inte har. Vi
            kommer inte att kunna tillåta förmåner som innebär att arbete
            inte förefaller vara ett naturligt val.
          </note>
          <note>
            Arbete skall alltid löna sig. Denna regering har genom förslag
            till riksdagen lyckats vända den trend som invaggade svenska medborgare
            i en övertro på samhällets omhändertagande med lånade pengar.
            Nu inser vi alla att vi själva måste ta ansvar för vår personliga
            ekonomi.
          </note>
          <note>
            Lånekarusellens tid är förbi. Nu är det sparande och planering
            som gäller. I de fall man misslyckas på grund av dåliga förutsättningar
            skall samhället ge det skydd som krävs. Där har Centerns grundtrygghet
            sin givna plats. I den kampen står tillskapandet av nya arbetstillfällen
            som en prioriterad åtgärd. Klarar vi inte av den utmaningen kan
            vi inte heller erbjuda en välfärd som är värdig och som innebär
            ett skydd för de sämst ställda.
          </note>
          <note>
            Herr talman! Varje år dör ca 6 000 personer i vårt land på grund
            av alkoholskador. Dessa dödstal stiger med alkoholkonsumtionens
            storlek.
          </note>
          <note>
            Misshandel, våld och sociala problem orsakade av alkoholens skadeverkningar
            kostar ca 1 000
          </note>
          <note>
            miljarder kronor per år. Alkoholen utgör ett påtagligt hot mot
            vår välfärd. Det krävs ökade satsningar på förebyggande insatser.
            185 miljoner kronor går till aidsförebyggande åtgärder. Det borde
            vara samma nivåer när det gäller alkoholpreventionen.
          </note>
          <note>
            Herr talman! För folkhälsans skull är det nödvändigt att Sverige
            i EU-förhandlingarna står fast vid kraven rörande gränshandeln
            och att vi slår fast att de svenska alkoholpolitiska målen skall
            finna ett utrymme även vid ett kommande medlemskap i EU.
          </note>
          <note type="speaker">
            Anf. 157 PONTUS WIKLUND (kds):
          </note>
          <note>
            Herr talman! Jag vill komma med några synpunkter på det kommande
            förslaget till ett reformerat pensionssystem.
          </note>
          <note>
            Pensioner har utretts i vårt land i stort sett kontinuerligt
            sedan 1884, således i 110 år. Det ger en vink om att pensioner
            är en mycket viktig del av välfärden.
          </note>
          <note>
            Vi var tidigt ute med en pensionsförsäkring för alla, oavsett
            yrke eller inkomst. Den kom redan 1914.
          </note>
          <note>
            Förbättringar har genomförts många gånger genom åren. 1960 kom
            ATP -- den allmänna tilläggspensionen -- som gav betydande standardtrygghet.
            Även den har ändrats en hel del i sin funktion genom politiska
            beslut och genom förändrade samhällsförhållanden.
          </note>
          <note>
            Som alla nog vet är ATP ohållbart på sikt i sin nuvarande form,
            bl.a. för dess starka beroende av hög tillväxt. Det finns numera
            även osystematiska och icke önskvärda omfördelningseffekter, exempelvis
            från kvinnokollektivet till männen och från låginkomsttagare till
            dem med högre inkomster.
          </note>
          <note>
            Pensionsberedningen gjorde mellan 1984 och 1990
          </note>
          <note>
            en ingående penetration, men lyckades inte enas om förslag till
            nödvändiga förändringar.
          </note>
          <note>
            Pensionsarbetsgruppen bildades för att ta vid där
          </note>
          <note>
            Pensionsberedningen slutade och lägga fram förslag till förändringar
            av i första hand ålderspensionssystemet, så att det blir hållbart
            långt in i framtiden samt uppfyller ett flertal andra kriterier.
          </note>
          <note>
            Det har varit mycket intressant och givande att få vara en av
            Pensionsarbetsgruppens parlamentariker. Det finns i gruppen ett
            imponerande kunnande liksom rik kreativitet och analytisk förmåga.
            Jag har haft förmånen att få koncentrera mig på att bevaka utfallet
            för olika grupper mot bakgrund av fördelningseffekter och samhällsekonomiskt
            ansvar.
          </note>
          <note>
            Det har funnits en uppriktig önskan att komma fram till konsensus
            bland regeringspartiernas och
          </note>
          <note>
            Socialdemokraternas representanter. Det behagliga samarbetsklimatet
            skall vi inte minst tacka ordföranden för.
          </note>
          <note>
            Efter drygt två års merändels intensivt arbete är vi nu framme
            med förslag till ett ganska kraftigt förändrat ålderspensionssystem
            -- det gäller både grundpensionen och tilläggspensionen -- som
          </note>
          <note>
            Socialdemokraterna och de fyra regeringspartierna är överens
            om.
          </note>
          <note>
            Vi kristdemokrater har den uppfattningen, att förslaget i väsentliga
            delar är mycket bra och har stora förtjänster. Det finns mycket
            att peka på som ligger i linje med det som bl.a. vi eftersträvar,
            men taletiden medger inte annat än en kort uppräkning av några
            punkter.
          </note>
          <note>
            Generellt gäller bl.a. att pensionsförslaget uppmuntrar till
            arbete. Samtidigt finns det en inbyggd flexibilitet, och det finns
            trygghet för alla.
          </note>
          <note>
            Livsinkomsten som grund för pensionsnivån, pensionsberättigande
            barnår som även ger extra belöning om man lönearbetar under tiden
            samt möjligheten att dela pensionsrätt mellan makar har sammantaget
            bl.a. den effekten att den genomsnittliga pensionsnivån för kvinnor
            kommer närmare männens och att hemarbetet uppvärderas.
          </note>
          <note>
            Garantinivån, där i motsats till vad som är fallet i dagens folkpension
            även låga pensionspoäng ger högre nivå än garantipensionen, och
            följsamhetsindexering som garanterar att pensionssystemet håller
            ger trygghet för ekonomiskt svaga grupper.
          </note>
          <note>
            Premiereservinslaget -- en inbyggd privatpensionsförsäkring kan
            man kalla det -- årliga pensionsbesked på de totala pensionsrättigheterna
            samt flexibel pensionsålder bör hos många öka intresset för att
            planera sin ålderspension. Men för den som inte vill eller inte
            kan finns ett enkelt sätt att få förvaltning av premiereservpensionen
            på ett individuellt konto i AP-fonden.
          </note>
          <note>
            Halv avgift över förmånstaket 7,5 basbelopp, vilket är en ren
            skatt, är en av punkterna i skissen ''Ett kristdemokratiskt trygghetssystem''.
            Det innebär bl.a. en omfördelning av pengar från dem med hög inkomst
            till ekonomiskt sämre ställda, exempelvis för utfyllnad till garantipensionsnivån.
          </note>
          <note>
            Att göra osynliga skatter synliga och att i ökad utsräckning
            ta ut avgifter i stället för skatter är, som vi i kds ser det,
            önskvärda förändringar. Knappast något annat trygghetssystem är
            så väl lämpat för egenavgifter som allmänna ålderspensionen.
          </note>
          <note>
            Förslaget innebär att halva avgiften under förmånstaket 7,5 basbelopp
            successivt skall växlas från arbetsgivaravgift till egenavgift,
            vilken är avdragsgill, under resten av 90-talet.
          </note>
          <note>
            Med bestörtning noteras nu att bl.a. SAF --
          </note>
          <note>
            Svenska Arbetsgivareföreningen -- är tveksam till den konstruktionen.
            Man tror att arbetstagarna kanske inte får full kompensation.
            SAF har ju i många år pläderat för övergång från osynliga skatter
            till synliga skatter och till egenavgifter.
          </note>
          <note>
            Från vår sida menar vi att förutsättningen är att löntagarna
            icke skall bli ekonomiskt lidande av växlingen. Om inte arbetsmarknadens
            parter kan klara det tekniska är det en möjlighet att återgå till
            -- dvs. fortsätta med -- arbetsgivaravgift. Det vore mycket synd
            att behöva göra detta.
          </note>
          <note>
            Herr talman! Förhoppningen är att pensionsförslaget relativt
            oskadat överlever remissomgången, där starka parts- och särintressen
            lär göra sig hörda, och att riksdagen hinner fatta ett beslut
            i samförstånd före sommaren. Det skulle ge signaler om det politiska
            systemets förmåga att hantera svåra frågor och därmed öka tilltron
            till
          </note>
          <note>
            Sveriges framtid.
          </note>
          <note type="speaker">
            Anf. 158 JAN ANDERSSON (s):
          </note>
          <note>
            Herr talman! Det är nu dags att göra bokslut för välfärdspolitiken
            efter två och ett halvt års borgerligt regeringsinnehav. Folkpartiet
            har genom socialminister Bengt Westerberg och biträdande socialminister
            Bo Könberg haft huvudansvaret för politiken. Det har varit en
            politik som dessa i ord ofta progressiva folkpartister fått utforma
            tillsammans med moderater och kds:are, vars syn på välfärden och
            välfärdssamhällets uppbyggnad i grunden är väsensskild från folkpartisternas.
          </note>
          <note>
            Det framgick tydligt av dagens debatt, där Göte
          </note>
          <note>
            Jonsson som ett eko av chefsideologen inom
          </note>
          <note>
            Moderaterna, Hans Zetterberg, pratade om det lilla samhället
            och hur det skulle organiseras. Det framgick också klart av Karin
            Israelssons tal om grundskydd, som jag förutsätter att Bo Könberg
            inte kan instämma i. Detta är principiellt viktiga frågor när
            det gäller välfärdspolitiken.
          </note>
          <note>
            Den fråga man nu måste ställa sig är om det blev bättre för det
            svenska folket -- för barnfamiljerna, för de äldre, för de handikappade
            och för de sjuka -- under den borgerliga tiden. Har de upplevt
            det som en valfrihetsrevolution? En sådan utlovades ju av den
            borgerliga regeringen. Svaret är nej.
          </note>
          <note>
            Jag förnekar visserligen inte att det har genomförts saker som
            har varit bra. ÄDEL-reformen, handikappreformen och vårdgarantin
            är alla sådana exempel. Men alla dessa goda reformer initierades
            redan på den socialdemokratiska tiden och är alls inte frukter
            av något borgerligt nytänkande.
          </note>
          <note>
            Jämsides med dessa reformer har vi fått en utveckling som innebär
            att barngrupperna på dagis har blivit större, samtidigt som avgifterna
            kraftigt har höjts. Möjligheterna för äldre och handikappade att
            t.ex. få färdtjänst har försämrats, samtidigt som taxorna också
            där har höjts väsentligt. Allt fler av de äldre som bor i särskilda
            boendeformer har fått en levnadsstandard som ligger under den
            s.k. socialbidragsnormen. Detta har inte ökat valfriheten.
          </note>
          <note>
            Regeringen har på sjukvårdens område genomfört ett centralistiskt
            husläkarsystem som skär rätt igenom primärvården och förhindrar
            att sjukvårdshuvudmännen organiserar primärvården utifrån de behov
            som finns i respektive landsting eller kommun. Den fria etableringsrätten
            för specialistläkare tar också bort möjligheterna att prioritera
            för dem som har det demokratiska ansvaret för den regionala och
            lokala sjukvården.
          </note>
          <note>
            Inom socialtjänstens område är det mest synbara och allvarliga
            att kostnaderna för socialbidrag rusat i höjden. Orsaken till
            detta vet vi alla. I
          </note>
          <note>
            borgerlighetens Sverige kan en stor del av befolkningen inte
            längre försörja sig på arbete på grund av den ekonomiska politik
            som förs. Följden av de ökade socialbidragskostnaderna är, förutom
            en väsentligt minskad valfrihet för de enkilda individerna, att
            möjligheterna att satsa på vård och omsorg för barn, äldre och
            handikappade försämrats när det ekonomiska utrymmet har krympt
            ute i kommunerna.
          </note>
          <note>
            Herr talman! Vi socialdemokrater önskar en annan politik. Vi
            vill förbättra boendet och öka tillgängligheten för äldre och
            handikappade. Trots
          </note>
          <note>
            Folkpartiets tal om eget rum i långvården händer inte särskilt
            mycket på det området. Fortfarande är
          </note>
          <note>
            60 % av dem som bor i särskilda boendeformer utan kök. Fortfarande
            är tillgängligheten i en stor del av vårt bostadsbistånd bristfällig.
            Därför vill vi satsa på ett ROT-program som förbättrar boendestandarden
            och ökar tillgängligheten för äldre och handikappade. Vad vill
            regeringen?
          </note>
          <note>
            Vi vill också stoppa avskedanden av personal inom vård och omsorg.
            Det finns inte för mycket folk --
          </note>
          <note>
            varken nu eller i den framtid vi kan se -- inom vården och omsorgen
            av de äldre. Vad vill regeringen?
          </note>
          <note>
            Vi vill analysera och vidta åtgärder på grund av det faktum att
            klasskillnaderna ökar inom hemtjänsten. Lågutbildade och kvinnor
            får allt mindre hjälp, medan de mer välbeställda får en större
            andel av hemtjänsten. Detta borde oroa
          </note>
          <note>
            Socialdepartementet, men ännu har vi inte hört ett knyst. Tar
            man problemet på allvar?
          </note>
          <note>
            Vi vill förbättra för äldre invandrare. De blir allt fler, och
            de får inte den hjälp som de borde få. Inom äldreomsorgen finns
            det gott om personal med invandrarbakgrund, men de används oftast
            inte i arbete med omsorgen av äldre invandrare. Vad planerar regeringen
            för de äldre invandrarna?
          </note>
          <note>
            Vi vill förbättra förhållandena för de anhöriga. De gör och har
            länge gjort en stor insats inom äldrevården. När hjälpen minskat
            under senare år har de fått ta ett allt större, och ibland ett
            alltför stort, ansvar. De har slitits ut. Det har medfört att
            samhället i stället har fått ta hela ansvaret. Det har inte varit
            bra socialt. Det har inte varit bra ekonomiskt. Vad ämnar regeringen
            göra?
          </note>
          <note>
            Vi vill införa en handikappombudsman. Det skall inte vara en
            ombudsman som bara får en opinionsbildande uppgift, vilket det
            ryktas om att regeringen kommer att föreslå. Det sköter handikapprörelsen
            bra själv. Vi vill, precis som
          </note>
          <note>
            Handikapputredningen, ha en processförande ombudsman. Därför
            bör en lag mot diskriminering av handikappade i arbetslivet införas
            samtidigt som ombudsmannafunktionen inrättas. Har biträdande socialministern
            samma uppfattning?
          </note>
          <note>
            Vi vill förbättra funktionshindrades möjligheter att resa. Hela
            resekedjan, från dörr till dörr, måste åtgärdas.
          </note>
          <note>
            Vi vill nu när byggmarknaden ser ut som den gör utnyttja tillfället
            och genomföra en ordentlig allergisanering av skolor och daghem.
          </note>
          <note>
            Vi vill ändra reglerna för förtidspension i den meningen att
            ideellt arbete inte skall minska pensionen. Vilka åtgärder planerer
            regeringen?
          </note>
          <note>
            Herr talman! Vi socialdemokrater värnar om den generella välfärdspolitiken.
            Vi vill också ha en rättvis politik som innebär att de mest välbeställda
            får avstå från skattesänkningar för att vi skall kunna ha en god
            vård och omsorg för barn, äldre och handikappade. Det är den avgörande
            skillnaden mellan vår och regeringens politik.
          </note>
          <note type="speaker">
            Anf. 159 Statsrådet BO KÖNBERG (fp):
          </note>
          <note>
            Herr talman! När man lyssnar på Jan Andersson har man svårt och
            tro att han diskuterar en period då vi har gått igenom den värsta
            ekonomiska krisen på två generationer eller sex årtionden. Under
            den perioden har regeringen genomfört handikappreformen. Jag förnekar
            inte att den förbereddes i utredningsarbete under den föregående
            regeringen.
          </note>
          <note>
            Under den perioden har ÄDEL-reformen genomförts. Jag förnekar
            inte att den socialdemokratiska regeringen i hög grad var inblandad
            i den. Men de två bästa inslagen i
          </note>
          <note>
            ÄDEL-reformen -- om man får tro Socialstyrelsens utvärdering
            nu i höstas -- nämligen betalningsansvaret för de medicinskt färdigbehandlade
            respektive stimulansbidragen, var i hög grad tillägg som kom med
            i ÄDEL-
          </note>
          <note>
            reformen beroende på motioner från ett mig närstående parti.
          </note>
          <note>
            Det föreföll som om Jan Andersson skulle lägga något slags socialdemokratiskt
            anspråk på reformen. Jag vill påminna om det gamla spanska ordspråket
            om att segern har tusen fäder, medan nederlagen brukar vara föräldralösa.
          </note>
          <note>
            Socialdemokraterna hoppade på vårdgarantin som allra sista parti
            någon gång våren 1991 och sade i praktiken ja till en motion från
            ett mig närstående parti. Dessförinnan hade man från Moderata
            samlingspartiet bedrivit ett arbete på den punkten.
          </note>
          <note>
            Jan Andersson frågade vad som har blivit bättre.
          </note>
          <note>
            Han nämnde några saker själv. Till detta kan man lägga sådana
            saker som att pensionärernas ekonomiska läge har påverkats positivt
            -- framför allt för dem som har det svårt. Antalet pensionärer
            som behöver det särskilda kommunala bostadstillägget har, som
            jag nämnde tidigare, på ett år minskat från drygt 40 000 till
            ca 12 000. Så kan man gå igenom område efter område.
          </note>
          <note type="speaker">
            Anf. 160 JAN ANDERSSON (s) replik:
          </note>
          <note>
            Herr talman! Bo Könberg bekräftar det jag sade.
          </note>
          <note>
            De saker som har varit bra under den borgerliga tiden -- jag
            förnekar inte att det finns sådana --
          </note>
          <note>
            nämligen ÄDEL-reformen, vårdgarantin och handikappreformen, var
            saker som förbereddes redan under den socialdemokratiska tiden.
          </note>
          <note>
            När det t.ex. gäller ÄDEL-reformen fanns inte
          </note>
          <note>
            Göte Jonsson och hans parti med och inte Karin
          </note>
          <note>
            Israelsson och hennes parti. De gick emot ÄDEL-
          </note>
          <note>
            reformen. I dag ställer de upp när de ser det huvudsakligen positiva
            resultatet, med då var de emot.
          </note>
          <note>
            Utvecklingen vad gäller pensionärernas levnadsstandard är inte
            alldeles entydig. Är Bo
          </note>
          <note>
            Könberg helt omedveten om den situation som har skapats vad gäller
            de särskilda boendeformerna genom de avgiftshöjningar som har
            skett? De innebär att en väldigt stor del av de personer som bor
            i särskilda boendeformer nu lever under socialbidragsnormen. Man
            kan tro att Bo Könberg tycker att detta är tillfredsställande.
            Vi socialdemokrater tycker inte det.
          </note>
          <note>
            Bo Könberg kan väl inte vara omedveten om de taxehöjningar som
            har skett inom t.ex. färdtjänst, hemtjänst, barnomsorg, vilka
            har försämrat valfriheten och möjligheterna.
          </note>
          <note>
            Färdtjänsten minskas, trots att antalet äldre ökar.
          </note>
          <note>
            Det beror bl.a. på att man ibland har infört begränsningar och
            ibland höjt taxorna mycket kraftigt. Låtsas inte Bo Könberg om
            den verklighet som faktiskt finns och som regeringen indirekt
            är ansvarig för?
          </note>
          <note type="speaker">
            Anf. 161 Statsrådet BO KÖNBERG (fp):
          </note>
          <note>
            Herr talman! Jag noterar att Jan Andersson på intet sätt kommenterade
            mitt påstående om att de två punkter som fick de bästa recensionerna
            av
          </note>
          <note>
            Socialstyrelsen i höstas var sådana som lagts till tack vare
            motioner från ett mig närstående parti.
          </note>
          <note>
            Jag noterar också att han bara höjer rösten i frågan om operationsgarantin
            i stället för att kommentera mitt påstående om att det var Socialdemokraterna
            som anslöt sig till borgerliga förslag på den punkten. Jag tycker
            att hans tystnad på den punkten var talande.
          </note>
          <note type="speaker">
            Anf. 162 JAN ANDERSSON (s) replik:
          </note>
          <note>
            Herr talman! Det är sant att det var ett givande och tagande
            i samband med ÄDEL-reformen. Det är också sant att det fanns ett
            par folkpartistiska motioner som bifölls under det samarbete som
            pågick mellan oss socialdemokrater och folkpartister.
          </note>
          <note>
            Men i inledningsskedet, när vi började diskussionerna, hade inte
            Folkpartiet en enda ny krona till ÄDEL-reformen, Bo Könberg! Det
            var vi socialdemokrater som drev igenom de 5,5 miljarder som skulle
            ge stimulans. De har i allra högsta grad bidragit till de positiva
            resultaten när det gäller boendeformer för äldre. Så ser faktiskt
            verkligheten ut, Bo Könberg!
          </note>
          <note type="speaker">
            Anf. 163 GÖTE JONSSON (m) replik:
          </note>
          <note>
            Herr talman! den här debatten är litet märklig. Jan
          </note>
          <note>
            Andersson sade att Socialdemokraterna på en rad punkter har lagt
            förslag som sedan fullföljts.
          </note>
          <note>
            Jag var mycket engagerad i sjukvårdsdebatten under 1980-talet
            och samlade på mig mycket material. Här har jag ett par pressklipp
            från mitten av 1980-talet: Hjärtpatienter dör i väntan på diagnos.
            Jag åkte till England för att förlänga livet.
          </note>
          <note>
            De gamla fick låna för att få höftlederna opererade.
          </note>
          <note>
            Gertrud Sigurdsen, som var sjukvårdsminister då, föreslog en
            rikskö för att lösa problemen. Alla skulle samlas i en rikskö
            i t.ex. Stockholm. Vi moderater sade nej till detta tillsammans
            med de övriga borgerliga partierna. Det blev ingen rikskö.
          </note>
          <note>
            År 1986 motionerade vi om en vårdgaranti i stället för en rikskö.
            Socialdemokraterna sade kontinuerligt nej till det under många
            år, fram till dess att man slutligen gav med sig. Det är sanningen
            om vårdgarantin. Om vi inte hade fått en borgerlig regering tror
            jag heller inte att vi hade fått en vårdgaranti.
          </note>
          <note>
            Det är riktigt att vi moderater hade en annan uppfattning när
            det gäller ÄDEL-reformen. Vi ville att hela primärvården skulle
            föras över till kommunerna. Jag tror fortfarande att det hade
            varit bättre. Det är intressant när Jan Andersson läser upp sin
            vilja: Vi vill, vi vill, vi vill. Jag kan bara kommentera detta
            på följande sätt:
          </note>
          <note>
            När ni socialdemokrater kunde, så ville ni inte. Nu vill ni,
            när ni inte kan. Det är kanske detta som ligger bakom det socialdemokratiska
            begreppet politik är att vilja.
          </note>
          <note type="speaker">
            Anf. 164 JAN ANDERSSON (s) replik:
          </note>
          <note>
            Herr talman! Politik är att vilja och att kunna. Vi kan ta vilket
            område Göte Jonsson vill och jämföra de resultat som vi uppnådde
            under 80-talet med de resultat som har kommit nu.
          </note>
          <note>
            Vad har hänt inom hemtjänsten? För första gången minskar nu mängden
            hemtjänst för personer över
          </note>
          <note>
            80 år. Dessutom har klasskillnader uppstått inom äldreomsorgen.
            Det är de mest välbeställda som behåller sin andel, medan lågutbildade
            och kvinnor får en minskad andel. Jag förstår att Göte Jonsson,
            med sin politiska hemvist, tycker att det är bra.
          </note>
          <note>
            Sådan är verkligheten, men vi socialdemokrater kan aldrig acceptera
            den.
          </note>
          <note>
            Jag vill också ta upp familjernas valfrihet med vårdnadsbidrag,
            något som Göte Jonsson nämnde i sitt tidigare anförande.
          </note>
          <note>
            Vilken möjlighet har den ensamstående mamman eller de familjer
            som har låga eller normala inkomster att få ut någonting av vårdnadsbidraget?
          </note>
          <note>
            Ingen alls! Det går till ökade avgifter för barnomsorgen. Dessutom
            får de vara med och finansiera resten. Det är en nettokostnad
            på mellan två och tre miljarder som de får vara med och betala.
            Det är valfrihet i moderat tappning, och den känner vi alltför
            väl.
          </note>
          <note type="speaker">
            Anf. 165 GÖTE JONSSON (m) replik:
          </note>
          <note>
            Herr talman! Jan Andersson har fel när han analyserar vårdnadsbidraget
            och valfriheten för den ensamstående mamman.
          </note>
          <note>
            Visst får den ensamstående mamman en ökad valfrihet genom vårdnadsbidraget!
            Om hon nu är hänvisad enbart till kommunal barnomsorg, som i dag
            får statligt och samhälleligt stöd, men anser att det vore bättre
            med en annan form av barnomsorg -- då får hon stöd och hjälp.
          </note>
          <note>
            Men om hon vill ha kvar den barnomsorg som hon har, innebär vårdnadsbidraget
            ingen förändring för henne. Inte minskar valfriheten därför att
            hon har möjlighet att byta barnomsorg med hjälp av vårdnadsbidraget?
            Hon får större möjlighet att göra det. Helt klart är detta positivt
            också för den ensamstående mamman.
          </note>
          <note>
            Jan Andersson sade att allting har blivit sämre, men det har
            det inte. Jag pekade ju på den som fick åka till England för att
            förlänga sitt liv. Tack vare vårdgarantin har köerna betats av.
            Det har inte blivit sämre.
          </note>
          <note>
            Titta på de särskilda boendeformerna! Under slutet av 1980-talet
            minskade antalet särskilda boendeformer för äldre. År 1991-92
            ökade antalet platser 7 500. Enligt statistiken från 1992 till
            1995
          </note>
          <note>
            beräknas en nettoökning på 15 000 lägenheter i särskilda boendeformer.
            Det är ju positiva besked vi kommer med!
          </note>
          <note>
            Det finns också negativa problem som beror på de ekonomiska svårigheter
            som finns i olika sammanhang. Men förstora inte upp problemen
            utan se i stället positivt på den framtid som kan lösa problemen!
          </note>
          <note type="speaker">
            Anf. 166 JAN ANDERSSON (s) replik:
          </note>
          <note>
            Herr talman! Det var intressant att Göte Jonsson tog upp frågan
            om de särskilda boendeformerna och den ökning av dessa som har
            skett. Det hade varit intressant om Göte Jonsson också hade gett
            mig en motivering till varför Moderaterna gick emot detta. Ni
            var ju inte med på båten. Ni var inte med om de stimulansbidrag
            och den förändring som gällde ÄDEL-reformen.
          </note>
          <note>
            Det faktum att de medicinskt färdigbehandlade har minskat och
            det faktum att antalet särskilda boendeformer har ökat är ju en
            följd av ÄDEL-
          </note>
          <note>
            reformen -- dels av stimulansbidraget, dels av kommunernas betalningsansvar.
            Det har gjort att incitamenten för att bygga särskilda boendeformer
            har ökat.
          </note>
          <note>
            Det är inte alls så, Göte Jonsson, att valfriheten kommer att
            öka för de lågavlönade eller för de ensamstående kvinnorna. De
            kommer inte att få ut någonting av vårdnadsbidraget utan kommer
            bara att bli betalare. Det är en ojämlik reform som motverkar
            jämställdheten, och det är en orättvis reform. Det finns en massa
            människor som inte får ut någonting ekonomiskt av reformen.
          </note>
          <note type="speaker">
            Anf. 167 KARIN ISRAELSSON (c) replik:
          </note>
          <note>
            Herr talman! Jan Andersson tycks vara dåligt påläst när det gäller
            Centerns förslag till grundtrygghetssystem. Om man vill skydda
            de svaga grupperna är just grundtryggheten det system man skall
            använda sig av. Där sker också en omfördelning till förmån för
            de sämst ställda.
          </note>
          <note>
            Jan Andersson vill i alla sammanhang ta ifrån de rika och tror
            att man med de skatteintäkterna skulle kunna klara av hela den
            långa önskelista som han hade svårt att riktigt hinna med här.
            Det är alltså väldigt mycket som Jan Andersson vill göra, och
            det vore intressant att höra om det är fler i det socialdemokratiska
            partiet som ställer upp på den listan.
          </note>
          <note>
            Mycket riktigt hade vi kritiska synpunkter på
          </note>
          <note>
            ÄDEL-reformen, och det har också visat sig att vi i Centern fick
            rätt. Vi efterlyste den medicinska kompetensen i kommunernas omsorg,
            och i dag ser vi att den brister i det avseendet. Den har inte
            utvecklats. Jag tror att en del av köerna som man ser på medicinklinikerna
            finns inom detta område, eftersom kommunerna inte har medicinsk
            kompetens att ta hand om sina äldre. Nu skall
          </note>
          <note>
            Socialstyrelsen se över detta, och jag är övertygad om att man
            kommer att finna lösningar.
          </note>
          <note>
            Det är inte personalkaderns storlek som avgör vårdens innehåll,
            Jan Andersson. Jag har tjänstgjort inom sjukvården i många år,
            och jag har varit med under perioder när det har funnits oerhört
            mycket personal och patienterna inte har hunnits med. Jag har
            också varit med under perioder då det har varit litet personal
            och vi har haft en utmärkt omsorg. Men det finns gränser. Jag
            är inte alldeles säker på att en mängd personal löser sjukvårdens
            problem.
          </note>
          <note type="speaker">
            Anf. 168 JAN ANDERSSON (s) replik:
          </note>
          <note>
            Herr talman! Nej, jag har inte sagt att det finns ett absolut
            samband mellan mycket personal och hög kvalitet på verksamheten.
            Det tror jag absolut inte att det finns. Men jag tror samtidigt
            inte att det är en riktig åtgärd att i dagens läge skicka ut folk
            i ren arbetslöshet och betala kontantstöd för dem. Jag tror att
            det är mycket bättre att använda dem inom vården och omsorgen
            -- det är vår inställning inom socialdemokratin.
          </note>
          <note>
            När det gäller frågan om grundtrygghet eller standardtrygghet
            skiljer sig våra uppfattningar totalt. På den punkten är såvitt
            jag förstår vi socialdemokrater ense med Bo Könberg och hans parti.
          </note>
          <note>
            Jag tycker att Karin Israelsson skall titta på de länder -- och
            de är inte få! -- som har ett system med grundtrygghet. Det kan
            låta riktigt att bara satsa på en miniminivå och på dem som har
            det sämst ställt, men hur ser det ut i verkligheten i de länderna?
            Jo, där söker sig de mer välbeställda till privata lösningar och
            vänder sig ifrån det offentligt finansierade systemet, därför
            att det får ut så litet av det. Och då rämnar hela systemet.
          </note>
          <note>
            Ni vill genomföra en omläggning av det svenska välfärdssystemet
            mot ett grundtrygghetssystem, och därför förvånar det mig faktiskt
            att ni har ställt upp på tjänstepensionsförslaget -- det har ni
            ju faktiskt gjort. Ni förordar inte en grundpensionsmodell utan
            en pensionsmodell som bygger på inkomstbortfallsprincipen, och
            det hälsar jag med glädje. Det är emellertid inte i linje med
            det som Karin Israelsson nu gör uttryck för i övrigt när det gäller
            välfärdspolitiken.
          </note>
          <note type="speaker">
            Anf. 169 KARIN ISRAELSSON (c) replik:
          </note>
          <note>
            Herr talman! Om Jan Andersson hade läst våra motioner om grundpensionen
            skulle han ha sett överensstämmelsen mellan de förslagen och det
            förslag som nu ligger. Det innebär att grundnivån i folkpensionen
            skall höjas, att man skall ta bort pensionstillskottet och lägga
            det ovanpå och att skattereglerna också ändras. Detta är helt
            i linje med Centerpartiets tidigare förslag. Det finns en solidaritet
            i detta, genom att det finns en avgiftsnivå för dem som tjänar
            över den nivå där man erhåller ersättningarna.
          </note>
          <note>
            Vi har ett motsvarande förslag när det gäller arbetslöshetsersättningen.
            Alla finns med, och man utestänger inte några grupper. Det måste
            väl ändå vara eftersträvansvärt att lyfta de många som har det
            sämst, att ha avtalsbundna försäkringar för de andra men att de
            själva skall stå för en större andel av den kostnaden.
          </note>
          <note>
            Vi har möjlighet att återkomma till frågorna rörande sjukvården
            i ett senare sammanhang, när man har utvärderat vad som är på
            gång.
          </note>
          <note>
            När jag lyssnar på Jan Andersson börjar jag emellertid undra
            vad som är viktigt i framtida social- och välfärdspolitik för
            Socialdemokraterna.
          </note>
          <note>
            Är det att riva upp en massa reformer, att börja om, att gå tillbaka
            till en stor offentlig sektor, till era tidigare ställningstaganden,
            från den tid då ni utgjorde ett betongparti som hindrade allt
            vad valfrihet och förändringsarbete hette, då konkurrens var något
            förbjudet och då staten stod för valet?
          </note>
          <note type="speaker">
            Anf. 170 JAN ANDERSSON (s) replik:
          </note>
          <note>
            Herr talman! Jag tror inte att jag har sagt att vi skall riva
            upp ett enda förslag. Jag har inte tagit de orden i min mun under
            den här debatten. Däremot har jag pekat på en del brister i den
            politik som har förts under de här åren, sådant som jag är kritisk
            mot, och också en del som jag tycker är bra.
          </note>
          <note>
            Våra uppfattningar om grundtrygghet och standardtrygghet skiljer
            sig åt. Jag har den klara uppfattningen att det visst finns en
            grundnivå i det pensionsförslag som ligger, som bygger på grundpension
            och pensionstillskott i dag. Det har vi aldrig ifrågasatt. Men
            sedan bygger resten, liksom inom övriga socialförsäkringar, på
            livsinkomsten, relaterad till den standard som individen har haft
            under förvärvsarbetet. Detta är vad jag menar med standardtrygghet.
            Om Centern tycker att det är riktigt, då är vi överens. Jag har
            emellertid uppfattat att Centern har en helt annan syn på hur
            vi skall bygga upp vårt socialförsäkringssystem, att
          </note>
          <note>
            Centern förordar en grundtrygghetsmodell.
          </note>
          <note type="speaker">
            Anf. 171 LENNART ROHDIN (fp):
          </note>
          <note>
            Herr talman! I regeringsförklaringen den 4 oktober
          </note>
          <note>
            1991 uttalade den nytillträdda regeringen följande:
          </note>
          <note>
            ''Att ge bättre förutsättningar för trygga familjer och för barnens
            uppväxt och omvårdnad i vårt moderna samhälle är en av de allra
            viktigaste uppgifterna för framtiden.''
          </note>
          <note>
            Den fortsatte: ''Familjepolitiken skall underlätta för föräldrarna
            att själva välja den vård och fostran av barnen och den arbetsfördelning
            som passar dem och barnen bäst. Det innebär, att familjepolitiken
            skall främja både valfrihet och jämställdhet mellan kvinnor och
            män. Den som väljer att förvärvsarbeta skall ha ekonomiskt utbyte
            av detta.
          </note>
          <note>
            En ny familjepolitik syftar till att ge ökad valfrihet för småbarnsföräldrar,
            att ge en möjlighet för mer tid åt barnen.''
          </note>
          <note>
            Regeringen lägger nu inom kort fram dels en proposition om införande
            av vårdnadsbidrag, dels en proposition om jämställdhet, med bl.a.
            förslag om en s.k. pappamånad. Därmed fullföljs den reformering
            av familjepolitiken som utlovats och som har gett barnfamiljerna
            i vårt land en ökad valfrihet på det kanske viktigaste området,
            nämligen hur vi ordnar vård och omsorg åt våra barn, särskilt
            under de viktiga första sju åren innan de börjar i skolan.
          </note>
          <note>
            Herr talman! I debatten om familjepolitiken kommer starka känslor
            och ett starkt engagemang i dagen. Det visar på hur viktig frågan
            om våra barns uppväxt och omvårdnad är för oss alla. Men här finns
            också väldigt många starka värderingar om hur man skulle vilja
            att barnfamiljer formar denna känsliga och mödosamma tid och inte
            minst hur vi inte önskar se det. Det är starka ideologiska övertygelser.
          </note>
          <note>
            Därför är kritiken stark på sina håll mot barnomsorg utanför
            hemmet. Därför är den stark mot barnomsorg i offentlig regi.
          </note>
          <note>
            Därför är kritiken stark, fast från andra hållet, mot barnomsorg
            i annat än offentlig regi.
          </note>
          <note>
            Därför är kritiken stark på sina håll mot hur föräldraförsäkringen
            är utformad.
          </note>
          <note>
            Därför är kritiken stark från andra hållet mot tanken på vårdnadsbidrag.
          </note>
          <note>
            Och slutligen: Därför är kritiken stark mot tanken på en pappamånad.
          </note>
          <note>
            Av ideologiska skäl kan många tydligen bara acceptera en familjepolitik,
            som entydigt leder i en riktning. Från liberal utgångspunkt kan
            det däremot inte vara tal om att bestämma en form som är den enda
            riktiga för varje barnfamilj.
          </note>
          <note>
            En familjepolitik för valfrihet måste ta sin utgångspunkt i att
            vi människor är olika och att omständigheterna för vår tillvaro
            också förändras.
          </note>
          <note>
            En familjepolitik för valfrihet ger varje familj största möjliga
            valfrihet att utforma hur just den vill ha det. En familjepolitik
            för valfrihet innehåller därför:
          </note>
          <note>
            * god barnomsorg av olika utformning, med såväl
          </note>
          <note>
            -- lagstiftad barnomsorgsgaranti som
          </note>
          <note>
            -- valfrihet i val av barnomsorgsform,
          </note>
          <note>
            * vårdnadsbidrag för småbarnsföräldrar,
          </note>
          <note>
            * föräldraförsäkring och
          </note>
          <note>
            * pappamånad.
          </note>
          <note>
            Herr talman! Livet är fullt av konflikter, konflikter som man
            inte kan undanröja men som det gäller att lära sig hantera och
            leva med, konflikter där det gäller för den enskilde att välja,
            så att man får en lämplig avvägning mellan för- och nackdelar.
          </note>
          <note>
            Det finns därför inget enkelt sätt att för alla på lika sätt
            forma avvägningen mellan rollen som småbarnsförälder och att verka
            i yrkeslivet. Det måste den enskilda familjen göra själv. Vår
            uppgift är att ge dem möjlighet till detta.
          </note>
          <note>
            Visst föreligger det en konflikt mellan att vara småbarnsförälder
            och att fullt ut förverkliga jämställdhet, särskilt om det skall
            ske samtidigt.
          </note>
          <note>
            Att förneka den konflikten är uppriktigt sagt inte möjligt. Och
            visst skulle ett kraftigt tilltaget vårdnadsbidrag, särskilt om
            det var huvudinslaget i samhällets familjepolitik, kunna bidra
            till att särskilt småbarnsmammor känner sig tvingade att stanna
            hemma, och det skulle därmed vara ett hot mot jämställdhet.
          </note>
          <note>
            Men för de småbarnsföräldrar som önskar göra en annan avvägning
            mellan att förvärvsarbeta och att vara hemma viss tid med sina
            små barn, är det en mycket stor uppoffring ekonomiskt i dag --
            även om många kan anse den uppoffringen vara värd priset.
          </note>
          <note>
            Det kan därför inte vara orimligt med ett vårdnadsbidrag av den
            omfattning som aviseras i propositionen. Det är inget stort hot
            mot jämställdheten men ett bidrag till ökad valfrihet.
          </note>
          <note>
            Det är god liberal politik.
          </note>
          <note>
            Herr talman! På samma sätt vänder jag mig mot uppfattningen att
            förslaget att en månad i föräldraförsäkringen reserverad för pappan
            skulle vara ett ingrepp i familjernas valfrihet, att den skulle
            vara ett tvång, ett intrång i familjernas frihet.
          </note>
          <note>
            Var och en av oss småbarnspappor som haft förmånen att få vara
            pappaledig med sina små, kan vittna om vilken betydelse det haft
            för hans egen utveckling som hel människa men framför allt i förhållandet
            till sina barn. De 13 månader som jag själv var hemma med min
            äldsta dotter vill jag inte byta mot någon annan period av mitt
            liv. Jag önskar fler pappor och deras barn den förmånen.
          </note>
          <note>
            Var och en av oss som följer debatten om vilka svårigheter unga
            kvinnor har på arbetsmarknaden, ja, redan att komma in på den,
            förstår vilket tryck som väldigt många unga män utsätts för av
            såväl arbetsledning som arbetskamrater om de överväger att ta
            ut pappaledighet. Ledighet tar en man i 90-
          </note>
          <note>
            talets Sverige fortfarande bara ut för semester, sjukdom, fackliga
            förtroendeuppdrag eller älgjakt -- inte för att vårda sitt eget
            barn.
          </note>
          <note>
            Pappamånaden är ett utmärkt försök att öka småbarnspappornas
            valfrihet. Barn behöver både pappa och mamma. Föräldraförsäkring
            är inget tvång, utan ett erbjudande. Pappamånad är inte heller
            ett tvång, utan ett erbjudande.
          </note>
          <note>
            Herr talman! Familjer kan vara olika eller göra olika val och
            prioriteringar. Samma familj kan göra olika val vid olika tidpunkter
            i familjens liv. Olika barn i samma familj kan ha olika förutsättningar.
          </note>
          <note>
            De allra flesta föräldrar tror sig själva om att kunna göra rätt
            val. Det tror också vi i Folkpartiet liberalerna dem om att kunna
            göra.
          </note>
          <note type="speaker">
            Anf. 172 JAN ANDERSSON (s) replik:
          </note>
          <note>
            Herr talman! Jag håller med om mycket av det som
          </note>
          <note>
            Lennart Rohdin har sagt, och jag har också upplevt att Folkpartiet
            och Socialdemokraterna på familjepolitikens område ligger väldigt
            nära varandra. Det gäller t.ex. det sista som Lennart
          </note>
          <note>
            Rohdin tar upp, om en pappamånad. På den punkten är vi helt överens.
            Det är viktigt att vi får en trendförändring när det gäller pappornas
            möjligheter att vara hemma hos sina barn när de är små.
          </note>
          <note>
            Däremot förvånar det mig att Lennart Rohdin visar en sådan entusiasm
            för vårdnadsbidraget. Det är utan tvivel så -- jag har uppfattat
            det så -- att detta är något som Folkpartiet egentligen inte vill,
            men man har, som man ju får lov att göra i en koalitionsregering,
            fått ge efter på den punkten.
          </note>
          <note>
            Med denna eller vilken annan konstruktion som helst på vårdnadsbidraget
            kan man nämligen inte hävda att det skulle öka jämställdheten.
            Folkpartiet har fått föreslå pappamånaden för att i någon mån
            kompensera för de förluster man gör för jämställdheten genom vårdnadsbidraget.
          </note>
          <note>
            Som jag tidigare har sagt ökar vårdnadsbidraget heller inte valfriheten.
            För de allra flesta med normala inkomster och för alla ensamstående
            kommer det att innebära att vårdnadsbidraget skall betalas med
            ökade taxor.
          </note>
          <note>
            Dessutom, och kanske allra viktigast: Den ekonomiska situationen
            i det här landet innebär att vi inte har råd att satsa på en sådan
            här onödig reform, som kostar 2 miljarder, när vi samtidigt har
            ett budgetunderskott på uppemot 200 miljarder.
          </note>
          <note type="speaker">
            Anf. 173 LENNART ROHDIN (fp) replik:
          </note>
          <note>
            Herr talman! Det är en missuppfattning att inte
          </note>
          <note>
            Folkpartiet liberalerna skulle ha frågan om vårdnadsbidrag i
            sitt familjepolitiska program sedan åtskilliga år tillbaka. Vad
            det handlar om är att vårdnadsbidrag inte kan vara den enda formen
            av familjepolitik. Vad jag försökte säga i mitt anförande var
            just att eftersom människor, familjer och barn är olika, passar
            inte varje enskilt inslag i familjepolitiken varje individ lika
            bra.
          </note>
          <note>
            Vi är för barnomsorg, och vi är för lagstadgad barnomsorgsgaranti,
            men detta är inte lösningen för alla, detta ökar inte valfriheten
            för alla, även om den ökar valfriheten för väldigt många.
          </note>
          <note>
            Vi är för föräldraförsäkringen och beklagar att man på grund
            av det statsfinansiella läget är tvngen att sänka ersättningsnivån.
            Den är bra, och den ökar valfriheten för många, men inte för alla.
          </note>
          <note>
            Vi är för en pappamånad, som jag nämnde i mitt anförande. Men
            inte heller den är något som kommer att gälla för exakt alla.
          </note>
          <note>
            Vi är också för ett vårdnadsbidrag i den form som nu har aviserats,
            eftersom också detta passar några.
          </note>
          <note>
            Det är dessa olika inslag sammantaget som gör att flest människor,
            flest familjer och flest föräldrar får möjlighet att välja det
            som passar dem bäst. Varje enskilt inslag ökar inte valfriheten
            för varje enskild individ, men det är summan som gör att valfriheten
            ökar för de flesta.
          </note>
          <note type="speaker">
            Anf. 174 JAN ANDERSSON (s) replik:
          </note>
          <note>
            Herr talman! Det är ett understatement att säga att vårdnadsbidraget
            inte ökar valfriheten för alla.
          </note>
          <note>
            Man kanske skulle fråga för vilka den ökar valfriheten. Är det
            de ensamstående mammorna som kommer att få en ökad valfrihet på
            grund av vårdnadsbidraget? Är det de med normala och låga inkomster
            som kommer att kunna vara hemma för
          </note>
          <note>
            2 000 kr i månaden? Kommer det att vara möjligt?
          </note>
          <note>
            Nej! Skall Lennart Rohdin vara allvarlig så får han lov att säga
            att det rör sig om familjer där den ena parten har en väldigt
            god inkomst och där man redan i dag har möjlighet att låta den
            andra parten vara hemma. Dessa familjer får ett tillskott på 2
            000
          </note>
          <note>
            kr i månaden.
          </note>
          <note>
            I detta ekonomiska läge frågar jag mig: Är det angeläget att
            öka valfriheten för just dessa människor? Det sker faktiskt på
            de andra människornas bekostnad. Det är inga pengar som kommer
            regnande uppifrån. Reformen måste bekostas.
          </note>
          <note>
            Om ni hade använt pengarna på något annat, t.ex.
          </note>
          <note>
            givit kommunerna dessa 2--3 miljarder för att de skulle kunna
            förbättra veksamheten på daghemmen eller inom barnomsorgen totalt
            sett, så hade det varit en oerhört mycket angelägnare reform än
            att öka valfriheten för den här gruppen, som redan i dag har en
            stor valfrihet.
          </note>
          <note type="speaker">
            Anf. 175 LENNART ROHDIN (fp) replik:
          </note>
          <note>
            Herr talman! Jan Andersson vet mycket väl att de inslag i familjepolitiken
            som vi haft hittills inte har passat varje familj. När den här
            regeringen föreslår en utbyggnad av familjepolitiken så är det
            för att öka valfriheten för de människor för vilka den hittillsvarande
            samlingen av åtgärder inte har passat särskilt bra.
          </note>
          <note>
            När Jan Andersson talar om dem som har det bättre eller sämre
            ställt ekonomiskt vet han mycket väl att utnyttjandet av den kommunala
            barnomsorgen är något som framför allt de välbeställda har varit
            duktiga på.
          </note>
          <note>
            Jag förstår Jan Anderssons hetta och engagemang.
          </note>
          <note>
            De människor som i dag inte kan utnyttja exempelvis barnomsorgen
            och för vilka vårdnadsbidrag innebär en ökad valfrihet, tillhör
            i många fall de väljargrupper Jan Andersson vänder sig till. Det
            finns knappast någon fråga där socialdemokraterna, både bland
            sina väljargrupper och bland sina egna aktiva, har så många som
            har så svårt att förstå socialdemokraternas oförmåga att öka valfriheten
            för fler människor.
          </note>
          <note>
            Slutligen, när det gäller finansieringen: Det är riktigt att
            också detta kostar något. Det är en liten del i den samlade familjepolitiken.
            Det är en investering i de barn som i dag inte får del av den
            familjepolitik vi har haft.
          </note>
          <note>
            Socialdemokraterna är inte speciellt ängsliga för att slänga
            ut väsentligt fler miljarder på investeringar i gator och vägar.
            Det kan finnas anledning att satsa ett par miljarder även på investeringar
            i våra barn.
          </note>
          <note type="speaker">
            Anf. 176 ROSA ÖSTH (c):
          </note>
          <note>
            Herr talman! Det brukar ibland sägas att omsorgen och tryggheten
            för de äldre är en bra värdemätare på ett lands välfärd. I Sverige
            har vi en god tradition att försvara, där vi i stort sett varit
            överens om att insatserna för de äldre skall vara högt prioriterade.
          </note>
          <note>
            Jag har inte hört att någon har en annan avsikt nu heller.
          </note>
          <note>
            Ändå finns en del faktorer som inger oro. Om de larmrapporter
            som presenteras i massmedierna skulle spegla den enda och riktiga
            bilden, då skulle vi vara verkligt illa ute. Men riktigt så är
            det inte.
          </note>
          <note>
            Tvärtom står det klart att sådana rapporter ofta baseras på ett
            mycket ytligt betraktande och inte ser problemets kärna. Den slutsats
            som dras kan i förstone förefalla vällovlig, men kan, om den leder
            till beslut, ge helt oönskad effekt. Å andra sidan kan det ofta
            betyda att det finns särskild anledning att se över förhållandena.
            Av flera skäl tror jag att vi har en sådan situation nu.
          </note>
          <note>
            Vi har under ett antal år genomfört en rad genomgripande förändringar
            på vårdområdet. Alla dessa har inte riktigt hunnit sätta sig än.
            Jag kan börja med ÄDEL-reformen som har inneburit en mycket omfattande
            omställning för både vårdtagare och personal, som ännu inte är
            avslutad.
          </note>
          <note>
            Jag skall inte värdera den, bara konstatera några saker. Det
            har genom uppföljningar kunnat klarläggas att rehabiliteringsinsatserna
            för äldre i många fall hamnat mellan stolarna, dvs. mellan huvudmännen.
            Det fanns farhågor för detta redan före reformen. När det nu konstateras
            är det sagt från regeringen att detta är en fråga som måste göras
            upp mellan kommunförbunden. Jag hoppas att det skall visa sig
            vara tillräckligt. För riksdagen som har beslutat att införa reformen
            är det utomordentligt viktigt att det mycket snart kan visas att
            den här frågan får en bra lösning.
          </note>
          <note>
            Rehabiliteringsinsatserna betyder så enormt mycket för så många,
            inte minst när det gäller den vardagliga livsföringen.
          </note>
          <note>
            Ett annat ganska självklart konstaterande är att man har en annorlunda
            vårdkultur i kommunerna än i landstingen. Det sätter naturligtvis
            sin prägel på verksamheten på gott och ont. På sjukhemmet där
            doktorn tidigare gick sina regelbundna ronder är det nu den enskilda
            boende som har att avgöra om han eller hon skall ta sig till sin
            husläkare.
          </note>
          <note>
            Det är naturligtvis nödvändigt att man hittar bra vägar för att
            nödvändiga sjukvårdsinsatser inte skall bli eftersatta.
          </note>
          <note>
            I anslutning till ÄDEL-reformen har det också getts möjligheter
            till annan avgiftssättning i det särskilda boendeformerna. Boende
            på sjukhem har jämställts med boende på ålderdomshem. Det brukar
            framhållas som en rättvisereform, och jag håller med om att det
            tidigare var alltför stora skillnader mellan avgifterna i de olika
            formerna.
          </note>
          <note>
            Det var nödvändigt med en förändring. Men för att förändringen
            skall kunna bli rättvis är det viktigt att man går varsamt fram.
            När vi genom riksdagsbeslutet öppnade möjligheten för det nya
            systemet, efterlyste vi från socialutskottet ett förtydligande
            av boendebegreppet. För nog är det en himmelsvid skillnad att
            bo i ett eget rum på ett ålderdomshem, helt möblerat med egna
            möbler, och att bo i en säng på ett flerbäddsrum på ett sjukhem.
            Den skillnaden borde avspeglas i avgiftssättningen. Det är inte
            minst en etisk fråga.
          </note>
          <note>
            I en del fall har man lyckats bra, i andra inte. Den rapport
            Socialstyrelsen tagit fram på regeringens uppdrag visar bland
            andra intressanta uppgifter att man på någon ort i månadshyra
            för en säng på ett flerbäddsrum får betala 2 281 kr, sedan tillkommer
            avgifter för kost och service. Möjlighet till kommunalt bostadstillägg
            finns.
          </note>
          <note>
            Ser man på andra förändringar på sjukvårdsområdet gäller det
            också i hög grad de äldre, därför att sjukvården till mycket stor
            del består av äldrevård. Det är ju ganska välkända reformer, som
            också nämnts här tidigare.
          </note>
          <note>
            Husläkarreformen kräver större eller mindre omstruktureringar
            i organisationen och är än så länge i sin linda. Den fria etableringen
            av specialister är en annan. Vi hade tidigare en chefsöverläkarereform,
            vårdgaranti, handikappreformen m.m.
          </note>
          <note>
            Vi har också två pågående stora utredningar om hälsooch sjukvårdens
            organisation och finansiering och omprioriteringar inom sjukvården.
            Det är klart att de diskussioner som pågår där och de rapporter
            som kommer därifrån påverkar alla dem som är knutna till vården.
            Det gäller politiker och administratörer, men i allra högsta grad
            också pesonalen. Det sprids både oro och förhoppningar, men opåverkad
            är man inte.
          </note>
          <note>
            Allt detta förändringsarbete, som i sig kan vara riktigt bra,
            skall ske i en tid när det krävs stora besparingar, när kraven
            på rationalisering och effektivare verksamhet är ytterst påtagliga,
            och när de nya modellerna för att åstadkomma detta är många och
            ofta skiftande. Kort sagt: någon riktig arbetsro har man inte
            på länge haft inom hälso- och sjukvården. Jag tror att det är
            tid för det nu.
          </note>
          <note>
            Men jag vill gå tillbaks till min inledning, till larmrapporterna
            och till de ibland förenklade slutsatserna. Det är förmodligen
            riktigt att det i en del fall fattas platser inom akutsjukvården,
            men jag tror inte alls att det är hela sanningen. Jag tycker därför
            att det hedrar sjukvårdsministern att han har beslutat att se
            över problematiken ur ett bredare perspektiv. Jag hoppas att man
            i den översynen beaktar de faktorer som jag har nämnt och som
            i slutändan på olika sätt påverkar situationen för den enskilde,
            för patienten, vars intresse det i själva verket handlar om, och
            att man inte minst ser till intresset för den äldre, den ofta
            försynta patienten som så lätt kommer bort i den mest uppskruvade
            debatten.
          </note>
          <note type="speaker">
            Anf. 177 Statsrådet BO KÖNBERG (fp):
          </note>
          <note>
            Fru talman! Jag tycker att de frågor Rosa Östh tog upp väl förtjänar
            en diskussion. Jag skall bidra med några kommentarer till några
            av de punkter hon tog upp.
          </note>
          <note>
            Vad gäller den översyn regeringen i dag har beslutat om, så kommer
            den att handla om flera av de faktorer Rosa Östh tog upp. En av
            dem handlar om att Socialstyrelsens utvärdering i höstas pekar
            på att rehabiliteringsfrågorna inte har funnit sin rätta plats.
          </note>
          <note>
            Det är knappast så att det skulle vara sämre än före
          </note>
          <note>
            ÄDEL-reformen. Problemet är att det inte har blivit tillräckligt
            mycket bättre. Framför allt beror det på att huvudmännen inte
            har klarat ut respektive ansvarsområden.
          </note>
          <note>
            Vidare har vi frågan om sjukhemsavgifterna. Jag tycker att det
            är en förändring i rätt riktning att det blir likartade villkor
            för de olika boendeformerna.
          </note>
          <note>
            Dock finns det anledning att hålla ögonen öppna på flera punkter.
            Jag har nämnt i olika sammanhang två punkter som jag tycker är
            speciellt viktiga. Den ena är att ta hänsyn vid avgiftssättningen
            om det finns en maka eller make kvar i det vanliga boendet. Oftast
            är det fråga om en äldre kvinna med låg pension som är kvar medan
            maken hamnar på sjukhem. Där finns det på flera ställen exempel
            på att rimliga hänsyn inte har tagits. Vidare handlar det om att
            beakta standardskillnader i boendet.
          </note>
          <note>
            Både propositionen och utskottet anförde detta.
          </note>
          <note>
            Tyvärr har en femtedel av landets kommuner -- 40--
          </note>
          <note>
            50 kommuner -- inte differentierat sina avgifter. De tar ut samma
            avgift oavsett om patienten har en egen bostad eller en säng på
            ett fyrbäddsrum. Det är förstås oacceptabelt. Detta kommer att
            framföras från socialministern i kontakter med
          </note>
          <note>
            Kommunförbundet. För min egen del kommer jag att i samband med
            att jag återkommer till riksdagen om KBT-reglerna för 1995 att
            föreslå åtgärder som jag tror kommer att leda till att detta blir
            avsevärt mer ovanligt.
          </note>
          <note type="speaker">
            Anf. 178 ROSA ÖSTH (c) replik:
          </note>
          <note>
            Fru talman! Jag har ingen anledning att polemisera med sjukvårdsministern.
            Jag har förstått att vi är helt överens om att dessa faktorer
            skall ingå i den översyn som skall göras. Jag hoppas naturligtvis
            att boendealternativen och avgifterna kommer att så småningom
            hanteras på ett sätt som kan försvaras.
          </note>
          <note>
            Jag kan ge ett exempel. På sjukhemmen finns i dag en avundsjuka
            hos dem som inte har tillgång till ett enskilt rum utan ligger
            kvar på flerbäddsrum. De har lätt kunnat konstatera att skillnaden
            i avgift inte alls står i överensstämmelse med skillnaden i standard.
            Den dag det finns en- eller tvåbäddsrum blir problemet inte så
            stort. Men det kommer att ta en avsevärd tid innan vi är där.
            Fram tills dess är det nödvändigt att göra denna översyn som sjukvårdsministern
            har initierat. Jag tackar för det.
          </note>
          <note type="speaker">
            Anf. 179 JAN ANDERSSON (s) replik:
          </note>
          <note>
            Fru talman! Jag har bara en kort kommentar. Jag delar den uppfattning
            som Rosa Östh har i fråga om avgifterna. Vi var också principiellt
            för det förslag som lades fram. Men sedan hade vi vissa farhågor
            över vad som kunde hända. Det gällde bl.a. makes problem då den
            ena parten kommer i en särskild boendeform och dessutom hyressättningen
            i flerbäddsrum. Vi kunde därför inte biträda förslaget.
          </note>
          <note>
            Tyvärr har vi sett att vi fick rätt i våra farhågor.
          </note>
          <note>
            Rosa Östh var faktiskt med i den majoritet som drev igenom förslaget.
          </note>
          <note type="speaker">
            Anf. 180 ROSA ÖSTH (c) replik:
          </note>
          <note>
            Fru talman! Jag har inte tagit avstånd från det beslut jag har
            varit med om att driva fram. Men vi har alltid intresse av att
            följa upp beslut fattade i riksdagen. Det betonar vi ofta. Det
            gäller också beslut där socialutskottet har varit enigt. Vi vill
            naturligtvis se hur det hela kommer att te sig i praktiken.
          </note>
          <note>
            Sjukvårdsministern och jag har konstaterat att detta är en fråga
            som kommer att ingå i en översyn som skall göras. Jag kan inte
            erinra mig att
          </note>
          <note>
            Socialdemokraterna hade något bättre förslag. Jag minns mycket
            väl den debatten. Man var överens om att inte behålla den tidigare
            avgiftssättningen där det var möjligt att så att säga tjäna och
            spara pengar på att bo på sjukhem jämfört med t.ex. ett ålderdomshem.
          </note>
          <note type="speaker">
            Anf. 181 JAN ANDERSSON (s) replik:
          </note>
          <note>
            Fru talman! Det är alldeles riktigt att det gamla systemet var
            ohållbart. Vi såg också det som skulle kunna hända och som nu
            har hänt. Det fanns en utredning som hade lagt fram ett förslag
            om ett högkostnadsskydd. Det fanns vidare kritik mot det förslaget.
            Det rörde både yngre funktionshindrade och äldre. Problemet var
            att det hela gällde grupper som inte hade samma levnadsvillkor.
            Det borde ha skapats ett högkostnadsskydd för enbart de äldre.
          </note>
          <note>
            Vi ville ha närmare utrett om det var möjligt att få ett bättre
            förslag på den punkten. Det var därför vi vid det tillfället motsatte
            oss att förslaget skulle genomföras. Det gällde inte frågan om
            att ta ut hyra på sjukhemmen när de blev en särskild boendeform.
            Vi tycker fortfarande att det är riktigt.
          </note>
          <note type="speaker">
            Anf. 182 Statsrådet BO KÖNBERG (fp):
          </note>
          <note>
            Fru talman! Jag hade tänkt att ställa en fråga till Jan
          </note>
          <note>
            Andersson som han delvis redan har besvarat. Vad var det socialdemokratiska
            alternativet?
          </note>
          <note>
            Vi var överens i samband med ÄDEL-översynen att reglerna borde
            ha ändrats redan när ÄDEL-
          </note>
          <note>
            reformen trädde i kraft, dvs. den 1 januari 1992. Nu blev det
            inte så. I stället blev det ett ikraftträdande den 1 mars 1993.
            Om jag förstod Jan Anderssons senaste svar rätt hade det dröjt
            ytterligare om man hade gått på den socialdemokratiska linjen,
            dvs. en utredning eller någon form av uppskov.
          </note>
          <note>
            Oavsett hur det var med detta, låt oss gemensamt se till att
            det system som vi alla tre som har deltagit i replikskiftet är
            för, utformas på sådant sätt att vederbörlig hänsyn tas till maken
            och att det blir en vettig differentiering på den här punkten.
          </note>
          <note>
            Jag vill ge en precisering till Rosa Östh. Den översyn som regeringen
            har fattat beslut om i dag handlar mer om vården. Frågan om avgifterna
            kommer vi att ta upp i andra och snabbare sammanhang. Jag räknar
            med att socialministern konmmer att diskutera denna fråga redan
            denna månad med Kommunförbundet -- på grundval av den goda utredning
            Socialstyrelsen gjorde i höstas.
          </note>
          <note>
            Utredningen visar tyvärr att en femtedel av kommunerna inte har
            gjort någon differentiering.
          </note>
          <note>
            Därför avser jag att återkomma till riksdagen i denna fråga redan
            inom någon månad i samband med regeringens förslag om KBT-regler
            för nästa år.
          </note>
          <note type="speaker">
            Anf. 183 ROSA ÖSTH (c) replik:
          </note>
          <note>
            Fru talman! Jag hoppas ändå att resultaten av de olika översynerna
            kommer att vägas samman. Jag vidhåller att frågorna hör ihop och
            att de tillsammans bidrar till att skapa den oklara och ibland
            otillfredsställande situationen för framför allt de äldre. Jag
            hoppas att det inte är omöjligt att särskilt se över avgifterna
            i sammanhanget.
          </note>
          <note type="speaker">
            Anf. 184 CHATRINE PÅLSSON (kds):
          </note>
          <note>
            Fru talman! Den senaste tidens larmrapporter om de stora vårdbehov
            som trots allt finns på många platser i vårt land visar på att
            smärtgränsen är nådd för nedskärningarna inom vården. Det verkar
            som om man på en del håll redan har gått alldeles för långt. Vi
            kristdemokrater har tidigare på olika sätt varnat för att sparivern
            kan få som konsekvens att man inte ser verkligheten och de stora
            behov som faktiskt finns.
          </note>
          <note>
            Därför utesluter vi inte att trots de senaste årens trender kan
            det behövas fler vårdplatser, då närmast vid medicin- och rehabiliteringsklinikerna,
            för att kunna upprätthålla den medicinska vårdnivån för framför
            allt de akut sjuka äldre. Det handlar om att ge en bra vård och
            samtidigt skapa rimliga förutsättningar för personalen att klara
            sina viktiga vårduppgifter.
          </note>
          <note>
            Jag vill i likhet med Rosa Östh rikta ett tack till sjukvårdsministern
            som har uppmärksammat dessa frågor och nu på nytt har tagit initiativ
            till att låta
          </note>
          <note>
            Socialstyrelsen specialstudera de akuta sjukvårdsproblem som
            har kommit fram. Det visar ändå att man tar till sig av rapporternas
            innehåll.
          </note>
          <note>
            Med utgångspunkt i den kunskap vi har kan vi se framför oss ett
            ökat och delvis förändrat vårdbehov i vårt land. Nya medicinska
            framsteg kommer att uppfylla vissa av dessa behov men också faktiskt
            skapa nya behov. Dessutom går det inte att trolla bort siffror
            och dölja att antalet äldre blir allt fler under 90-talet.
          </note>
          <note>
            Vårt ansvar att ge en god hälso- och sjukvård på lika villkor
            till alla oavsett ålder är en av grundpelarna i den svenska välfärden.
            Därför måste vi vara medvetna om vilka resurser vården kommer
            att kräva när vi vill bibehålla, och helst höja, den kvalitet
            som vi har i dag.
          </note>
          <note>
            Fru talman! Det är naturligt att vi som har ett politiskt ansvar
            skall vara med och utveckla och förändra verksamhet. Detta är
            oerhört viktigt. Men ibland tenderar det att bli enbart trender
            när man skall göra neddragningar och förändra. Samtidigt som vi
            är medvetna om att arbetsbördan mellan olika enheter i vården
            fortfarande är mycket varierande gäller det att beakta sidoeffekter
            när man gör förändringar.
          </note>
          <note>
            Trots allt måste på vissa håll en utjämning ske genom omorganisation.
            Att bryta revirgränser mellan enheter och personalgrupper, inte
            minst under jourtid, är nödvändigt för att resurserna skall räcka
            till de akuta vårdbehoven. Vid sjukhem, ålderdomshem och servicehus
            bör det dessutom finnas kontrakterade läkare med övergripande
            ansvar samt god sjukvårdskompetens bland övrig personal för att
            upprätthålla en hög vårdkvalitet och trygghet för de äldre.
          </note>
          <note>
            Vården är en hjärtefråga för oss. Det handlar i grunden om människovärde,
            respekt för livet och solidaritet med de svaga. Sjukvården skapar
            en ovärderlig trygghet i välfärden. Det är därför vi har förståelse
            för den upprördhet som många ger uttryck för när förslag om nedskärningar
            inom vården redovisas. Vi är medvetna om att landets ekonomiska
            situation är bekymmersam. Det måste vi ta ansvar för. Låt oss
            komma ihåg att även i ett svårt ekonomiskt läge finns det pengar,
            men det gäller att prioritera. Det, fru talman, tror jag blir
            en av det sena 1990-talets allra största frågor.
          </note>
          <note>
            Till sist ett par ord när det gäller vårdnadsbidrag.
          </note>
          <note>
            Det är näst intill omöjligt att förklara det faktiska läget i
            fråga om vårdnadsbidraget för socialdemokraterna när de inte lyssnar
            på sakskäl.
          </note>
          <note>
            Vi har upprepade gånger sagt att ingen kommer att få det sämre;
            alla kommer att få en ökad valfrihet.
          </note>
          <note>
            Jag hoppas att -- nu när vi har inlett det familjeår som FN har
            utlyst -- socialdemokraterna äntligen kan myndigförklara svenska
            familjer. I
          </note>
          <note>
            socialdemokraternas Sverige är de omyndiga. De kan inte fatta
            beslut själva, de kan inte välja och de kan inte ta egna initiativ.
            Det är orättfärdigt. Jag hoppas och tror att socialdemokraterna
            skall bättra sig på den punkten. Svenska familjer behöver få en
            ökad status. Ett vårdnadsbidrag är ett sätt att visa att man vill
            uppvärdera föräldra- och familjerollen.
          </note>
          <note type="speaker">
            Anf. 185 JAN ANDERSSON (s) replik:
          </note>
          <note>
            Fru talman! När jag har rest med socialutskottet under de sex
            år jag har suttit i riksdagen är det ett område som man nästan
            undantagslöst prisat oss för ute i världen, och det är den svenska
            familjepolitiken. Den står fortfarande i särklass när vi jämför
            oss med andra länder.
          </note>
          <note>
            Vårdnadsbidraget är en ny idé som ännu inte genomförts, tack
            och lov, och förhoppningsvis inte heller kommer att genomföras.
            Det kommer att minska jämställdheten och det kommer inte att öka
            valfriheten för dem som skulle behöva en ökad valfrihet, nämligen
            ensamstående mödrar och människor med låga inkomster. De kommer
            att få betala för detta i form av höjda daghemsavgifter.
          </note>
          <note>
            De kommer naturligtvis också att få vara med och finansiera de
            två tre miljarder som ligger inbakade i budgetunderskottet. Det
            kommer de inte undan.
          </note>
          <note>
            Det brukar sägas om oss politiker att vi har långt mellan ord
            och handling, dvs mellan det vi säger och det vi gör. Jag delar
            inte den uppfattningen i allmänhet. Men om man lyssnade på kds
            i valrörelsen när det gällde frågan om vården och omsorgen om
            de äldre och ser på den verklighet som inträdde när kds fick ansvaret
            i landsting och kommuner runt om i landet och i riksdag och regering,
            finns det en avsevärd klyfta. Den måste
          </note>
          <note>
            Chatrine Pålsson vara medveten om. Jerzy Einhorn är medveten
            om den och tar konsekvenserna. Det borde andra kristdemokrater
            också göra. Sannolikt är det så att det förtroende kds en gång
            hade, framför allt för sin äldreomsorgspolitik, faller nu.
          </note>
          <note>
            Därmed faller också opinionssiffrorna för kds.
          </note>
          <note type="speaker">
            Anf. 186 CHATRINE PÅLSSON (kds)
          </note>
          <note>
            replik:
          </note>
          <note>
            Fru talman! Det är helt riktigt som Jan Andersson säger, att
            Sverige har varit känt för att ha en god barnomsorg. Men vad vi
            har sett under åren, och inte minst de senaste åren, är att SIFO-
          </note>
          <note>
            undersökningar bland svenska föräldrar visar att man i hög grad
            vill ha ett vårdnadsbidrag. Det gäller unga familjer. Jag vill
            därför fråga Jan
          </note>
          <note>
            Andersson om han menar att dessa familjer inte är kompetenta
            att bedöma hur man vill ha det. Det är ju det man underkänner.
          </note>
          <note>
            Detta handlar inte om jämställdhet, Jan
          </note>
          <note>
            Andersson. Det handlar om att man får ett erkännande att en familj
            är kompetent att bedöma hur man vill ordna sin barnomsorg och
            att man i någon mån får valfrihet att göra det. Jämställdhet för
            kvinnor är inte en socialdemokratisk tvångströja utan en frihet
            i familjen. När det gäller sjukvården och resurserna beklagar
            jag -- det har jag gjort offentligt många gånger -- att socialdemokraterna
            smiter från sitt ansvar att delta i den parlamentariska grupp
            som tillsatts för att utreda sjukvårdens organisation och finansiering,
            nämligen HSU2000. Jag beklagar att socialdemokraterna smiter från
            det ansvaret.
          </note>
          <note>
            När det gäller Jerzy Einhorn, mig och övriga kristdemokrater
            vill jag säga att om Jan Andersson och hans parti får välja vill
            de inte ha några kristdemokrater här i riksdagen. Som väl är är
            det inte de som bestämmer det.
          </note>
          <note type="speaker">
            Anf. 187 JAN ANDERSSON (s) replik:
          </note>
          <note>
            Fru talman! Jag sade bara att Jerzy Einhorn har upptäckt den
            skillnad som fanns mellan ord och handling hos kristdemokraterna.
            Jag tror att flera märker det. Det kommer kds säkert att få känna
            av.
          </note>
          <note>
            När det gäller frågan om vårdnadsbidrag och valfrihet undrar
            jag hur många ensamstående kvinnor som kan få den valfrihet som
            Chatrine
          </note>
          <note>
            Pålsson talar om, att i större utsträckning vara hemma hos sina
            barn för 2 000 kronor i månaden.
          </note>
          <note>
            Vilka familjer med normala inkomster kan göra det valet? De får
            betala de pengarna i ökade dagisavgifter, i all offentligt finansierad
            barnomsorg. Dessutom får de vara med och betala de två tre miljarder
            som inte är finansierade. De måste ju också betalas. Det tror
            jag att Chatrine
          </note>
          <note>
            Pålsson är medveten om.
          </note>
          <note>
            Valfriheten gäller de familjer där ena parten har en hög lön
            och den andra parten har möjlighet att vara hemma för en så låg
            summa som 2 000 kronor i månaden. Det rör sig inte om särskilt
            många familjer. Det rör sig om välbeställda familjer. Är det dem
            som vi skall använda två tre miljarder på?
          </note>
          <note>
            Nej, vi socialdemokrater förordar en helt annan fördelning. Det
            är helt andra familjer vi borde öka valfriheten för.
          </note>
          <note type="speaker">
            Anf. 188 CHATRINE PÅLSSON (kds)
          </note>
          <note>
            replik:
          </note>
          <note>
            Fru talman! Jan Andersson säger att folk märker hur kds har agerat.
            Jag vill säga att hela Sverige har märkt hur Socialdemokraterna
            har misskött ekonomin. Den nya regeringen fick ta över ett konkursbo.
            Av det skälet borde man vara litet mera ödmjuk, i stället för
            att slänga ur sig sådana här påståenden.
          </note>
          <note>
            När det gäller vårdnadsbidrag noterar jag med stor glädje att
            Jan Andersson egentligen vill ha ett högre vårdnadsbidrag. På
            den punkten är vi överens. Det här är så viktigt att vi kristdemokrater
            också skulle vilja ha det, men vi har insett den ekonomiska verkligheten
            och har sett detta som ett sätt att börja.
          </note>
          <note>
            Om Jan Andersson studerar det senaste förslaget till vårdnadsbidrag
            skall han se att barnomsorgskostnaderna inte kommer att öka. Det
            här förslaget innebär att den som har barnomsorg på heltid i en
            kommun inte får något vårdnadsbidrag, just för att byråkratin
            inte skall öka och för att människor skall få ökad valfrihet.
          </note>
          <note>
            Jag hoppas att Jan Andersson till nästa debatt om vårdnadsbidrag
            här i kammaren har studerat förslaget litet bättre.
          </note>
          <note type="speaker">
            Anf. 189 LIISA RULANDER (kds):
          </note>
          <note>
            Fru talman! Till den tidigare socialdemokratiske talaren vill
            jag säga att jag fick lära mig i skolan att
          </note>
          <note>
            2 000 kr är mer än 0 kr. Därmed lämnar jag den debatten.
          </note>
          <note>
            Det bekymrar oss kristdemokrater att barn till missbrukande föräldrar
            inte får den uppmärksamhet de behöver. De får inte den trygghet
            och den omsorg som de som barn är berättigade till. Den omsorg
            som deras föräldrar inte förmår ge dem har samhället en medmänsklig
            och obligatorisk skyldighet att bidra till. I dag sker det i viss
            mån genom olika stödinsatser, varav jag vill lyfta fram familjevården.
          </note>
          <note>
            Först vill jag givetvis säga att de bästa insatserna alltid är
            de förebyggande. Målet måste vara att barn skall kunna växa upp
            tillsammans med sina egna föräldrar, vilket innebär att allt tänkbart
            stöd skall ges till föräldrarna redan från början. En av stödåtgärderna,
            bortsett från missbruksvård m.m., är familjerådgivning.
          </note>
          <note>
            När alla andra insatser i form av stöd och kontakter,
          </note>
          <note>
            ''hemma-hos-are'' och annat har prövats, måste barnet ändå ibland
            lyftas ur sin biologiska familj för att dels garanteras säkerhet,
            dels få förbättrade förutsättningar för sin utveckling. Separationen
            från föräldrarna är en svår upplevelse för barnet men även för
            de biologiska föräldrarna, som ofta känner sig misslyckade och
            missförstådda.
          </note>
          <note>
            Fosterföräldrarnas möte med det besvikna barnet kräver kompetens
            utöver vanligt föräldraskap för att barnet verkligen skall få
            den förbättring som avsågs i och med socialnämndens ingripande.
          </note>
          <note>
            Dessa processer kan vara svåra att hantera, och ibland misslyckas
            vården på grund av bristande utbildning och handledning. De ''värstingar''
            som ibland omnämns bland samhällsplacerade barn emanerar ofta
            ur många och misslyckade omplaceringar. Dessa misslyckanden innebär
            att kriminalitet och missbruk i vuxenlivet kan bli följden för
            dessa barn.
          </note>
          <note>
            I denna föränderliga tillvaro med ökad problematik ökar trycket
            på familjehemmen, oavsett om de arbetar traditionellt eller på
            heltid i HVB-form av något slag. HVB står för Hem för vård och
            boende, och det är en mer professionell form av fosterbarnsvård.
            Förväntningarna på vad familjehemmen skall göra och klara av varierar.
          </note>
          <note>
            Målet med placeringarna förändras mellan olika placeringar och
            under placeringarnas gång.
          </note>
          <note>
            Att spela ut omgivningen är ett vanligt sätt att agera på för
            ungdomar som mår dåligt. Man får uppmärksamhet och utlopp för
            besvikelser och oförrätter. Tidigare övergrepp eller försummelser
            projiceras på nya objekt, vilket är viktigt och många gånger en
            nödvändig process för barnets rehabilitering. Den eller de som
            skall hantera dessa utspel förutom familjehemmen är polis, åklagare
            och längre fram advokater, som många gånger saknar erfarenhet
            av den sociala situationen för de barn och ungdomar vars problematik
            de dyker rätt in i. Dessa kräver förutom utbildning ett väl fungerande
            teamarbete från alla inblandade.
          </note>
          <note>
            Det intressanta som har hänt under denna regerings mandatperiod
            är det uppdrag som regeringen gav
          </note>
          <note>
            Socialstyrelsen förra året. Uppdraget innebär att de av Riksdagens
            revisorer påtalade bristerna inom familjevården skall åtgärdas.
            I förstone uppfattades regeringsuppdraget som en insiktsfull och
            statushöjande åtgärd från regeringen. Det är det också. Men det
            visar sig att inga pengar har avsatts i propositionen för att
            man skall kunna utföra detta uppdrag på ett verkningsfullt sätt.
            Socialstyrelsen förväntas i stället använda befintliga resurser
            och personal.
          </note>
          <note>
            Antalet barn som placeras via samhällets försorg är i dag 12
            000. Om man jämför de insatser som sker med kontaktperson och
            kontaktfamilj visar statistik att 3 950 barn och ungdomar hade
            kontaktperson år
          </note>
          <note>
            1982, medan motsvarande antal var 11 450 år 1992.
          </note>
          <note>
            Detta kan alltså innebära att vi står inför ett massivt behov
            av insatser för att dels förebygga antalet placeringar effektivare,
            dels förbereda och utbilda fler familjehem.
          </note>
          <note>
            De flesta människor är beroende av en fast, förutsägbar inkomst
            för att klara sina kostnader.
          </note>
          <note>
            Många familjer drar sig för att engagera sig, eftersom osäkerheten
            om placeringens varaktighet är så stor. Varje kvadratmeter boyta,
            även endast sporadiskt utnyttjad, kostar stora summor i dag.
          </note>
          <note>
            När barnet inte längre behöver bo kvar hos sin fosterfamilj får
            det inte innebära att familjehemmet hamnar i ekonomiskt kaos.
            Hitintills har familjehemsföräldrar inte tillåtits ansluta sig
            till akassan, och de som ändå betalar in i god tro erhåller ingen
            ersättning. Jag utgår från att detta kommer att ha åtgärdats när
            Arbetsrättskommittén har fastställt sitt regelverk för a-kasseersättning.
          </note>
          <note>
            Ytterligare ett problem är beräkningen av sjukpenninggrundande
            inkomst. Det råder i dag stora olikheter mellan försäkringskassornas
            bedömning av hur beräkning och utbetalning bör ske. För att kunna
            hålla god kvalitet i familjehemmen måste kontinuitet eftersträvas.
          </note>
          <note>
            Detta förutsätter att en viss ekonomisk bastrygghet införs för
            samtliga former av familjevård.
          </note>
          <note>
            Fru talman! I relation till institutionsvården är familjehemsvården
            den i särklass billigaste och mest hemlika vårdformen. För att
            bibehålla dessa små nära gemenskaper är det angeläget att familjehemmen
            kommer i åtnjutande av de trygghetssystem som andra yrkesgrupper
            åtnjuter.
          </note>
          <note>
            Jag räknar med att denna regering kommer att åtgärda bristerna.
          </note>
          <note>
            Utbildnings- och kulturpolitik
          </note>
          <note type="speaker">
            Anf. 190 LENA HJELM-WALLÉN (s):
          </note>
          <note>
            Fru talman! Livslångt lärande är ett begrepp som under återstoden
            av detta sekel måste få en reell betydelse i vårt samhälle.
          </note>
          <note>
            Inom snart sagt varje område inom arbetslivet krävs mer av kunnande,
            eget ansvarstagande och kompetens. Det räcker inte att klara detta
            med alltmer välutbildade ungdomar. Det årliga tillskottet av ungdomar
            till arbetsmarknaden är mindre än 3 %. Det kompetenslyft som är
            nödvändigt måste därför bygga på de vuxna, på dem som redan ingår
            i arbetskraften.
          </note>
          <note>
            Genom projektet Agenda 2000 har regeringen engagerat sig för
            forskning och för den akademiska utbildningen, vilket i sig är
            vällovligt. Dess värre har engagemanget inte varit lika stort
            inför behovet av ett brett program för kompetensutveckling och
            vuxenutbildning. Tvärtom har de borgerliga partierna årligen skurit
            ned resurserna för den samhällsfinansierade vuxenutbildningen
            samtidigt som arbetsgivarna minskat resurserna för personalutbildning.
            Också arbetsmarknadsutbildningen har hållits tillbaka.
          </note>
          <note>
            Sänkta bidrag för utbildning gör det dessutom direkt olönsamt
            för många vuxna att delta i utbildning i stället för att passivt
            lyfta arbetslöshetsunderstöd.
          </note>
          <note>
            Vi socialdemokrater kräver att regeringen med alla sina utredningsresurser
            sätter i gång arbetet med ett nationellt kompetensutvecklingslyft
            på bred front.
          </note>
          <note>
            Jag kan rekommendera den omfattande motion som vi har utarbetat
            i frågan.
          </note>
          <note>
            Livslångt lärande som utbildningsstrategi kräver inte bara mycket
            omfattande utbildningsresurser för vuxna, lärande arbetsplatser
            och ett arbetsliv som stimulerar och tar vara på de anställdas
            kunnande och kompetens. Det kräver också att skolan utformas i
            enlighet med detta.
          </note>
          <note>
            Det mest betydelsefulla skolan kan ge sina elever, sett i det
            perspektivet, är en lust att lära och en självtillit. Eleverna
            skall känna att de kan och att de växer med kunskap.
          </note>
          <note>
            Dess värre måste man konstatera att alltför många lämnar skolan
            med en helt annan insikt. De känner sig misslyckade. De har knäckt
            självförtroende, och de har fått en negativ syn på studier och
            lärande.
          </note>
          <note>
            Vilka möjligheter har då dagens och morgondagens skola att rätta
            till dessa brister? Dess värre finns det i dag tydliga bevis ute
            i skolorna på att den borgerliga skolpolitiken leder helt fel.
          </note>
          <note>
            Klasserna blir större. Halvklasstimmarna blir färre.
          </note>
          <note>
            Extrastödet till elever med särskilda behov minskar kraftigt.
            Speciallärarinsatserna krymper.
          </note>
          <note>
            Elevvården urholkas. Skolan är återigen på väg att teoretiseras.
            Det är mer av betyg och prov.
          </note>
          <note>
            De försämringar som vi nu bevittnar i de svenska skolorna sker
            under parollen: Vi skall skapa
          </note>
          <note>
            Europas bästa skola. Mer rättmätigt borde regeringspartierna
            erkänna: Vi håller på att försämra ett av världens bästa skolsystem.
          </note>
          <note>
            Lärarnas möjlighet att göra ett gott jobb urholkas.
          </note>
          <note>
            Allt fler barn far illa. De moderata ministrarna på detta område
            lutar sig lugnt tillbaka och sveper in sig i ett skyddande täcke
            av vackra slagord om kunskapens betydelse. Ökad segregation och
            urholkad kvalitet skyller man på kommunerna, som är huvudmän.
          </note>
          <note>
            Regeringen drar sig inte ens för att rikta en direkt besparing
            på 120 miljoner mot skolan och mot en av de mest utsatta grupperna,
            nämligen invandrarbarnen. Att Folkpartiet, Centern och kds är
            med på att ge denna signal till kommunerna --
          </note>
          <note>
            helt i Ny demokratis anda -- är beklämmande.
          </note>
          <note>
            Alla dessa tendenser leder till att många barn inte får den utbildning
            som de har rätt till. Den goda grund för ett livslångt lärande
            som skolan skulle ge raseras.
          </note>
          <note>
            Det är hög tid att erkänna att den politik som nu förs leder
            fel.
          </note>
          <note>
            Fru talman! Vi socialdemokrater kräver en annan politik.
          </note>
          <note>
            För det första måste resurserna fördelas efter hur behoven skiftar
            mellan skolor och elever. Alla måste inse att elever är olika.
            De behöver olika mycket hjälp och stöd. Skolpengssystemet blir
            orättvist för elever med extra behov av stöd och bör därför avskaffas.
          </note>
          <note>
            För det andra måste det bli ett slut på att man överkompenserar
            flertalet privata skolor.
          </note>
          <note>
            För det tredje borde nedslitna skolor rustas upp nu när så många
            bygggnadsarbetare går arbetslösa.
          </note>
          <note>
            Många skolor utgör inte bara är en dålig arbetsmiljö. De försvårar
            också skolgången för handikappade elever.
          </note>
          <note>
            För det fjärde borde riksdagen ta chansen att under våren rätta
            till flera olyckliga läroplansbeslut, innan den nya läroplanen
            träder i kraft. På så sätt skulle läroplanen kunna vila på en
            mer stabil parlamentarisk grund, vilket skapar större arbetsro
            i skolan.
          </note>
          <note>
            För det femte måste det beslutade betygssystemet för grundskolan,
            som öppnar för betyg redan i årskurs ett, rivas upp.
          </note>
          <note>
            För det sjätte måste förändringarna i gymnasieskolan följas mycket
            uppmärksamt. Den centralt påbjudna starten av kursutformning i
            hela gymnasieskolan riskerar att leda till stora problem.
          </note>
          <note>
            Redan 1991 års reform, med en gymnasieskola uppbyggd på treåriga
            program, ställer mycket stora krav, inte minst vad gäller den
            ökade andelen allmänna ämnen som nu finns också i de yrkesinriktade
            programmen. Det krävs ett utvecklingsarbete ute i skolorna och
            en öppenhet hos oss politiker inför hur denna svåra fråga skall
            lösas.
          </note>
          <note>
            För det sjunde bör antalet platser i praktiskt taget alla utbildningar
            öka så långt det är möjligt.
          </note>
          <note>
            För det åttonde vill vi socialdemokrater att varje elev -- barn,
            ungdomar och vuxna -- skall få möta skolan utifrån sina förutsättningar
            för att möjliggöra en personlig utveckling och kunskapstillväxt.
          </note>
          <note>
            Det viktigaste är att utbildning skall understödja tilltron till
            den egna förmågan att lära, i ett perspektiv av livslångt lärande.
          </note>
          <note type="speaker">
            Anf. 191 BJÖRN SAMUELSON (v):
          </note>
          <note>
            Fru talman! Jag vill först helt parentetiskt säga att
          </note>
          <note>
            2 000 kr kan vara mindre än 0 kr. Det kan vara en skuld.
          </note>
          <note>
            Fru talman! Jag vill sätta en snigel på regeringens öga, eftersom
            den tillåter en ökande segregation i den svenska skolan.
          </note>
          <note>
            Vi i Vänsterpartiet lägger i våra motioner till riksdagen fram
            en rad olika förslag för att söka skapa den goda skolan. Den goda
            skolan präglas av samarbete, trygghet och tolerans. Det är en
            skola som i sig har en så god kvalitet att barn och föräldrar
            kan känna sig trygga. Det är en skola där lärare och annan personal
            i samverkan utvecklar och tar till vara olika erfarenheter som
            de har fått under åren. Det är också en skola där ifrågasättande
            är ett naturligt och välkommet inslag i den dagliga verksamheten
            -- allt i akt och mening att söka utveckla det dagliga arbetet
            i skolan.
          </note>
          <note>
            I denna skola behöver man inte hålla tillbaka ett kritiskt granskande
            för att man riskerar att få sämre betyg. Ej heller behöver med
            nödvändighet den moraliska debatten föras och de existentiella
            frågorna ställas utifrån en definierad kristen etik.
          </note>
          <note>
            Debatten och frågorna skall få finnas bara för att de finns.
          </note>
          <note>
            Vi vill skapa en grund för en god skola över hela landet. Vi
            tror att samarbete ger ett bättre resultat för barnen i skolan
            än konkurrensen.
          </note>
          <note>
            I våra motioner till riksdagen lägger vi fram förslag som syftar
            till att också låta utbildningspolitiken bli ett instrument för
            en rättvis fördelningspolitik. Vi vill återupprätta det politiska
            samtalet för en utvecklande skolpolitik. Ett reformprogram för
            skolan under 1990-talet och 2000-talet som vilar på en betryggande
            politisk majoritet måste läggas fram.
          </note>
          <note>
            Som utgångspunkter för en sådan politik bör vissa villkor ställas.
            Hit hör enligt vår mening att det skall bli:
          </note>
          <note>
            -en skola som inte slår ut elever genom detaljerad betygsstyrning
            och konkurrenshets,
          </note>
          <note>
            -en begränsning av klasstorleken till förslagsvis 25
          </note>
          <note>
            elever,
          </note>
          <note>
            -ett omfattande program för reparation, om- och tillbyggnad av
            skolans lokaler, så att det blir en god arbetsmiljö för våra unga
            människor,
          </note>
          <note>
            -en god och jämn utrustningsstandard som sörjer för en så god
            undervisningssituation som möjligt,
          </note>
          <note>
            -ett framarbetande av ett samlat förslag med konkreta åtgärder
            för att bryta den sociala snedrekryteringen till högre studier,
          </note>
          <note>
            -en successiv utbyggnad av vuxenutbildningen så att det, för
            de vuxna som så önskar, på sikt är möjligt att skaffa sig en gymnasiekompetens
            -- då kan de också hjälpa sina barn med hemarbetet på ett annat
            sätt och
          </note>
          <note>
            -ett omedelbart stopp av uppsägningar av nu anställda lärare.
            Deras kompetens kan i stället användas till en tillfällig förstärkning.
          </note>
          <note>
            Vi måste stoppa förslaget om nedskärningar i hemspråksundervisningen.
            Det är inte klokt att man skär ned i tider då vi behöver mer språkkunskap.
          </note>
          <note>
            Vi måste få ett stopp på den privatiseringsiver som den nu förda
            politiken leder till också inom skolans område. Vi måste sluta
            att acceptera avgifter inom ungdomsskolan. Den skall vara fri.
          </note>
          <note>
            Vi vill återinföra stimulansbidrag för kultur i skolan. Det är
            en verksamhet som har kommit på skam under de senare åren. Vi
            vill ha en skola med sköterskor, psykologer, syo-konsulenter och
            kuratorer.
          </note>
          <note>
            Detta är några av de utgångsvillkor som vi tror att det skulle
            gå att resonera sig samman om. Vi tror också att det finns ett
            brett folkligt stöd för de särskilda insatserna för en god skola
            åt våra barn.
          </note>
          <note>
            Vi är övertygade om att vanliga människor också är beredda att
            axla ett ekonomiskt ansvar för att barnen skall få en bra skolgång.
          </note>
          <note>
            Finns det regeringspartier som är beredda att medverka till att
            det blir en stabil politisk majoritet för en kvalitets- och likvärdighetsreformering
            av skolan? Det har funnits förut, och det borde finnas nu. Fru
            talman! I så fall kan jag tänka mig att ta bort snigeln från just
            deras öga.
          </note>
          <note type="speaker">
            Anf. 192 Statsrådet BEATRICE ASK (m):
          </note>
          <note>
            Fru talman! Regeringens ambitioner är höga när det gäller utbildningspolitiken.
            Lena Hjelm-Wallén berörde det delvis genom att nämna arbetet med
          </note>
          <note>
            Agenda 2000 i sin inledning och genom att ta upp frågan om livslångt
            lärande och återkommande utbildning. Det är väl riktigt att vi
            på många sätt har prioriterat barn- och ungdomsutbildningen.
          </note>
          <note>
            Samtidigt vill jag nog påstå att det är nödvändigt att lägga
            en god grund för att åstadkomma ett livslångt lärande. Jag tror
            därför att man oavsett prioriteringarna ändock kan säga att vi
            har samma uppfattning i den här delen, nämligen att människor
            i högre utsträckning än hittills måste komma tillbaka till utbildning.
            Under våren återkommer vi med förslag och idéer om hur projektet
            Agenda 2000 skall följas upp. Man har haft en rad seminarier,
            hearingar m.m. för att få ett underlag och en bred diskussion
            om de nya krav som ställs på utbildningen.
          </note>
          <note>
            Regeringen har genomfört en rad betydelsefulla förändringar i
            syfte att tydliggöra skolans uppgifter och stimulera till en utveckling
            av verksamheten.
          </note>
          <note>
            Det har gjorts i snabb takt. Skälen är uppenbara.
          </note>
          <note>
            Den snabba kunskapsutvecklingen, samhällets komplexitet och internationaliseringen
            är några faktorer som ställer högre krav på medborgarnas kunskap
            och kompetens. Vi har inte minst genom friskolereformen och besluten
            om nya läroplaner och betyg lagt grunden för en skola med valfrihet,
            mångfald och kvalitet. Låt mig säga att det handlar om att lägga
            grunden för utveckling och förnyelse.
          </note>
          <note>
            Mycket återstår att göra för att fullfölja det arbetet.
          </note>
          <note>
            Lena Hjelm-Wallén hade ett brett perspektiv i sitt anförande.
            Det förvånade mig något. I den allmänna debatten inriktar nämligen
            socialdemokraterna all sin kraft och kritik på de fristående skolorna.
            Man går ut med mer eller mindre regelrätta förtalskampanjer och
            misstänkliggöranden. Alla problem har helt plötsligt blivit friskolereformens
            fel. Syftet är naturligtvis att misskreditera hela idén bakom
            den politiken.
          </note>
          <note>
            Låt mig säga att jag gärna tar den debatten. Jag är beredd att
            försvara idén om att alla, inte bara några, skall kunna välja
            skola. Det ligger något mycket klokt i att skolornas kvalitet
            och inte deras huvudman skall vara avgörande för rätten till ekonomiskt
            stöd.
          </note>
          <note>
            Under de senaste två åren har antalet friskolor mer än fördubblats.
            I dag finns det nästan 230 godkända friskolor i Sverige. Det finns
            minst en friskola i varje län, och det är en positiv utveckling.
          </note>
          <note>
            Ökningen visar dessutom att det finns många, många som har idéer,
            initiativförmåga och engagemang som skolan kan tillgodogöra sig.
            De behövs för att skolväsendet skall kunna utvecklas.
          </note>
          <note>
            Man skall inte heller glömma att en av de viktigaste effekterna
            av reformen och av rätten att välja är att landets kommunala skolor
            -- de flesta skolorna är kommunala -- börjat se om sina hus. Man
            informerar aktivt allmänheten om sin kompetens att ge barn med
            de mest skiftande behov en god utbildning. Det här borde ha gjorts
            tidigare, men nu blir det äntligen gjort.
          </note>
          <note>
            Vi är inte emot fristående skolor, säger socialdemokraterna nu.
            Man säger också att dessa skolor skall få finnas också i framtiden
            om socialdemokraterna skulle vinna valet. För egen del kan jag
            bara konstatera att historien inte talar för att det skall bli
            så. Under det halvsekel då socialdemokraterna styrde skolpolitiken
            var idéerna om valfrihet och friskolor något som man helst inte
            tog tag i.
          </note>
          <note>
            Friskolor lades ned och kommunaliserades. De nya friskolorna
            var ytterst få om ens några. Från början av 1930-talet och fram
            till år 1976 när de borgerliga partierna övertog regeringsansvaret
            startade nio fristående skolor -- en skola vart femte år. Under
          </note>
          <note>
            Olof Palmes tid som utbildningsminister startade inte en enda
            fristående skola. Under Ingvar
          </note>
          <note>
            Carlssons fyra år i Utbildningsdepartementet startade två nya
            fristående skolor. Under december månad förra året godkändes tre
            gånger så många friskolor som socialdemokraterna åstadkom under
          </note>
          <note>
            44 år vid makten. Jag vill hävda att behovet var stort redan
            tidigare.
          </note>
          <note>
            Det är inte svårt att förstå alla dem som nu uttrycker djup oro
            över vad som skulle hända om socialdemokraterna skulle återkomma
            i regeringsställning. Ränderna sitter djupt. Den allmänna omprövning
            och förnyelse som man pratade så mycket om efter valförlusten
            1991 har inte omsatts i handling. Vilka garantier kan man nu ge
            dem som har byggt upp en fungerande undervisning, som trivs med
            sin friskola och som lägger ned mycket engagemang och arbete på
            sina barns uppväxt och skolgång? Kan man lova att de här skolorna
            inte skall behöva slå igen sina portar om socialdemokraterna skulle
            vinna valet?
          </note>
          <note>
            De besked som har kommit hittills är mycket motstridiga. För
            varje gång man har lagt fram en partimotion här i kammaren har
            man bytt fot. Nu tycker jag att det börjar bli dags att ge ett
            konkret besked till väljarna.
          </note>
          <note>
            Socialdemokraterna påstår också att rätten att välja skola skapar
            segregation. Det är ett av de huvudargument som återkommer i debatten.
            Ett exempel på det är att den socialdemokratiska ledamoten Marianne
            Carlström har skrivit en motion om skolpengen m.m. Hon börjar
            sin motion med att skriva att segregeringen ökar i hela landet
            och av kända orsaker går det fortare i storstadsområdena. Vilket
            underlag har hon för ett sådant påstående? Inte ens i Stockholms
            stad -- där valmöjligheten har utnyttjats som mest och där antalet
            friskolor är som störst -- finns det i dag någon statistik som
            ger ett tillräckligt underlag för att man skall kunna bedöma effekterna
            av reformerna. Jag vet det, eftersom jag har sökt efter material.
            Det är naturligtvis intressant och viktigt för oss att följa vad
            som händer med anledning av reformen. Om det skulle visa sig vara
            så som
          </note>
          <note>
            Marianne Carlström säger, måste vi naturligtvis fundera över
            vad det beror på och vad vi skall göra för att det inte skall
            vara på det sättet.
          </note>
          <note>
            Motionen handlar om friskolor och skolpeng, främst i Göteborg.
            Som vanligt i alla sammanhang låter man antyda att friskolorna
            bara är till för barn till rika och välutbildade föräldrar. Men
            så är det inte. Om ni socialdemokrater skulle göra några besök
            i verklighetens friskolor, skulle ni snabbt upptäcka att eleverna
            utgörs av barn som kommer från de mest skilda omständigheter och
            med skilda ursprung. Vissa friskolor är helt inriktade på att
            arbeta med barn som har särskilda behov. Vad socialdemokraterna
            måste mena när de talar om segregation i det här sammanhanget
            är de förhållanden som rådde när de styrde skolpolitiken. Då var
            friskolor knappast ett alternativ för några andra barn än de som
            hade föräldrar som hade råd med dyra avgifter eller som hade mycket
            tid att lägga ned på att bidra till skolans verksamhet. Jag vill
            påstå att regeringens valfrihetsreformer har minskat den risk
            för ökad segregation som fanns tidigare.
          </note>
          <note>
            I kampanjen sprids också budskapet att friskolorna startar på
            bekostnad av de kommunala skolorna. I
          </note>
          <note>
            någon mening är det sant. När vi låter eleverna och familjerna
            välja skola så kommer vissa skolor att överges och andra att få
            nya elever. Det är dock själva poängen att elevers och föräldrars
            synpunkter skall vara viktiga. Ingen skall vara låst vid en skola
            som misslyckas med att svara upp mot de höga krav på utbildningen
            som var och en har rätt att ställa. Det skall vara möjligt för
            flera elever att välja en skola där de trivs och där de kan bli
            till freds och få det stöd de behöver för sin personliga utveckling.
          </note>
          <note>
            I ett inledningsskede innebär reformen självfallet också budgetkonsekvenser
            för de offentliga skolorna. Jag vill dock understryka att den
            bärande principen för de nya bidragsreglerna är att de skall vara
            likvärdiga för skolor med olika huvudmän. Jag är inte tvärsäker
            på att vi har kommit dithän än, men idén har ändå lagts fram.
            Det är det som gäller i reformen.
          </note>
          <note>
            Samtidigt kan vi konstatera att fristående skolor drivs till
            en väsentligt lägre kostnad än de kommunala skolorna. Statistiken
            för 1992 visar att kommunala skolor är nästan 30 % dyrare än fristående
            skolor. En elev i en friskola är i genomsnitt 10 000 kr billigare
            än en elev i en kommunal skola, trots att åtagandena i princip
            är desamma. Det har två orsaker.
          </note>
          <note>
            Det handlar om själva undervisningskostnaderna, som är drygt
            37 % högre i kommunala skolor. Det handlar också om lokalkostnaderna.
            De är 56 %
          </note>
          <note>
            högre i de offentliga skolorna. I dessa besparingstider borde
            vi i alla fall fråga oss varför det är så här. Hur kan det komma
            sig att fristående skolor är så mycket billigare i drift än kommunala
            skolor? Samtidigt kan vi konstatera att kvaliteten i de flesta
            friskolor knappast är sämre än den man möter på andra håll.
          </note>
          <note>
            Ni socialdemokrater bryr er inte om dessa frågor.
          </note>
          <note>
            Ni vill inte konstruktivt diskutera hur skolan skall kunna klara
            av besparingar utan att det drabbar undervisningens innehåll.
            Ni bidrar inte med idéer om hur undervisningen skall kunna utvecklas
            utan att det nödvändigtvis krävs ökade ekonomiska resurser. I
            stället ställer ni er i klagokön som säger att varje besparing
            och varje förändring är liktydig med en rasering och ett slag
            mot våra barns uppväxt och utbildning.
          </note>
          <note>
            Skolan har under de senaste 150 åren ständigt tilldelats mera
            skattepengar. Trots att vi har en kostnadskurva som år efter år
            fram till början av 90-
          </note>
          <note>
            talet har pekat uppåt, får de besparingar som vi nu har sett
            de senaste åren stundtals mycket allvarliga effekter. Det är oroande.
            Därför skulle vi behöva en konstruktiv diskussion om hur vi på
            bästa sätt skall klara våra höga ambitioner när det gäller skolan
            inom de ramar som är samhällsekonomiskt nödvändiga.
          </note>
          <note>
            Många kommuner har valt att införa skolpeng för att stimulera
            skolorna att bli mer lyhörda för elevers och föräldrars önskemål.
            Man prövar olika system för skolpengen och även andra resursfördelningssystem.
            Socialdemokraterna är, om jag har förstått det rätt, emot allt
            detta och emot omprövningar. Jag tror att sådant är alldeles nödvändigt.
          </note>
          <note>
            Det finns många saker som man kan diskutera vidare, men andra
            från majoriteten kommer att ta upp sådana frågor som jag inte
            har berört i det här inlägget.
          </note>
          <note>
            Anf. 193 LENA HJELM-WALLÉN (s)
          </note>
          <note>
            replik:
          </note>
          <note>
            Fru talman! Beatrice Ask kommenterade livslångt lärande och bekräftade
            med sin kommentar att regeringen nedprioriterar vuxenundervisningen.
          </note>
          <note>
            Det vet vi ju också alla.
          </note>
          <note>
            Hon höll vidare ett lovtal till de privata skolorna.
          </note>
          <note>
            Ju flera privata skolor, desto bättre, dvs. ju större etableringsfriheten
            i utbildningsbranschen är, desto bättre blir det. Jag tror inte
            att det är så.
          </note>
          <note>
            Privata skolor kan vara bra eller dåliga, och de skall naturligtvis
            få finnas också om socialdemokraterna har regeringsmakten, men
            man skall inte stimulera bildandet av sådana genom överkompenserande
            bidrag, vilket sker i dag.
          </note>
          <note>
            Mitt huvudintresse som utbildningspolitiker är naturligen den
            allmänna grundskolan, där 97 % av eleverna går. Beatrice Ask säger
            att hon lägger en grund för en bättre skola. Men medan hon bedriver
            detta grundläggningsarbete bortser hon tydligen helt och hållet
            från hur dagens verklighet i skolan ser ut.
          </note>
          <note>
            Det skolbygge som var känt ute i världen för att vara mycket
            bra och för att leda långt mot jämlikhet håller nu på att helt
            raseras. Marianne Carlström, som tagit upp detta, kommer från
            Göteborg, där det är mycket tydligt hur segregationen slår hårt.
          </note>
          <note type="speaker">
            Anf. 194 Statsrådet BEATRICE ASK (m):
          </note>
          <note>
            Fru talman! Låt mig först säga till Lena Hjelm-
          </note>
          <note>
            Wallén att vi kan vara överens om att det viktigaste är att hålla
            kontakt med verkligheten i vårt arbete.
          </note>
          <note>
            Det är inte så att verkligheten håller på att rasera vår politik.
            Tvärtom försöker vi skapa ett utrymme för människorna att lokalt,
            i kommunerna och i skolorna, själva fatta kloka beslut. Man har
            under lång tid varit styrd av centrala beslut, och det har inte
            varit bra.
          </note>
          <note>
            Lena Hjelm-Wallén påstår också att jag nu har erkänt att regeringen
            nedprioriterar vuxenundervisningen. Om jag skulle vara elak kunna
            jag säga att socialdemokraterna struntar i barns och ungdomars
            utbildning, men det tänker jag inte vara. Vad jag har försökt
            säga är att vi i vårt arbete har sett det som oerhört väsentligt
            att den kommunala vuxenutbildningen och annan vuxenutbildning
            inte skall behöva ägna sig åt att reparera skador och brister
            som kunde ha rättats till på ett tidigare stadium. Vi behöver
            vuxenutbildningen för att höja människors kompetens, men för att
            klara den uppgiften måste man börja från grunden.
          </note>
          <note>
            Jag höll inte något lovtal över friskolorna. Det är inte heller
            regeringens ambition att vi skall få betydligt fler friskolor.
            Det har inget egenvärde.
          </note>
          <note>
            Vad det handlar om är rätten att välja och driva skolor av olika
            typer och modeller. Det är inte skolans huvudman utan innehållet
            som skall vara det intressanta. Man skall också tillmäta människors
            egna önskemål relevans när det gäller skolans organisation.
          </note>
          <note>
            Jag vet inte om det kommer att bli våldsamt många fler friskolor
            än vad vi har i dag eller om de kommer att vara ganska få. Jag
            tror att de kommunala skolorna kommer att hävda sig mycket väl.
            Men jag vet att det fanns ett mycket stort behov som ni socialdemokrater
            icke har velat möta. I annat fall hade vi inte fått den oerhörda
            respons som vi erhållit på de förändringar som vi har gjort.
          </note>
          <note>
            Anf. 195 LENA HJELM-WALLÉN (s)
          </note>
          <note>
            replik:
          </note>
          <note>
            Fru talman! Det är inte svårt att få stor respons på erbjudanden
            som är så förhållandevis mycket bättre för dem som startar en
            privat skola än för dem som blir kvar i den kommunala skolan.
            Jag var i Göteborg just för att förvissa mig om att det förelåg
            en sådan situation. Det finns dess värre situationer där man klyver
            skolan på mitten, i en privat del och en kommunal del. Det går
            mycket bra att jämföra dessa. Säg inte att detta inte är sant,
            för då ljuger skolministern. Skolledare kan direkt på papperet
            visa hur det förhåller sig.
          </note>
          <note>
            Det är resurserna som är avgörande, och med hjälp av dem skapar
            ni ett behov av privata skolor. Ni försöker sedan koppla an till
            vårt allmänintresse av att resurserna till den allmänna skolan
            är det viktigaste, den skolform där urholkningen i dag är så kraftig.
            Ni försöker göra den kopplingen att vi skulle vara emot valfrihet,
            men det är vi inte alls.
          </note>
          <note>
            Också i den socialdemokratiska skolpolitiken ingår att föräldrar
            skall ha rätt att välja skola, bland olika kommunala skolor eller
            även privata skolor, om föräldrarna önskar det. Men det valet
            skall inte grundas på att en sådan skola har särskilt gynnsamma
            förhållanden.
          </note>
          <note>
            Beatrice Ask säger att man inom regeringen har höga ambitioner.
            Detta tillhör det täcke av skyddande tal som hon omger sig med.
            Så snart man kommer ut i skolverkligheten finner man att alla
            talar ett annat språk, nämligen om hur kvaliteten urholkas och
            hur det blir mycket svårare i arbetet, såväl för elever som för
            lärare.
          </note>
          <note type="speaker">
            Anf. 196 Statsrådet BEATRICE ASK (m):
          </note>
          <note>
            Fru talman! Jag vet inte hur viktigt det är att diskutera situationen
            i Göteborg, men låt mig ändå säga att jag häromveckan besökte
            Backatorps
          </note>
          <note>
            Föräldrakooperativ, en fristående skola i
          </note>
          <note>
            Göteborg. Det gäller ett stort och relativt nybyggt bostadsområde
            med många småbarn. Kommunen hade från början planerat att bygga
            en skola där men har av olika skäl inte gjort det. Föräldrarna
            fann att barnen skulle komma att spridas ut på många olika skolor,
            vilket inte skulle fungera.
          </note>
          <note>
            Föräldrarna har nu själva startat och driver en mycket fin och
            bra skola, som jag inte kan finna några skäl i världen att kritisera.
            Föräldrarna har tagit tag i någonting som politikerna i det här
            fallet uppenbarligen inte klarat. Det är den typen av engagemang
            som ni socialdemokrater vill kväva, och det är det som är så allvarligt.
          </note>
          <note>
            Göteborg är speciellt på grund av att man har en konstruktion
            med stadsdelsnämnder, som gör att skillnaderna mellan stadsdelarna
            förstärks. Jag vill utan att diskutera de kommunala frågorna i
          </note>
          <note>
            Göteborg påpeka att Moderata samlingspartiet var emot införande
            av dessa nämnder och fortfarande är det parti som står främst
            när det gäller att understryka att detta inte är något bra system.
            I en kommun eller en stad måste man hålla samman och kunna fördela
            resurser utifrån att olika stadsdelar kan ha litet olika behov.
            Det fungerar i dag inte riktigt bra med det system som man har
            valt, men det är kommunerna som har ansvaret, och de måste ta
            det ansvar som det handlar om.
          </note>
          <note>
            Jag har till skillnad från socialdemokraterna ett förtroende
            för de lokala beslutsfattarna, eftersom jag tror att de, som står
            så nära människorna, kommer att pröva sig fram. Vi ser också inte
            minst när det gäller skolpengssystemet, t.ex. i Stockholm liksom
            i en del andra kommuner, att man upptäcker sådant som inte är
            bra och justerar det. Man måste kanske lägga in fler kvoter för
            invandrarbarnen eller vad det kan vara.
          </note>
          <note>
            Jag tycker alltså att vi skall visa ett förtroende för de lokala
            beslutsfattarna. Göteborg är ett relativt speciellt men ändå viktigt
            exempel, eftersom det gäller en stor stad och handlar om många
            barn.
          </note>
          <note type="speaker">
            Anf. 197 BJÖRN SAMUELSON (v) replik:
          </note>
          <note>
            Fru talman! Regeringen har höga ambitioner, säger
          </note>
          <note>
            Beatrice Ask. Ja, det kan hända, men jag tycker att man i så
            fall i budgetpropositionen hade kunnat kommentera sådana viktiga
            förhållanden som har diskuterats inom utbildningspolitiken under
            hösten. Det sägs där inte ett ord om vad regeringen vill göra
            åt den stora sociala snedrekrytering till högskolan som fortfarande
            är ett faktum. Oroas inte skolministern av de larmrapporter som
            kommer om dålig miljö i ungdomsskolan?
          </note>
          <note>
            Reagerar inte skolministern när lärarorganisationer och elevrörelser
            går ut i gemensamma protester och larmar om missförhållanden i
            skolan? Det är inga fria fantasier.
          </note>
          <note>
            Skolministern säger vidare: Vad är det för fel på en fristående
            skola som man trivs med och finner utvecklande? Det är väl inget
            fel på en sådan. Men vad är det för fel på hemspråksundervisningen,
            om man trivs med den och finner den utvecklande? Vi kan föra samma
            resonemang i det fallet.
          </note>
          <note>
            Skolministern säger att de fristående skolorna är
          </note>
          <note>
            30 % billigare i drift. Om de nu är det, vilket jag inte tror,
            varför skulle de i så fall kompenseras till
          </note>
          <note>
            85 %? 100 minus 30 blir ju 70.
          </note>
          <note>
            Det är vidare klart att det är billigare med 10
          </note>
          <note>
            kvadratmeter än med 16 kvadratmeter. Det förstår också jag, fru
            talman, som har egna hus. Det blir billigare med uppvärmning och
            övrig drift. jag tror dock att skolministern far med alldeles
            felaktiga siffror. Jag har siffror från den 7 mars 1993
          </note>
          <note>
            framtagna av Statistiska centralbyrån, men jag skall återkomma
            till dem i en annan replik. Man skall inte komma med allt det
            ''göttaste'' på en gång.
          </note>
          <note>
            Det vore välkommet om vi kunde återupprätta det politiska samtalet
            om en utveckling av skolan och diskutera kvalitetsfrågor framöver
            i stället för att diskutera vad Socialdemokraterna har gjort och
            inte gjort. Det vet vi ju allihop.
          </note>
          <note type="speaker">
            Anf. 198 Statsrådet BEATRICE ASK (m):
          </note>
          <note>
            Fru talman! Låt mig först ta upp den sociala snedrekryteringen
            till högskolan. Jag tycker att det är ett mycket allvarligt problem.
            Det måste åtgärdas om vi skall få fler högskoleutbildade i det
            här landet, och det behöver vi. Då måste grundskolan och gymnasiet
            bättre än i dag motivera eleverna och lägga en grund för fortsatta
            studier.
          </note>
          <note>
            Det klarar vi kanske inte av.
          </note>
          <note>
            Det handlar bl.a. om elever från studieovana hem.
          </note>
          <note>
            Där tror jag att det är viktigt att skolan ökar initiativen när
            det gäller att samarbeta med föräldrarna. Många föräldrar med
            dålig utbildningsbakgrund har dåligt självförtroende i sina kontakter
            med skolan. Därför är det viktigt att vi har slagit fast i läroplanen
            att rektor har ett ansvar för att ta initiativ på detta område.
          </note>
          <note>
            Det handlar också om skillnaderna mellan pojkar och flickor --
            män och kvinnor. Vi ser ju även där en snedrekrytering till den
            högre utbildningen som är negativ och allvarlig. Där har vi satt
            i gång ett viktigt arbete i form av arbetsgrupper. De försöker
            samla ihop de kunskaper som finns samt inspirera till diskussion
            och debatt om hur vi skall få ett bättre medvetande om de skillnader
            som finns när det gäller att undervisa pojkar och flickor och
            vad man kan lära av det vi hittills vet. Jag tycker att vi gör
            en del på det området, även om det kanske inte nämndes i budgetpropositionen.
          </note>
          <note>
            Jag tycker också att det är allvarligt att arbetsmiljön för många
            barn och ungdomar är dålig. År och decennier av slarv med underhåll
            av skolbyggnaderna är ingenting som vi kan se överse med. Det
            är också därför som de flesta kommunpolitiker arbetar mycket intensivt
            med detta. Det är en illusion att tro att staten skall gå in och
            reparera alla skolor. Det går inte. Här är det viktigt att kommunerna
            ser om sina hus, och det har de ju dess bättre gjort.
          </note>
          <note>
            Den närmaste treårsperioden kommer huvudstaden att satsa ungefär
            800 miljoner kronor i fortsatt upprustning av skolbyggnader. Detta
            har nu pågått i flera år. Jag återkommer till hemspråken och det
            andra senare.
          </note>
          <note type="speaker">
            Anf. 199 BJÖRN SAMUELSON (v) replik:
          </note>
          <note>
            Fru talman! Det finns ju fler exempel än dem som jag valde att
            räkna upp i min första replik som kan tjäna som grund för regeringen
            att föra ett resonemang om vad man det är för problem som finns
            i skolan. Vi kan t.ex. ta den kraftiga betygsvariationen där många
            elever i framför allt förortsområden och utpräglad glesbygd aldrig
            får en utbildning med betyg godkänt.
          </note>
          <note>
            Vi vet att det finns stora svårigheter i dag för många elever
            att genomgå den treåriga gymnasieutbildningen. Det är till förfång
            för rekryteringen till högskolan. Vi vet att dessa elever aldrig
            kommer att göra klassresan. Det är till förfång för etablissemanget
            framöver.
          </note>
          <note>
            Etablissemanget kommer aldrig att begåvas med dessa elevers erfarenheter.
            Det tror jag är negativt för etablissemanget.
          </note>
          <note>
            Det handlar inte bara om den fysiska arbetsmiljön i skolan, t.ex.
            lokaler och utrustning. Det handlar också om den psykiska, fysiska
            och sociala arbetsmiljön. Vi vet att många familjer förändras
            i dag. Vi vet att många elever har långa restider. Vi vet att
            läxvolymen ökar för många elever. Sedan står vi själva och diskuterar
            hur vi skall komma till rätta med det stora övertidsuttaget. Jag
            känner en tjej som heter Sofia. Hon är 12--13 år. Hon har en arbetsdag
            -- läxorna inte inräknade -- på ungefär tio timmar. Nog har vi
            uppgifter framför oss.
          </note>
          <note>
            Det är till detta vi behöver det politiska analyserande samtalet.
            Vi skall inte diskutera om vad vi har gjort och inte gjort.
          </note>
          <note type="speaker">
            Anf. 200 Statsrådet BEATRICE ASK (m):
          </note>
          <note>
            Fru talman! Ibland blir det litet rundgång i politiken. Björn
            Samuelson tar upp de problem som många elever har att klara de
            treåriga gymnasieutbildningarna. När vi i moderaterna för något
            år sedan, när vi diskuterade förändringen av gymnasieskolan, hade
            samma bekymmer fick vi mycket kritik för detta. Problemet finns
            likväl kvar, och jag är glad att Björn Samuelson i dag inser att
            det finns.
          </note>
          <note>
            Samtidigt vill jag säga att det nog är nödvändigt med den gemensamma
            kärnan. Det är nödvändigt att höja ribban inom yrkesinriktad utbildning
            när det gäller teoretiskt kunnande. Där har nog jag fått ändra
            inställning något. De signaler som vi nu får är ett underbetyg
            för skolan. Det är en utmaning för skolan att se till att man
            kan åstadkomma en sådan undervisning att alla elever kan få de
            kunskaper som de behöver i arbetslivet i dag. Det måste vi jobba
            mycket på.
          </note>
          <note>
            Jag är också mycket glad över det stöd som inlägget uppenbarligen
            är när det gäller de nya betygen. Vi kommer inte att få dessa
            variationer framöver eftersom det tydligare än i dag kommer att
            finnas kriterier för betygen. Det är också utmärkt.
          </note>
          <note>
            När det gäller hemspråken vet Björn Samuelson, precis som alla
            vi andra, att hemspråken kommer att ha en annan mer naturlig plats
            i den nya grundskolan inom ramen för elevernas egna val, inom
            ramen för skolans profilering, inom ramen för de främmande språken
            osv. Det tror jag är bra. Nu har vi föreslagit att man skall begränsa
            rätten till sju år. I sju år har man rätt att få hemspråksutbildning.
          </note>
          <note>
            Jag tycker inte att det är ett dåligt erbjudande. Det är viktigt
            att vi har det erbjudandet. Det handlar om investeringar i språkkunnande.
            Jag tycker inte att man skall vara så negativ till den förändringen
            som Björn Samuelson uppenbarligen är.
          </note>
          <note type="speaker">
            Anf. 201 HANS NYHAGE (m):
          </note>
          <note>
            Fru talman! I slutet av år 1993 beslutade riksdagen om nya läroplaner
            för grundskolan och gymnasieskolan. Även om besluten inte till
            alla delar var enhälliga -- särskilt när det gällde grundskolan
            framfördes många reservationer -- var det likväl en klar majoritet
            bakom samtliga beslut.
          </note>
          <note>
            Trots detta återkommer Socialdemokraterna redan halvannan månad
            senare med en rad av de förslag som riksdagen just avslagit. Förslagen
            skall åter behandlas av samma utskottsledamöter och underställas
            samma riksdagsledamöter för beslut som för någon månad sedan.
          </note>
          <note>
            Även om det som bekant nu råder en betydande turbulens inom en
            av partigrupperna i riksdagen vore det ändå högst anmärkningsvärt,
            för att inte säga genant, för riksdagens anseende om det beslut
            som fattades strax före jul bara några månader senare skulle rivas
            upp av exakt samma beslutsfattare. Så illa får det bara inte vara
            beträffande hållfastheten i gjorda ställningstaganden.
          </note>
          <note>
            Rimligen borde även Socialdemokraterna vara införstådda med den
            bristande realismen och sakligheten i att kunna få de upprepade
            förslagen tillgodosedda. Det kan bara finnas en förklaring bakom
            detta agerande -- det är valår. Då gäller det ju att profilera
            sig. Då betyder det fina talet om samförstånd och kravet på arbetsro
            i skolorna mindre.
          </note>
          <note>
            Fru talman! I den socialdemokratiska gruppmotionen görs allvarliga
            generella beskyllningar om nedrustning och försämringar i form
            av besparingar inom grundskolan.
          </note>
          <note>
            Beskyllningarna slår med all kraft tillbaka på
          </note>
          <note>
            Socialdemokraterna själva. Med den tredje vägens ekonomiska politik
            har de på ett mycket allvarligt sätt ytterligare förvärrat de
            svårigheter inom skilda områden som är en följd av lågkonjunkturen.
            För den borgerliga regeringen har det varit ett absolut måste
            att komma till rätta med det ekonomiska förfall som Socialdemokraterna
            i regeringsställning ställt till med.
          </note>
          <note>
            Detta har med nödvändighet inneburit besparingar också på skolans
            område. Men därifrån till överorden i den socialdemokratiska gruppmotionen
            är steget långt. De s.k. entydiga rapporter om allvarliga försämringar
            som hänvisas till i motionen måtte vara komna från socialdemokratiskt
            styrda kommuner. Där inbillar man sig möjligen att den ansvarslösa
            låt-gåpolitiken från 80-talet alltjämt gäller i vårt land.
          </note>
          <note>
            Från många andra håll markeras en inställning och framtidstro
            av ett helt annat slag. Där hälsar man med glädje den förändringens
            vind som blåser med nuvarande skolpolitik och griper sig med stor
            tillförsikt an att utveckla skolan.
          </note>
          <note>
            Verkligheten ser ju annorlunda ut än den svartmålning som finns
            i den socialdemokratiska motionen. Socialdemokraterna kan uppenbarligen
            inte förlika sig med att det nu sker stora förändringar och förbättringar
            i den svenska skolan. Vi har fått ett nytt generellt statsbidrag
            till kommunerna, det statliga utjämningsbidraget, som kraftfullt
            ökar den kommunala självbestämmanderätten på bl.a.
          </note>
          <note>
            utbildningsområdet. Men det passar inte in i den socialdemokratiska
            centralstyrningen.
          </note>
          <note>
            Systemet med skolpeng, som verkligen ger en rejäl möjlighet även
            för de ekonomisk sämst ställda föräldrarna att välja skola för
            sina barn, fördöms totalt i motionen. Om de fristående skolorna,
            vars antal ökat mycket kraftigt sedan regimskiftet 1991, förs
            ett resonemang i motionen som verkligen ger dessa skolor anledning
            att känna oro inför blotta tanken på ett nytt regimskifte efter
            årets val.
          </note>
          <note>
            Motionen andas hot mot de fristående skolornas ekonomiska förutsättningar,
            mot deras självbestämmanderätt, mot deras profilering och mot
            deras elevantal samt mot föräldrarnas och elevernas valfrihet
            att välja skola.
          </note>
          <note>
            Fru talman! I avsnittet om grundskolans läroplan i den socialdemokratiska
            gruppmotionen beklagar man sig över att regeringen inte tog till
            vara möjligheterna att skapa stor enighet kring läroplanen och
            det nya betygssystemet. Det heter bl.a. att en bred parlamentarisk
            förankring hade kunnat skapa den fasthet och trygghet som arbetet
            i skolan förtjänar, och de konflikter som nu skapats hade kunnat
            undvikas.
          </note>
          <note>
            Förvisso kan det vara så. Vi har ju också i full enighet fattat
            en rad beslut. I andra fall gick det inte. En bred parlamentarisk
            förankring på enbart socialdemokratiska villkor betackar jag mig
            för.
          </note>
          <note>
            Nog klingar talet om fasthet och trygghet i skolarbetet en aning
            falskt från det partis sida som redan nu vill riva upp de i demokratisk
            ordning fattade besluten och som hotar med att definitivt göra
            det efter valet vid ett eventuellt regimskifte.
          </note>
          <note>
            Vilket lugn skapas av sådana hotelser ute på skolorna?
          </note>
          <note>
            Socialdemokraterna ondgör sig åter över att skolans värdegrund
            beskrivs med uttrycket ''kristen etik och västerländsk humanism''.
            Att söka förneka vad som varit en realitet för hela vårt folk
            i århundraden ter sig för mig något anmärkningsvärt. Dessutom
            anförde socialdemokraterna själva i sin partimotion rörande grundskolans
            läroplan att riksdagen skulle uttala att ett beslut om kristen
            etik och västerländsk humanism inte fick innebära att verksamheten
            i skolan skall ha en konfessionell prägel. Detta önskemål tillgodosågs.
            Vad finns det egentligen för anledning att bråka?
          </note>
          <note>
            Socialdemokraterna vill också riva upp beslutet i betygsfrågan.
            Det är djupt allvarligt att man så vill omyndigförklara föräldrarna
            och eleverna att dessa inte ens skall kunna få en skriftlig information,
            som kan ha en betygsliknande form, när de själva begär det. Den
            bristande tilltron till lärares och föräldrars goda omdöme i sammanhanget
            är anmärkningsvärd och avslöjande.
          </note>
          <note>
            Fru talman! Det finns givetvis åtskilligt mycket mer att andra
            om bristerna och inkonsekvensen i den socialdemokratiska skolpolitiken.
            Tiden medger nu inte detta. Låt mig bara fastslå att beslut har
            fattats om två läroplaner som båda skapar förutsättningar för
            en undervisning och utbildning av hög kvalitet i våra ungdomsskolor.
            Det vore djupt allvarligt om dessa beslut skulle rivas upp och
            våra elever åter utsättas för en skolpolitik av socialdemokratiskt
            märke.
          </note>
          <note>
            Anf. 202 LENA HJELM-WALLÉN (s)
          </note>
          <note>
            replik:
          </note>
          <note>
            Fru talman! Det finns många ute i skolorna i dag som skulle önska
            att de ''utsattes'' för socialdemokratisk skolpolitik igen. Det
            är bara att göra besök ute i verkligheten, Hans Nyhage, för att
            få det bekräftat.
          </note>
          <note>
            Jag blir något förvånad över att Hans Nyhage bannar oss socialdemokrater
            för att vi markerar att vi står fast vid våra ståndpunkter vad
            gäller läroplanen också denna vår. Han gör det genom att säga
            att skolan kräver arbetsro. Följaktligen skall socialdemokraterna
            inte tala om vad de tycker.
          </note>
          <note>
            Det är en något underlig inställning. Läroplanen har ännu icke
            trätt i kraft. Det är nu under våren som vi fortfarande har möjligheter
            att få er i den borgerliga majoriteten att anta flera av våra
            argument. Det var så bråttom i höstas. Hela processen är ett uttryck
            för en väldig brådska. Den borgerliga majoriteten tror tydligen
            inte att den skall bestå efter valet. Det gör i och för sig inte
            jag heller. Det måste vara skälet till att det är så bråttom med
            allting.
          </note>
          <note>
            Vi hann inte prata oss samman på en mängd områden där jag tror
            att vi skulle kunna göra det.
          </note>
          <note>
            Därför gör vi ett nytt försök.
          </note>
          <note>
            Det är en annan sak när läroplanen väl är i kraft och man har
            börjat arbeta med den. Då skall naturligtvis inte hela läroplanen
            rivas upp -- det är inte vår avsikt. Då får man följa hur utfallet
            av läroplanen blir i verkligheten, och så får man ändra på de
            punkter där vi kan se att det går snett.
          </note>
          <note>
            Att Hans Nyhage bara vågar nämna begreppet
          </note>
          <note>
            ''kristen etik'' efter de diskussioner som förts i dag i medierna!
            Vi diskuterade inte frågan. Jag tog inte upp den i dag, men däremot
            är det tydligen full kalabalik inom regeringen.
          </note>
          <note type="speaker">
            Anf. 203 HANS NYHAGE (m) replik:
          </note>
          <note>
            Fru talman! Jag kan garantera Lena Hjelm-Wallén att jag har mycket
            nära kontakter med skolan. Jag har den alldeles inpå livet, vågar
            jag påstå, genom mitt äktenskap. Jag vet nog ganska mycket om
            förhållandena ute på skolorna. Jag kan inte med den bästa vilja
            i världen uppfatta att man på skolorna skulle trakta efter att
            återgå till den skolpolitik som tidigare har gällt.
          </note>
          <note>
            Ingen ifrågasätter att socialdemokraterna står fast vid sina
            förslag från i höstas. Detta är en självklarhet. Men varför upprepa
            dem bara några månader efteråt, när det alldeles uppenbart är
            så att era förslag står fast? De är en gång avslagna. Varför låta
            samma människor behandla samma förslag och avslå dem igen? Jag
            finner inte det särskilt konstruktivt.
          </note>
          <note>
            Vi hade måhända bråttom i höstas. Det var mycket att göra. Men
            jag vågar påstå att utskottet hade en mycket seriös behandling
            av frågorna. Jag vill gärna tillägga att den verkligen skedde
            i en mycket god anda. Vi arbetade seriöst med dem, och jag menar
            att vi kom fram till de beslut som det gick att komma fram till.
            Vi blev inte eniga överallt, men jag kan inte inse att enigheten
            är ett sorts självändamål. Också jag tycker att det är viktigt
            att nå fram till enighet, men vi får finna oss i att vi går på
            olika beslut när våra åsikter skiljer sig. Jag upprepar att jag
            inte kan acceptera en enighet enbart på socialdemokratiska villkor.
          </note>
          <note>
            Jag vill väldigt gärna fråga socialdemokraterna om vad exakt
            det är de vill riva upp. Det vore bra om vi fick ett besked om
            detta före valet.
          </note>
          <note>
            Vad den kristna etiken anbelangar kan jag säga att jag inte begriper
            de upprörda känslor och de resonemang som förekommit i frågan.
            För mig är det en fullkomlig självklarhet att vi har anledning
            att känna stor respekt för kristen etik och västerländsk humanism.
            Så har det varit genom åren och så tycker jag faktiskt att det
            skall förbli.
          </note>
          <note>
            Faktum är att socialdemokraterna hade ett alternativ i partimotionen
            som gick ut på att det skulle skrivas in i läroplanen att skolan
            skall vara ickekonfessionell. Det gjorde vi.
          </note>
          <note>
            Anf. 204 LENA HJELM-WALLÉN (s)
          </note>
          <note>
            replik:
          </note>
          <note>
            Fru talman! Om kristen etik har funnits med under alla år kan
            man fråga sig varför det skall skrivas in i lärplanen just nu.
            Varför skall denna etikett klistras på och ställa till så pass
            många problem för så många just nu? Det är bara av partipolitiska
            skäl.
          </note>
          <note>
            Det har ingenting med skolverkligheten att göra.
          </note>
          <note>
            Varför vill vi gärna få ett förnyat resonemang om läroplansfrågor?
            Jo, helt enkelt därför att det är så väldigt många som efterlyser
            de gamla breda majoriteterna i läroplanssammanhang och vill att
            de skall återuppstå. De majoriteterna har ju sällan innehållit
            moderater. Det har varit
          </note>
          <note>
            Socialdemokraterna, Folkpartiet och Centern.
          </note>
          <note>
            Det har uppmärksammats i många kommentarer till läroplansbeslutet
            att det är svårt när Centern och Folkpartiet nu har kommit in
            i högerfållan och i högerregeringen.
          </note>
          <note>
            Jag vill också kommentera frågan om skolpeng.
          </note>
          <note>
            Det var alldeles tydligt att Hans Nyhage inte har förstått varför
            vi är så emot den.
          </note>
          <note>
            Skolpeng är ju en viss summa pengar -- lika för alla barn. Det
            blir så fel, eftersom vi vet att barn är olika. Om barn är olika
            måste de också faktiskt få en resurstilldelning som stämmer med
            deras speciella behov. Moderaterna har aldrig förstått att lika
            behandling ofta leder till ojämlikhet. Dess värre har detta varit
            ett genomgående tema hos
          </note>
          <note>
            Moderaterna, och det finns fortfarande där.
          </note>
          <note>
            I de socialdemokratiskt styrda kommunerna har man inte skolpeng.
            Man försöker också att hålla emot den resursnedskärning som blir
            resultatet av regeringens politik. I socialdemokratiskt styrda
            kommuner är man mycket stolt över sin skola.
          </note>
          <note type="speaker">
            Anf. 205 HANS NYHAGE (m) replik:
          </note>
          <note>
            Fru talman! Det är för mig fortfarande obegripligt att förstå
            vilka de katastrofala följderna av att man anför att det i skolans
            värdegrund också ligger en respekt för de kristna värdena och
            den västerländska humanismen. Jag förstår inte vad det är som
            är så djupt allvarligt i detta.
          </note>
          <note>
            Jag upprepar att vi har kunnat hantera det genom alla år hittills.
            Varför denna turbulens nu i detta sammanhang? Jag förstår det
            inte.
          </note>
          <note>
            Det är alldeles uppenbart att skolpengen skapar möjligheter att
            åstadkomma den valfrihetens skola som såvitt jag förstår även
            socialdemokraterna ställer sig bakom i sitt allmänna resonemang.
          </note>
          <note>
            Därför blir det så svårt när man i ena ögonblicket ställer sig
            bakom valfrihetens skola men i nästa anför en rad skäl och åtgärder
            som försvårar denna valfrihet. Hela resonemanget om friskolor
            i den socialdemokratiska motionen går inte ut på annat än att
            försvåra deras existens och försämra deras möjligheter. Därmed
            försvårar man också för målsmännen och eleverna att välja skola.
          </note>
          <note>
            Jag avvisar å det bestämdaste påståendet om att vi genom vårt
            resonemang om skolpengen skulle rycka undan grunderna för att
            de elever med särskilda behov skall kunna få den hjälp de behöver.
          </note>
          <note type="speaker">
            Anf. 206 BJÖRN SAMUELSON (v) replik:
          </note>
          <note>
            Fru talman! Till Hans Nyhage vill jag säga att om vi får något
            inflytande efter höstens val så kommer vi att medverka till att
            vissa skolpolitiska beslut korrigeras lugnt och sakta utom på
            en punkt; detta med kristen etik.
          </note>
          <note>
            Före jul kom en mycket intressant ungdomsbok ut, som heter Sofies
            värld. Jag kan rekommendera den, Hans Nyhage. Jag läser den för
            mina två döttrar, och vi har kommit fram till Sokrates lärjunge
            Platon. Det tar sin tid, eftersom vi har mycket att resonera om
            på vägen: etik, moraliska spörsmål och annat. Och detta var ändå
            länge sedan, eller hur?
          </note>
          <note>
            Jag känner oro, och det är därför jag vill föra en debatt här.
            Jag känner mig orolig när vi säger att vi vill satsa på språk,
            att det är nödvändigt i en alltmer internationaliserad värld.
            För samtidigt besöker jag högstadieskolor inom grundskolan och
            frågar: Vad har ni för litteratur för undervisningen i franska?
          </note>
          <note>
            Har ni tidningar som ungdomarna kan få läsa? Nej, sådant har
            vi inte råd med längre, blir svaret.
          </note>
          <note>
            Vi i Vänsterpartiet vill inte påstå att det är natt överallt,
            men skymning håller det nog på att bli i alla fall. Då måste vi
            diskutera de problemen, tycker jag. Det är vårt ansvar som aktiva
            utbildningspolitiker på riksnivå att göra det, om vi vill hävda
            likvärdighetsprincipen, att skolan skall vara jämställd och att
            barn är olika och därmed också skall ha olika typer av resursinsatser.
          </note>
          <note type="speaker">
            Anf. 207 HANS NYHAGE (m) replik:
          </note>
          <note>
            Fru talman! Jag mottog med glädje Björn
          </note>
          <note>
            Samuelsons yttrande om att eventuella förändringar skall komma
            lungt och sansat. Hur bra jag än tycker om Björn Samuelson --
            och det gör jag verkligen -- skulle jag kanske kunna tillåta mig
            att säga att det vore bäst om ett totalt lugn från
          </note>
          <note>
            Vänsterpartiets sida infann sig efter årets val.
          </note>
          <note>
            Björn Samuelsons inlägg gav mig inte något begrepp om vad det
            var som var så allvarligt med den kristna etiken och den västerländska
            humanismen.
          </note>
          <note>
            Om det är så illa som Björn Samuelson sade, vilket jag tvivlar
            på, dvs. att man inte ens har råd att skaffa det material som
            kan behövas i form av tidningar på t.ex. språkområdet, så bevisar
            det bara hur illa det har gått med ekonomin i vårt land på grund
            av den politik som har förts.
          </note>
          <note>
            Förutsättningarna för att få tillbaka möjligheterna för skolan
            att skaffa material och de hjälpmedel som behövs är ju att vi
            får en politik som ökar inkomsterna i vårt samhälle. Det är den
            politiken som den borgerliga regeringen verkligen arbetar för,
            och jag måste säga att det syns ljus i mörkret.
          </note>
          <note type="speaker">
            Anf. 208 BJÖRN SAMUELSON (v) replik:
          </note>
          <note>
            Fru talman! Jag menar allvar när jag rekommenderar boken Sofies
            värld till Hans
          </note>
          <note>
            Nyhage, särskilt efter hans replikvända. Lugn är ett relativt
            begrepp, och det inträder nog egentligen aldrig.
          </note>
          <note>
            Jag vet att vi måste spara och att det ekonomiska läget är allvarligt.
            Det är därför vi har finansierat alla våra förslag på skolans
            område fullt ut inom ramen för vår ekonomiska politik. Samtidigt
            har politiken en profil. Vi säger nämligen att det är viktigt
            att vi satsar på ungdomsskolan och vidtar åtgärder med konkret
            innehåll, med substans. Där snuddar vi vid den kristna etiken
            igen. Den innebär att vi stegvis skulle kunna komma till rätta
            med t.ex. den sociala snedrekryteringen.
          </note>
          <note>
            Etik och moral handlar också om innehåll. Vi kan resonera kring
            varför det skulle vara särskilt bråttom med kristen etik och västerländsk
            humanism. Vi var så rädda för en regeringskris i höstas. Men när
            julefriden inföll uppenbarade sig också sanningen -- att det var
            inte så farligt. Därför har jag väckt en motion om att frågan
            kanske bör prövas igen. Annars kan vi alltid skriva: bl.a.
          </note>
          <note>
            kristen etik och västerländsk humanism.
          </note>
          <note type="speaker">
            Anf. 209 HANS NYHAGE (m) replik:
          </note>
          <note>
            Fru talman! För det första: Jag lovar att jag skall läsa den
            ifrågavarande boken. För det andra: Vad tjänar det till att hävda
            att föreslagna kostnader på skolans område är finansierade, när
            man totalt sett för en politik som minskar möjligheterna för landet
            att skapa de inkomster som är nödvändiga för att landet skall
            kunna föras framåt över huvud taget?
          </note>
          <note type="speaker">
            Anf. 210 CHRISTER LINDBLOM (fp):
          </note>
          <note>
            Fru talman! Jag har en kommentar och en fråga till
          </note>
          <note>
            Lena Hjelm-Wallén.
          </note>
          <note>
            Jag tror att de svepande uttalanden om överkompensationer av
            friskolor som då och då kommer från socialdemokraterna och nyss
            från
          </note>
          <note>
            Lena Hjelm-Wallén svider i hjärtat på elever, föräldrar och lärare
            i Waldorfskolor,
          </note>
          <note>
            Montessoriskolor, finska skolor och estniska skolor runt om i
            landet. Inte minst tror jag att det svider i lärarnas hjärtan
            i och med att de plötsligt, med det nya bidragssystem som vi har
            skapat, har fått vettiga löner, vilket de inte hade tidigare.
          </note>
          <note>
            Socialdemokraterna har i sin argumentation talat om att riva
            upp möjligheten att införa betyg från årskurs ett. Om inte kansliet
            i betänkandet hade skrivit in vad denna skriftliga information
            skulle kunna innebära -- vad skulle då
          </note>
          <note>
            Socialdemokraterna ha att riva upp till hösten? I så fall vore
            vi ju överens. Jag har fortfarande mycket svårt att förstå detta.
          </note>
          <note>
            Jag hade tänkt ägna den här stunden åt att kommentera ett par
            saker om gymnasieskolan i dag utifrån de synpunkter vi hade 1991,
            när propositionen Växa med kunskaper lades fram och den nya gymnasieskolan
            skapades av en majoritet i riksdagen. Vår kritik rörde i huvudsak
            några punkter som fortfarande är något aktuella.
          </note>
          <note>
            Jag vill inte hålla ett anförande på temat: Vad var det vi sade?
            Jag gör detta för att vi är uppriktigt bekymrade över en del av
            de rapporter som kommer från gymnasieskolan. De saker som jag
            tänker kommentera utgår från ett individperspektiv på eleverna.
          </note>
          <note>
            En sak var Björn Samuelson och statsrådet Ask tidigare inne på,
            och den handlar om en gemensam referensgrupp för alla vad gäller
            kärnämnena.
          </note>
          <note>
            Detta bygger på en i princip mycket välmenande idé. Men oavsett
            hur stora krav vi ställer på gymnasieskolan finns det några elever
            som tenderar att falla igenom och som inte kan få godkänt i vissa
            kärnämnen. Då får man en utslagning. Det syns tecken på en sådan
            utslagning ute i gymnasieskolan, och man är bekymrad över det.
            Lärarna som ser detta mår inte bra.
          </note>
          <note>
            Jag tror att vi tillsammans måste diskutera hur vi skall lösa
            detta. Jag har inga konkreta förslag, och jag tycker inte att
            vi skall genomföra några drastiska förändringar. Men vi måste
            hålla diskussionen levande sinsemellan. Jag tror att vi alla delar
            bekymret för de elever som är svagast och som tenderar att råka
            illa ut.
          </note>
          <note>
            Det handlar alltså inte om att försöka skapa några
          </note>
          <note>
            A- eller B-lag, men om vi inte gör någonting och hittar en framkomlig
            väg så skapas det A- och B-lag av sig självt. De svagaste eleverna
            kommer att slås ut i och med att de får för höga krav på sig.
          </note>
          <note>
            Det handlar om att lyckas i livet och få ett gott självförtroende.
            Det är otroligt viktigt för oss alla, i synnerhet för tonåringar.
            Därför måste individualiseringen av studierna vara något centralt
            för oss när vi diskuterar gymnasiepolitik.
          </note>
          <note>
            De specialutformade programmen fyller en funktion, men jag är
            också litet bekymrad över de individuella programmen. Det finns
            tendenser i dag till att de blir ett tillhåll för misslyckade
            elever, men de skall absolut inte få den stämpeln. De individuella
            programmen skall kunna användas som en aktiv, strategisk resurs,
            som man kan tillämpa på vissa elever som har specifika önskemål
            på vissa områden men kanske inte klarar de nationella kraven på
            andra.
          </note>
          <note>
            Om vi bara drar ned kraven eller omfattningen på någon enstaka
            kurs i ett nationellt program så går eleven per definition på
            ett individuellt program.
          </note>
          <note>
            Jag tycker att vi skall ha den flexibiliteten. Den skall finnas
            utifrån ett individperspektiv. Man får alltså inte placera elever
            som är allmänt skoltrötta som en grupp någonstans och kalla det
            för ett individuellt program. Man måste utifrån lusten att lära
            och lärandets kultur, som Lena Hjelm-Wallén också var inne på
            och som måste genomsyra skolan, ta reda på vad alla elever skulle
            vilja göra.
          </note>
          <note>
            Jag tror också att det är väldigt viktigt att vi i den nya gymnasieskolan,
            eftersom den innebär ett ganska omfattande trendbrott, och en
            helt ny utbildning, försöker genomföra det som vi har talat om
            så kolossalt länge, nämligen att eleven måste vara huvudpersonen.
          </note>
          <note>
            Eleven måste vara subjektet i hela skolan, och inte minst i gymnasieskolan.
            Det framgår bl.a av riksdagens revisorers rapport att eleven fortfarande
            är ett objekt som behandlas med kunskapsinformation från kateder.
            Detta är inte förenligt med en modern gymnasieskola. Det kräver
            ett förändrat arbets- och synsätt. Eleverna måste lära sig en
            helt annan typ av studieteknik, lärarna måste lära sig hur man
            bedriver individuell studievägledning och tar ansvar för elevernas
            årliga val.
          </note>
          <note>
            Jag tror att man i den kompetensutveckling som kommunerna skall
            bedriva i de kompetensutvecklingsplaner som skall göras, skall
            ta hänsyn till att inte enbart ägna all tid åt ämnesfördjupning
            och ämnesprövning. Det måste också ske en pedagogisk utveckling.
            Som vi också signalerar i årets budgetproposition måste staten
            engagera sig i kompetensutvecklingen. På sikt kommer det att bli
            alltmer nödvändigt.
          </note>
          <note>
            Anf. 211 LENA HJELM-WALLÉN
          </note>
          <note>
            (s)replik:
          </note>
          <note>
            Fru talman! Christer Lindblom vet mycket väl vad som spräckte
            den betygskompromiss som vi var så nära att göra. Moderatstämman,
            och uttalandena där om hur man skulle lura oss socialdemokrater,
            var det som kom emellan.
          </note>
          <note>
            Jag är ledsen om det uppfattas som om jag är negativ mot alla
            privata skolor. Det är inte alls min mening, och jag sade också
            att privata skolor kan vara bra och dåliga. I mitt huvudanförande
            sade jag dessutom att flertalet privata skolor överkompenseras.
            Jag är ledsen om jag i debattens hetta inte alltid upprepar just
            ordet flertalet.
          </note>
          <note>
            Jag är medveten om att det finns många privata skolor som har
            en elevgruppering av barn som har större behov än andra. Många
            privata skolor kan göra bra ifrån sig på det området. Då skall
            de också ha högre bidrag, det är självklart.
          </note>
          <note>
            Till den fråga som var huvudärendet i Christer
          </note>
          <note>
            Lindbloms anförande. Det är en viktig fråga som jag också snuddade
            vid, nämligen den som berör gymnasieskolan och utvecklingen av
            den. Jag menar att vi måste vara väldigt öppna, och jag välkomnar
            för övrigt vad Beatrice Ask sade i det ärendet. Hon erkände att
            hon hade ändrat sig. Vi måste alla vara öppna för att se från
            ömse håll hur vi kan komma till rätta med de svårigheter som faktiskt
            finns. Det finns en mycket hög ambition i den gymnasiereform som
            nu håller på att genomföras.
          </note>
          <note>
            Jag tror att det viktiga är att det får göras mycket utvecklingsarbete
            ute på skolorna, och att vi är lyhörda.
          </note>
          <note type="speaker">
            Anf. 212 CHRISTER LINDBLOM (fp)
          </note>
          <note>
            replik:
          </note>
          <note>
            Fru talman! Den modifiering som Lena Hjelm-
          </note>
          <note>
            Wallén gjorde när det gäller överkompensationen till friskolorna
            var bra. Men jag böjar bli tveksam till att ens begreppet flertalet
            kan vara riktigt, därför att 25-30 % av de aktuella friskolorna
            är
          </note>
          <note>
            Waldorfskolor. Det finns ganska många
          </note>
          <note>
            Montessoriskolor, och vi har, som sagt, finska och estniska skolor
            och andra.
          </note>
          <note>
            Om man skall fortsätta att hacka på friskolorna tror jag att
            det är bra att man ständigt gör en distinktion, så att alla inte
            skär över en kam.
          </note>
          <note>
            Lena Hjelm-Wallén åberopar moderatstämman som skulle ha fördärvat
            vår enighet om betygen.
          </note>
          <note>
            Moderatstämman förändrade inte på något sätt den gemensamma skrivning
            som vi var överens om efter förhandlingarna. Det enda som förändrades
            var att kanslipersonalen i sin uppräkning av olika typer av kommunikation
            mellan hem och skola eller skola och hem, sade att man också skulle
            kunna tänka sig att skriftlig information skulle kunna innehålla
            betygsliknande omdömen. Det hade ingenting med vare sig den ena
            eller den andra stämman att göra.
          </note>
          <note>
            Jag välkomnar också den här öppenheten, därför att vi vet hur
            låst det var 1991 när propositionen antogs. Jag tror att det är
            väldigt bra om vi, utan att binda oss för mycket vare sig bakåt
            eller framåt, kan föra en öppen diskussion utifrån varje elevs
            individuella behov. Det är framför allt de svagaste eleverna,
            som tidigare kanske genomgick ett- eller tvååriga linjer, som
            tenderar att drabbas. Vi måste hjälpa till att hitta bra metoder
            för att lösa dessa frågor.
          </note>
          <note>
            Anf. 213 LENA HJELM-WALLÉN (s)
          </note>
          <note>
            replik:
          </note>
          <note>
            Fru talman! Det är inte någon nyhet för någon i socialutskottet
            att vi socialdemokrater är, har varit och kommer att vara emot
            betyg eller betygsliknande skriftliga omdömen redan i årskurs
          </note>
          <note>
            1. Det var alldeles klart att vi aldrig skulle träda över den
            gränsen. Genom moderatstämman fick vi klart för oss att avsikten
            med kompromissen var att man skulle tolka in detta. Därmed gick
            det inte att komma överens. Det går inte att brygga över så stora
            åsiktsskillnader.
          </note>
          <note>
            Folkpartiet fick i det sammanhanget bestämma sig för om man stod
            närmare Moderaterna eller
          </note>
          <note>
            Socialdemokraterna i den här frågan. Man valde
          </note>
          <note>
            Moderaterna. Jag beklagar det.
          </note>
          <note>
            När det gället gymnasiefrågan tror jag att den öppenhet som vi
            alla talar om är positiv. Vi skall komma ihåg att reformen kom
            till under ganska hård politisk polemik. Sedan accepterade den
            borgerliga regeringen och partierna i regeringen den här reformen.
            Det välkomnar vi. Nu kan vi gemensamt konstatera att det finns
            problem. Då har vi alla ett gemensamt ansvar, oberoende av på
            vilken sida vi har stått i den tidigare diskussionen.
          </note>
          <note type="speaker">
            Anf. 214 CHRISTER LINDBLOM (fp)
          </note>
          <note>
            replik:
          </note>
          <note>
            Fru talman! Det är självfallet att vi alla är på det klara med
            var vi står i betygsfrågan. Lena Hjelm-
          </note>
          <note>
            Wallén säger att det inte skall råda någon tveksamhet om att
            vi inte vill ha betyg från årskurs
          </note>
          <note>
            1. Det råder väl ingen tveksamhet i den här salen eller någon
            annanstans att vi därvidlag följer samma linje. Vi vill inte heller
            ha betyg från årskurs
          </note>
          <note>
            1. På den punkten har vi olika synpunkter i olika partier.
          </note>
          <note>
            Lena Hjelm-Wallén sade att Socialdemokraterna valde sin linje
            och att Folkpartiet valde
          </note>
          <note>
            Moderaternas linje. Det gjorde vi inte. Vi valde eleverna och
            föräldrarna. De skall avgöra hur informationen skall utformas
            utifrån det alldeles utmärkta förslag som Socialdemokraterna förde
            fram i sin partimotion och som vi har som grund för kommunikationen
            mellan skola och hem, nämligen utvecklingssamtalet.
          </note>
          <note>
            Om det utmynnar i att föräldrar och lärare kommer överens om
            att man vill dokumentera det i någon form, kanske t.o.m. i något
            så hemskt som ett betygsliknande omdöme, kan jag acceptera det.
            Då sker det på rätt nivå, inte från riksdagshuset eller regeringskansliet,
            utan precis där det skall försiggå, nämligen i klassrummet och
            med bra kontakt mellan föräldrar och lärare.
          </note>
          <note>
            Vi i de fyra partierna accepterade gymnasiereformen 1991, trots
            att vi, framför allt
          </note>
          <note>
            Moderaterna och Folkpartiet, var väldigt kritiska.
          </note>
          <note>
            Vi tog där upp en mycket bra idé, nämligen att de beslut som
            har fattats av Sveriges riksdag kan man acceptera. Vi hotade möjligtvis
            att riva upp dem.
          </note>
          <note>
            Jag hoppas att ni har samma inställning när ni så småningom närmar
            er valrörelsen, nämligen att ni slutar att hota med det.
          </note>
          <note type="speaker">
            Anf. 215 BJÖRN SAMUELSON (v) replik:
          </note>
          <note>
            Fru talman! Det är alltid trevligt att få diskutera med Christer
            Lindblom och Hans Nyhage -- med män som ägnar sig åt politikens
            mjuka frågor.
          </note>
          <note>
            När det gäller problemen inom gymnasieskolan tror jag att vi
            politiker också bör se på förhållandena inom grundskolan. En bra
            åtgärd som har vidtagits är enligt min uppfattning att man har
            tagit bort valet mellan allmän och särskild kurs.
          </note>
          <note>
            Det tror jag är alldeles riktigt, t.ex. för att bryta den sociala
            snedrekryteringen och för att tillgängliggöra olika ämnesinnehåll.
          </note>
          <note>
            Men tillgängliggörande handlar också om annat,
          </note>
          <note>
            Christer Lindblom. Det handlar om möten mellan människor. Det
            är i det sammanhanget som jag tror att den här regeringen är fel
            ute. Jag tror att man genom denna ivriga privatisering och genom
            startandet av fristående skolor egentligen skapar en separation
            mellan människor, som i unga åldrar behövde möta varandra -- för
            ämneskunskapernas skull och för det sociala livets skull.
          </note>
          <note>
            Jag tror att elever från Livets ords skola skulle må bra av att
            på skolan i Uppsala möta en elev som är fläckfri socialliberal
            eller tvättäkta marxist -- annars kan chocken bli för stor när
            de bli 15 år och kommer ut i verkligheten.
          </note>
          <note type="speaker">
            Anf. 216 CHRISTER LINDBLOM (fp)
          </note>
          <note>
            replik:
          </note>
          <note>
            Fru talman! Vi är säkert alldeles överens om att det i hög grad
            handlar om möten mellan människor. Jag vill spinna litet grand
            på det.
          </note>
          <note>
            Inom den ''sömlösa'' skola som vi nu har diskuterat, med gemensamma
            läroplaner för den obligatoriska och den frivilliga skolan, handlar
            det väldigt mycket om kommunikationen från gymnasieskolan och
            ned till grundskolan. Det handlar om att alla, syokonsulenter
            och syopersonal över huvud taget, skall jobba med att försöka
            diagnostisera varje elevs specifika önskemål och förutsättningar,
            för att därmed försöka skapa en så god skolgång som möjligt i
            gymnasieskolan. Jag menar att det finns en grupp elever som kommer
            att må och lyckas bättre och få ett bättre självförtroende om
            de slipper de här ganska fyrkantiga kraven.
          </note>
          <note>
            Jag delar Björn Samuelsons uppfattning att det finns skolor som
            så att säga kan vara så speciella att man där inte får en bred
            bild av hur samhället ser ut. Men samma sak gäller där: Vi kan
            inte förbjuda de här skolorna, i och med att det faktiskt finns
            föräldrar som vill ha sina barn där. Sedan kan vi diskutera var
            gränsen går mellan föräldrarätt och barnens rätt, men det är en
            annan fråga.
          </note>
          <note type="speaker">
            Anf. 217 BJÖRN SAMUELSON (v) replik:
          </note>
          <note>
            Fru talman! Det här är intressant. Visst är kommunikationen från
            gymnasieskolan till grundskolan viktig, men det måste vara fråga
            om en reversibel kommunikation. Vi skall som politiker akta oss
            för att säga att grundskolan skall anpassa sig efter gymnasieskolans
            krav. Det måste här vara fråga om en kommunikation. Gymnasieskolan
            borde kanske i en hel del fall ta vara på erfarenheter från grundskolans
            tidigare mellanstadium. Jag tror det. Jag tror att man har mycket
            att lära där. Det gäller att bryta ner hierarkierna mellan lärare
            i ungdomsskolan. Det tror jag är viktigt.
          </note>
          <note>
            Jag tolkar det Christer Lindblom säger som: Skolan är till för
            barnen, för eleverna. Det är det primära.
          </note>
          <note>
            Vi i Vänsterpartiet är emot betyg. Vi kanske får 4
          </note>
          <note>
            eller 5 % av den anledningen -- jag vet inte. Som politiker måste
            man också driva opinion, så jag bryr mig inte om ifall 90 % vill
            ha betyg, utan jag driver det som jag tycker är riktigt.
          </note>
          <note>
            Christer Lindblom och jag är överens om utvecklingssamtalen.
            Det är i det sammanhanget viktigt att gå ut och tala om att det
            inte får bli fråga om något hafsverk. Jag har nämligen varit på
            sådana samtal själv. 30 minuter tog det, och jag träffade tre
            lärare: 19.00--19.10, 19.10--19.20 och
          </note>
          <note>
            19.20--19.30. Så får det naturligtvis inte gå till, utan utvecklingssamtalen
            skall ske i lugn och ro.
          </note>
          <note type="speaker">
            Anf. 218 CHRISTER LINDBLOM (fp)
          </note>
          <note>
            replik:
          </note>
          <note>
            Fru talman! Jag vill litet grand förklara och utveckla vad jag
            menade med det jag sade om kommunikation. Det jag framför allt
            är ute efter när jag talar om att gymnasieskolan måste jobba emot
            grundskolan är någon form av marknadsföring, där man så att säga
            klargör vad de nya programmen är i förhållande till de gamla linjerna.
            Jag tror nämligen att det i dag kan finnas elever som t.ex. tidigare
            skulle ha valt linjen
          </note>
          <note>
            Handel och kontor, därför att något syskon eller kamrat kanske
            har gått där, men som nu har hamnat på Handel och administration,
            där man t.ex. läser 124 timmar företagsekonomi. Detta kan upplevas
            som kolossalt jobbigt. Den kontakt jag talar om, som då i och
            för sig är enkelriktad, handlar väldigt mycket om att förhindra
            felval, som kan ske utifrån att man är otillräckligt informerad.
          </note>
          <note>
            Också jag tror att det skulle vara väldigt lyckligt om man kunde
            hitta modeller som innebär att lärare kan tjänstgöra både i det
            vi i dag kallar högstadiet och i gymnasiskolan och kanske kan
            gå däremellan.
          </note>
          <note>
            På så vis kunde de kanske där bli den bro och den överbyggnad
            som vi skulle behöva för att få en
          </note>
          <note>
            ''sömlös'' skola och genomföra ett 1--12-tänkande, som omfattar
            alla årskurser från ettan i grundskolan till tredje året i gymnasiet,
            eller det som Björn Samuelson och jag så ivrigt eftertraktar,
          </note>
          <note>
            1--13-perspektivet.
          </note>
          <note type="speaker">
            Anf. 219 MARIANNE JÖNSSON (c):
          </note>
          <note>
            Fru talman! Vi har alla stora ambitioner och knyter stora förhoppningar
            till utbildningsväsendet. Även om vi inte är så många i kväll
            som deltar i denna debatt, är utbildningsfrågorna livligt diskuterade
            här i riksdagen. Vi vill, liksom regeringen, att utbildningsväsendet
            skall vara en av de viktigaste förutsättningarna för det framtida
            välståndet.
          </note>
          <note>
            Vi är oense här i kväll i synen på skolsituationen.
          </note>
          <note>
            När man läser den socialdemokratiska partimotionen blir man också
            orolig och beklämd.
          </note>
          <note>
            Det talas om sådant som vår utskottsordförande också nämnde i
            sitt anförande: försämringar och nedrustningar och att entydiga
            rapporter om detta har kommit in.
          </note>
          <note>
            Ja, hur har då våra elever det ute i den svenska skolan? För
            att få ett samlad bild av hur det såg ut ute i kommunerna anordnade
            vi i höstas i utbildningsutskottet en offentlig utfrågning kring
            detta. Där fanns representanter från både socialdemokratiska och
            borgerliga kommuner.
          </note>
          <note>
            Socialdemokraterna var ivriga att få till stånd den här debatten
            och väntade sig väl nattsvarta rapporter. Också vi från regeringspartierna
            tyckte att det var bra med en utfrågning och välkomnade att den
            kom till stånd.
          </note>
          <note>
            Under utfrågningen visade det sig att de inbjudna talarna hade
            ett intryck av att utbildningen i stort var fredad i deras respektive
            kommuner, att den hade stått sig bra i konkurrensen med andra
            sektorer. Det visade sig att kvaliteten inte hade försämrats,
            utan att den snarare hade utvecklats och förstärkts. Den avreglering
            som hade skett inom skolans område tyckte man var väldigt bra,
            eftersom man nu hade fått friheten att organisera undervisningen
            i nya modeller, man hade mer samverkan med andra sektorer, med
            den sociala sidan, med fritidssidan, osv. Representanterna från
            kommunerna tyckte att det var bra att det var slut på centrala
            riktlinjer och detaljregleringar. Nu var det lättare att nå flexibla
            lösningar och ett mer rationellt utnyttjande av resurserna.
          </note>
          <note>
            Det var bra att få den här bilden. Vi gör alla våra besök i skolor,
            men här fick vi en samlad bild. Jag tror kanske att socialdemokraterna
            i utskottet var något besvikna, eftersom det inte riktigt stämde
            med deras beskrivning av hur det ser ut i den svenska skolan.
          </note>
          <note>
            Trots det kärva ekonomiska läget föreslår regeringen i årets
            budgetproposition betydande förstärkningar för att förbättra skolsituationen
            för elever med funktionshinder. Det blir satsningar på konsulentorganisationerna
            vid SIH, det blir utveckling och utökning av läromedelsproduktion
            och försöksverksamhet med utgivning av läromedel för dyslektiker,
            något som är väldigt viktigt, vilket vi fick höra inte minst i
            förrgår, vid en utfrågning här i riksdagen.
          </note>
          <note>
            Hur det står till med våra handikappade elever ute i skolorna
            är mycket intressant att få veta. Också om detta fick vi en del
            rapporter under utfrågningen i höstas.
          </note>
          <note>
            Det visade sig att elever med mycket stora behov, med vad man
            kallade särskilt särskilda behov, fick sina behov väl tillgodosedda.
            Läget för dem hade t.o.m. förbättrats. Man var ute i kommunerna
            väldigt mån om att betona att resurser måste finnas avsatta centralt
            i kommunerna för just dessa elever.
          </note>
          <note>
            Däremot oroade det mig, som arbetar mycket med handikappfrågor,
            att de mer tysta eleverna, med
          </note>
          <note>
            ''tysta'', icke väl kända svårigheter, hade drabbats av försämringar.
            Detta måste Skolverket mycket noga titta på i sin uppföljning,
            och vi måste vara mycket uppmärksamma på detta.
          </note>
          <note>
            De nya läroplaner som riksdagen nyligen har beslutat om ger stora
            möjligheter för varje enskild skola att organisera sin undervisning
            och presentera sina ämnen så att de tillgodoser alla elever efter
            deras specifika förutsättningar och behov.
          </note>
          <note>
            Jag känner särskilt mycket för flickornas rätt till en likvärdig
            utbildning.
          </note>
          <note>
            Gång på gång får vi rapporter om att det är pojkarna som uppmärksammas,
            det är pojkarnas intressen som tillgodoses och flickorna kommer
            på undantag. Trots att vi får alla dessa rapporter händer det
            väldigt litet. Det går framåt mycket sakta.
          </note>
          <note>
            Som jag ser det är lärarutbildningen en avgörande faktor. Ett
            annat område som måste åtgärdas är rektorernas utbildning och
            fortbildning. Den måste uppmärksamma flickornas speciella intressen.
            Vi ser ju hur stort behov det finns av flickors utbildning inom
            tekniska och naturvetenskapliga områden. Vi kan inte avstå från
            en sådan resurs i fortsatt utbildning. Det vore helt fel.
          </note>
          <note>
            Jag menar också att den internationella och svenska forskningen
            ger vid handen att en kompetent skolledning är den enskilt viktigaste
            faktorn bakom framgångsrika skolor. Jag hoppas att i den nya utbildningen,
            som regeringen anslagit 15 miljoner kronor ytterligare till för
            ledarskapsutveckling och kompetensförsörjning just skall ta upp
            frågorna kring flickornas rätt till en likvärdig utbildning i
            den svenska skolan.
          </note>
          <note>
            Fru talman! Vi har en god grundutbildning i
          </note>
          <note>
            Sverige, men när det gäller den akademiska sidan ligger vi efter
            våra konkurrentländer. Det är min fasta övertygelse att om vi
            skall klara oss som välfärdsnation så måste vi satsa på kompetensutveckling
            i vid mening. Jag återkommer till det som nämnts tidigare om det
            livslånga lärandet. Vi måste komma till rätta med den sociala
            snedrekryteringen. Vi måste se till att alla människor får del
            av olika former: komvux, bildningsförbund, folkhögskolor, högskolor
            och olika personalutvecklande åtgärder.
          </note>
          <note>
            I detta sammanhang vill jag betona hur viktigt det är att utbildning
            ges i decentraliserade former. Från en glesbygd vet jag hur svårt
            det är för människor att ta sig i väg och studera långt hemifrån.
            Här kan den nya data- och teletekniken ge stora möjligheter som
            måste utnyttjas.
          </note>
          <note>
            Jag vill också nämna de små och mindre högskolorna. De måste
            kraftigt förstärkas och de måste få sina fasta forskningsresurser,
            som vi arbetar så väldigt mycket för inom Centern.
          </note>
          <note>
            Vi behöver i Sverige få en samlad kompetenspolitik. Det är inte
            bara viktigt, det är en överlevnadsfråga för oss som välfärdsnation.
            Jag tror att det också skulle behövas en samordning både på arbetsmarknad
            och utbildningspolitik för att vi skall få dessa insatser slagkraftiga.
            Vi saknar i dag en sådan samordning. Vi i Centern är beredda att
            gå i spetsen för ett politiskt nytänkande, alltså en samlad politisk
            strategi för kompetensutveckling.
          </note>
          <note>
            Anf. 220 LENA HJELM-WALLÉN (s)
          </note>
          <note>
            replik:
          </note>
          <note>
            Herr talman! Jag tackar för att Marianne Jönsson instämmer i
            vårt krav på ett brett nationellt kompetensprogram, för det behövs
            verkligen.
          </note>
          <note>
            Marianne Jönsson vill stödja mindre och medelstora högskolor.
            Det har funnits möjlighet till det, men Marianne Jönsson har tillhört
            den majoritet som har avslagit de socialdemokratiska kraven om
            detta under åren. Det blir en ny möjlighet i år då vi väcker ett
            nytt förslag om att ge ökade forskningsresurser till mindre och
            medelstora högskolor. Vi får se vad Marianne
          </note>
          <note>
            Jönsson väljer att göra då.
          </note>
          <note>
            Marianne Jönsson säger att hon blev bekymrad när hon i den socialdemokratiska
            partimotionen läste om försämringarna av skolan. Jag måste säga
            att jag blir orolig när det är den socialdemokratiska motionen
            som gör Marianne Jönsson bekymrad.
          </note>
          <note>
            Det borde faktiskt vara verkligheten. Vad vi har skrivit om är
            hur verkligheten ser ut.
          </note>
          <note>
            Marianne Jönsson säger att så sades det inte på utfrågningen.
            Jo, det gjorde det visst! Det jag tog upp i mitt anförande om
            att klasserna blir större, att halvklasstimmarna blir färre, att
            extrastödet till elever med särskilda behov minskar, att speciallärarresurserna
            krymper och att elevvården urholkas är direkta citat från utfrågningen.
          </note>
          <note>
            Visst är det sant att elever med fysiska, synliga handikapp inte
            än så länge har drabbats särskilt hårt av nedskärningarna, men
            alla de med osynliga handikapp har råkat väldigt illa ut.
          </note>
          <note>
            Vi kan glädja oss åt att under den här utfrågningen var kommunerna
            glada över avregleringen. Den står vi alla bakom.
          </note>
          <note>
            Men, Marianne Jönsson, när allt som regeringen gör är så bra,
            vill då Marianne Jönsson berätta vad det är för bra med att dra
            ned 120 miljoner på hemspråksundervisningen?
          </note>
          <note type="speaker">
            Anf. 221 MARIANNE JÖNSSON (c)
          </note>
          <note>
            replik:
          </note>
          <note>
            Herr talman! Då får jag börja bakifrån med hemspråksundervisningen.
            Vi har inte haft så mycket diskussion om det här i kväll. I den
            frågan anser jag att man under en tid på sju år ger eleverna med
            invandrarbakgrund en stor möjlighet: De kan läsa hemspråket som
            B-språk, som sitt fria val, man kan ta det utanför timplanebunden
            tid. Jag anser att det är en mycket bra och fin organisation för
            hemspråksundervisningen.
          </note>
          <note>
            Jag har läst igenom kompendiet ifrån utfrågningsdagen i höstas,
            och jag kan fortfarande inte få något annat intryck än att det
            var positiva signaler. Inte minst detta med avregleringen -- nu
            hade man ett instrument i sin hand med möjlighet att själv utforma
            sina skolor och sin organisation.
          </note>
          <note>
            När jag hör Lena Hjelm-Wallén är det som ett litet eko från det
            förgångna -- det var så bra med centralstyrningen osv. Jag kan
            inte instämma. Det har randats en ny tid med valfrihet och möjligheter
            till kreativa lösningar på lokal nivå. Genom decentraliseringen
            utlöser man en massa människors ambitioner och kreativa förmågor.
          </note>
          <note>
            När det gäller era krav att öka resurserna till de små och medelstora
            högskolorna har ert handlande inte varit konsekvent. Vi hade en
            diskussion om det i våras, och vi skall väl inte upprepa den nu.
            Under höstriksdagen året innan hade Centern mycket starka krav
            om att de små och medelstora högskolorna skulle direkt få förvalta
            forskningsresurserna, och vi ville ha det inskrivet i högskolelagen.
            Tyvärr fick vi inte något gensvar ifrån socialdemokraterna. Jag
            tycker nog att intresset nu är litet sent påkommet.
          </note>
          <note>
            Anf. 222 LENA HJELM-WALLÉN (s)
          </note>
          <note>
            replik:
          </note>
          <note>
            Herr talman! Jag tror att vi skall diskutera de små och medelstora
            högskolorna vid ett annat tillfälle.
          </note>
          <note>
            Men tidigare har Centern och Socialdemokraterna kunnat hålla
            ihop. Nu, återigen, håller ni ihop med
          </note>
          <note>
            Moderaterna och får det här dåliga resultatet av er politik.
          </note>
          <note>
            Så till hemspråken. Det är inte första gången de är aktuella
            för besparingar här i riksdagen. 1991 fanns också ett besparingsförslag,
            men då var situationen en helt annan. Då fanns mycket generösare
            bidragsbestämmelser för hemspråksundervisningen, och verksamheten
            var på en mycket högre nivå än i dag. Det fanns säkert utrymme
            att ta ett och annat ifrån hemspråksundervisningen då.
          </note>
          <note>
            Då sade man i en centermotion, med bl.a.
          </note>
          <note>
            Marianne Jönsson som undertecknare: Den allra allvarligaste effekten
            av regeringens förslag är dock att det ger felaktiga signaler
            som kan leda till ökade svårigheter både för personalen som svarar
            för hemspråksundervisningen och för de elever som omfattas av
            densamma. Det finns alltför många i vårt land som lätt finner
            förevändningar för att visa en negativ och ogenerös attityd gentemot
            flyktingar och invandrare från andra länder, och det vore illa
            om ett dåligt genomtänkt besparingsförslag skulle bidra till detta.
          </note>
          <note>
            Då hade vi ändå en mycket generös situation för hemspråksundervisningen,
            den tålde att skäras på.
          </note>
          <note>
            Nu är den nere efter stora besparingar som kommunerna tvingats
            till, och nu tål den inte att sparas mera på. I varje fall tål
            inte helheten av det man ger till invandrarbarnen att sparas på.
          </note>
          <note>
            Gör gärna om bestämmelserna, jag håller också med om det, men
            spar inte på invandrarbarnens undervisning!
          </note>
          <note type="speaker">
            Anf. 223 MARIANNE JÖNSSON (c)
          </note>
          <note>
            replik:
          </note>
          <note>
            Herr talman! Jag upprepar vad jag sade i min första replik till
            Lena Hjelm-Wallén: Här är det mycket generöst. Hemspråken -- med
            undantag av de nordiska språken, där vi inte har någon gräns --
            får sju år. Genom de nya bestämmelserna kan de läsas som B-språk,
            som elevernas fria val, den möjligheten fanns inte 1991, och dessutom
            kan man läsa dem utanför timplanebunden tid. Inom den ram där
            vi har dessa resurser och denna organisation så tycker jag nog
            att det är väl tillmätt tid för att dessa elever skall kunna tillgodogöra
            sig kunskaper i hemspråken.
          </note>
          <note type="speaker">
            Anf. 224 INGRID NÄSLUND (kds):
          </note>
          <note>
            Herr talman! Först vill jag säga några ord om resurserna till
            skolan. Bl.a. har Göteborg diskuterats och den segregation som
            påstås ha blivit resultatet av den förda skolpolitiken från regeringens
            sida.
          </note>
          <note>
            Beatrice Ask nämnde tidigare att frågan har mycket med införandet
            av stadsdelsnämnderna att göra och även den bostadssegregation
            som finns i
          </note>
          <note>
            Göteborg som uppkom i huvudsak under socialdemokratisk regim.
            Jag är den första att beklaga att en del stadsdelsnämnder i Göteborg
            inte ger skolorna vad de behöver. Det är högst beklagligt. Vi
            har från mitt partis sida motionerat om en översyn av hur resurserna
            fördelas. Det gäller dels fördelningen till stadsdelsnämnderna,
            dels hur stadsdelsnämnderna sköter resursfördelningen. Det finns
            saker att uträtta på den punkten.
          </note>
          <note>
            I mars 1993 tillkallade regeringen en utredning om förlängd skolgång
            och sänkt skolpliktsålder. Flera av partierna tycks redan ha bestämt
            sig för att skolgången bör förlängas till tio år och att skolstarten
            bör ske vid sex år. Vilka modeller för förlängd skolgång och tidigare
            skolstart som kommer att belysas i det fortsatta utredningsarbetet
            redovisades i en första delrapport i augusti 1993. Jag tänker
            inte gå in på de olika modellerna utan vill gärna avvakta utredningens
            slutförande och försöka ha ett öppet sinne för de slutsatser utredningen
            kommer fram till och även vad som framkommer i remissomgångarna.
          </note>
          <note>
            Däremot tror jag inte det skadar att redan nu debattera vad vi
            vill och behöver uppnå med dagens och morgondagens skola och ställa
            detta i relation till skolgångens längd och vid vilken ålder skolstarten
            bör ske.
          </note>
          <note>
            Vilka problem är det vi bl.a. behöver komma till rätta med?
          </note>
          <note>
            Enligt mitt sätt att se är det ett par saker som, mer än många
            andra, hindrar den kvalitetsutveckling jag tror alla är intresserade
            av att se i dagens skola.
          </note>
          <note>
            Ett problem är den dåliga läsutvecklingen hos alltför många elever.
            Den har många olika orsaker.
          </note>
          <note>
            Jag har redan vid ett flertal tillfällen tagit upp de negativa
            effekter detta problem har för den enskilde eleven. Hela skolgången
            spolieras för många av dessa elever. Den bristande läsförmågan
            inverkar på kunskapsutvecklingen i snart sagt alla ämnen. Många
            av dessa elever riskerar att lämna skolan med en mycket låg kunskapsnivå
            och med ett självförtroende som är skadat för livet.
          </note>
          <note>
            De problem på gymnasiet som har tagits upp av en del talare i
            dag rör också problemet med läsförmågan. Bl.a. Björn Samuelson
            nämnde att det är viktigt att beakta grundskolan även när man
            talar om gymnasiet. Jag håller till fullo med om detta.
          </note>
          <note>
            Utbildningsutskottet hade så sent som i tisdags ett seminarium
            om dyslexi där en hel del värdefulla synpunkter kom fram. Även
            om det var svårt att få fram en klar och entydig definition av
            begreppets innebörd och företeelsens orsaker, var alla överens
            om att elever med uttalade lässvårigheter var i behov av tidig
            hjälp.
          </note>
          <note>
            Ett annat problem är att elever i dag går vidare utan de grundläggande
            kunskaper som egentligen krävs för att gå vidare. Detta problem
            är i stort sett förbisett. Eller är det kanske så att man på grund
            av skolans organisation inte anser sig ha möjligheter att på ett
            effektivt sätt ta itu med problemet? I ämnet svenska, det gäller
            både läsning, läsförståelse, skrivning och inte minst begreppsuppbyggnad,
            är man helt beroende av att bemästra ett steg i utvecklingen för
            att sedan kunna ta nästa steg. Detsamma gäller främmande språk,
            matematik och även vissa andra ämnen. Man kommer helt enkelt inte
            vidare innan man bemästrat nästa steg i kunskapsutvecklingen.
            Alla ämnen är naturligtvis i sin tur beroende av läsutvecklingen
            och begreppsuppbyggnaden. Inte heller när det gäller detta problem
            når man målet genom att ta till generella lösningar. I stället
            krävs individuellt avpassade lösningar. Den enskilde eleven måste
            ges tid att ta ett steg i taget.
          </note>
          <note>
            I många år har lärare, och förmodligen också en del skolpolitiker,
            insett att undervisningen borde individualiseras i betydligt högre
            grad än vad som nu sker. Som lärare är det ofta en av de saker
            man känner att man inte har lyckats med i den utsträckning man
            hade velat.
          </note>
          <note>
            Det har förvånat mig mycket att mina kolleger i utbildningsutsskottet
            under min tid i riksdagen nästan inte med ett ord berört den oro
            och de svåra förhållanden som försvårar meningsfull undervisning
            på många håll. Det är som om den verklighet som finns innanför
            skolans väggar inte existerade ens i tankevärlden i denna församling.
          </note>
          <note>
            Jag är övertygad om att den oro som finns är en av orsakerna
            till att många inte klarar av att genomföra den individualisering
            som man vet skulle vara riktig. Det är helt enkelt för stökigt
            för att inom klassens ram ägna sig åt en mer individualiserad
            undervisning. På många håll bedrivs ett beundransvärt arbete genom
            samarbete i lärarlag och utökade föräldrakontakter för att få
            en bättre undervisnings- och inlärningsmiljö. Det återstår mycket
            innan individualisering har blivit en naturlig del av undervisningen.
          </note>
          <note>
            Kan de problem jag hittills skisserat lösas genom en omorganisation
            av skolan? Kanske i viss mån. Men det måste framför allt till
            inre förändringar.
          </note>
          <note>
            När det gäller svåra läsproblem är förmodligen en mycket tidig
            pedagogisk språklig träning av godo.
          </note>
          <note>
            Därför borde språklig utveckling vara av större intresse långt
            innan barnet kommer till skolan eller t.o.m. förskolan.
          </note>
          <note>
            Skulle en generell förlängning av skolgången till tio år för
            alla kunna lösa de problem jag har tagit upp?
          </note>
          <note>
            Jag tror inte det. Jag tror i stället att en större flexibilitet
            även när det gäller skolgångens längd skulle bidra till att minska
            de problem jag har tagit upp. Däremot skulle kanske en del elever
            behöva tio års skolgång, medan en del skulle säkert klara sig
            med färre än nio år för att kunna fortsätta på gymnasiet.
          </note>
          <note type="speaker">
            Anf. 225 EVA JOHANSSON (s):
          </note>
          <note>
            Herr talman! När Beatrice Ask talade här för en stund sedan sade
            hon att om hon hade velat vara elak skulle hon ha sagt att Socialdemokraterna
            inte bryr sig om barn och ungdomar. Sedan sade hon att hon inte
            ville vara elak. Det var tur det. Hade hon velat vara elak hade
            hon gjort sig skyldig till mer än en sak, nämligen en ren lögn.
          </note>
          <note>
            Nu har Beatrice Ask gått. Annars hade det varit intressant att
            få diskutera skolministerns syn på en sammanhållen grundskola.
            Vår utgångspunkt för att hårt hålla fast vid kravet på en sammanhållen
            grundskola är just barns och ungdomars behov.
          </note>
          <note>
            Barn och ungdomar som sinsemellan är olika, har olika bakgrund
            och erfarenheter med sig till skolan, kan där lära sig att jobba
            tillsammans och respektera varandra. Det är det som de kommer
            att få göra hela livet.
          </note>
          <note>
            Mot detta resonemang driver framför allt
          </note>
          <note>
            Moderaterna krav som ligger nära näringspolitiken. Som utgångspunkt
            har de etableringsfriheten. Det är det som är vägledande för regeringens
            politik i det avseendet.
          </note>
          <note>
            Vi Socialdemokrater vill värna alla barns rätt till en bra skola.
            Det skall vara en skola som har resurser att se till alla barns
            behov. Vi motsätter oss mycket skarpt den tudelning som vi nu
            ser många tecken på i skolan. Jag menar inte i första hand de
            privata skolorna, utan jag menar faktiskt den resursknapphet som
            gör att den allmänna skolan tvingas sätta barnen med speciella
            behov längst bak i kön. Skolan kan inte se till varje barns behov.
          </note>
          <note>
            Utbildningsutskottet har haft två utfrågningar. Vi har fått bekräftat
            att det är eleverna med de särskilda behoven och de osynliga handikappen
            som får bära besparingsbördorna. Jag är väldigt förvånad över
            att Marianne Jönsson inte fick samma intryck av utfrågningarna.
            Det var det allra tydligaste budskapet.
          </note>
          <note>
            Det är många samverkande åtgärder som får dessa effekter. Det
            är många samverkande åtgärder som drar åt fel håll. Det är framför
            allt besparingarna i kommunerna. Det är de orättvisa bidragssystemen
            som uppmuntrar bildandet av privata skolor. Det är fråga om de
            ändringar i läroplanerna som Lena
          </note>
          <note>
            Hjelm-Wallén nyss nämnde.
          </note>
          <note>
            Visst är det väl så, Christer Lindblom, att det svider i hjärtat
            på en och annan lärare i de privata skolorna. Men jag kan garantera
            att det svider lika mycket i hjärtat på lärare i en skola i ett
            mycket utsatt område i Jakobsberg, där man på grund av just de
            här reglerna har blivit av med en tredjedel av sina läare. Det
            svider kanske inte i första hand för att de har mist sina jobb,
            utan för att de vet att eleverna behöver deras hjälp.
          </note>
          <note>
            Vi tycker att det är viktigt att slå vakt om likvärdigheten i
            skolan. Det är omsorgen om alla barn och ungdomar som vägleder
            oss. Det är skolpolitikens grundpelare. Det står i skollagens
            portalparagraf. Jag vill säga till Marianne Jönsson att det är
            en rad organisationer, inte bara några socialdemokratiska kommuner,
            som har pekat på de här riskerna. Det är en rad organisationer
            som i allra högsta grad har intressen i skolan: elevernas organisationer,
            de fackliga organisationerna, föräldraorganisationer och våra
            utfrågningar.
          </note>
          <note>
            Mot denna bakgrund har vi föreslagit att
          </note>
          <note>
            Skolverkets utvärderingsprogram skall kompletteras med ett särskilt
            uppdrag och beskriva hur skolan uppfyller målet om en likvärdig
            utbildning. Det är bråttom med det. Dagens elever går inte i repris.
            De barnen har ingen mer chans.
          </note>
          <note>
            Vi kan inte heller acceptera regeringens förslag om att skära
            ned anslagen till invandrarbarnens undervisning med 120 miljoner.
            Det är ett dråpslag.
          </note>
          <note>
            En tredjedel av hemspråksundervisningen för den aktuella gruppen
            kommer att försvinna om detta genomförs. Ni får förlåta mig, men
            detta verkar inte ha ett dugg med utbildningspolitik att göra.
            Jag tror faktiskt att detta blott och bart är frukten av en mycket
            sen sammankomst mellan Wibble och
          </note>
          <note>
            Wachtmeister. Det har ingenting med utbildning att göra. Drag
            tillbaka detta och se till att vi får tänka över hur vi skall
            handskas med frågan så att inte invandrarbarnen hamnar i skottgluggen;
            de tål inte det.
          </note>
          <note>
            Visst, Marianne Jönsson, kan det på sina ställen gå att lösa
            detta med B-språk och med fria val. Men för det krävs stora grupper
            och det drar in resurser från kommunerna.
          </note>
          <note>
            Till sist vill jag ställa en fråga till Ingrid Näslund.
          </note>
          <note>
            När vi diskuterade särskolebarnens föräldrars rätt att välja
            skola och skolform för sina barn sade
          </note>
          <note>
            Ingrid Näslund att hon litade på att ett nej till vårt förslag,
            som skulle ha gett dem den rätten för nästan två år sedan, var
            det bästa sättet att ge dem den rätten. Litar Ingrid Näslund fortfarande
            på att det där nejet var det klokaste beslutet vid det tillfället?
          </note>
          <note type="speaker">
            Anf. 226 MARIANNE JÖNSSON (c):
          </note>
          <note>
            Herr talman! Jag har svårt att förstå att Eva
          </note>
          <note>
            Johansson så engagerat kan göra spekulationer om vad som har
            förevarit i Finansdepartementet. Men visst kan man fantisera över
            sådana här beslut när man befinner sig på oppositionssidan. Jag
            står fast vid att det med den nya organisationen finns möjligheter
            att tillgodose elevernas behov med hemspråk. De får läsa språket
            som hemspråk i sju år och sedan som B-språk. De har möjlighet
            till detta genom hela skoltiden. Jag tycker inte att det är någon
            försämring. Under utfrågningen vi hade i höstas hörde vi hur man
            inom vissa kommuner, exempelvis min närstående kommun i Nybro,
            genom omorganisering tillgodosåg dessa elevers behov av undervisning
            i svenska språket.
          </note>
          <note>
            När det gäller barn med särskilda behov sade jag till
          </note>
          <note>
            Eva Johansson och till auditoriet här att jag också är oroad
            för det, även om man vid utfrågningen sade att man genom avregleringen
            har möjlighet att samverka med den sociala sektorn och fritidssektorn.
            Man har större möjligheter att tillgodose de behov man tidigare
            täckte med specialinsatser, t.ex. genom att skoldaghem flyttar
            in i skolan. Detta är något som jag tycker att vi måste vara uppmärksamma
            på. Men att de skulle ställas sist i kön tror jag är en stor överdrift.
            Ulf P
          </note>
          <note>
            Lundgren, som var med på utfrågningen, säger att man har obetydligt
            fjärmat sig från basresurser på
          </note>
          <note>
            0,3 %. Man kanske kan mäta upp det i några procentenheter.
          </note>
          <note>
            Det är absolut inte bra. Men vi befinner oss i en svår situation.
            En förklaring till en del av dessa problem kan inte vara något
            annat än den ekonomi som socialdemokraterna satt oss i, som det
            flera gånger sagts.
          </note>
          <note type="speaker">
            Anf. 227 EVA JOHANSSON (s) replik:
          </note>
          <note>
            Herr talman! Jag tror inte att vare sig talmannen eller någon
            annan person i Sverige har kunnat ungå att märka att den borgerliga
            fyrpartiregeringen anser sig ha råd att sänka skatterna med 25
          </note>
          <note>
            miljarder kronor för de välbesuttna. Så kom inte och säg att
            det inte finns pengar! Det måste i stället finnas andra skäl till
            att regeringen lägger kraftiga besparingskrav på skolan.
          </note>
          <note>
            Ni ändrar inte enbart reglerna och ger skolorna en möjlighet
            att handskas friare med sina resurser när det gäller hemspråket,
            Marianne Jönsson, utan ni tar också resurserna från kommunerna.
            Det är det allvarliga i situationen.
          </note>
          <note>
            Vi socialdemokrater är beredda att se över regelverket. Det kan
            i enskilda fall finnas skäl till att styra om resurserna, inte
            minst för att ge invandrarelever en bättre grund i det svenska
            språket. Men det skall vi inte förhindra genom att ta resurserna
            ifrån kommunerna. Då blir det inte någon sådan undervisning. Det
            är alltså det allvarliga.
          </note>
          <note>
            Precis som Lena Hjelm-Wallén påpekar gav de här utfrågningarna
            som vi har haft, speciellt den första i höstas som handlade om
            kommunerna syn på utvecklingen i skolan, vid handen att man gärna
            vill behålla den frihet som decentraliseringen givit. Till denna
            decentralisering har både Centern och
          </note>
          <note>
            Socialdemokraterna bidragit.
          </note>
          <note>
            Men det som oroar mig är de entydiga beskeden om att de svaga
            eleverna drabbas av resursknappheten i skolan. Det borde oroa
            även dem som fattar besluten. Det är bråttom att få reda på hur
            situationen verkligen är. Barnen går som sagt inte i repris.
          </note>
          <note type="speaker">
            Anf. 228 MARIANNE JÖNSSON (c)
          </note>
          <note>
            replik:
          </note>
          <note>
            Herr talman! Jag förstår att Eva Johansson utifrån sina utgångspunkter
            är mycket upprörd av detta.
          </note>
          <note>
            Jag finner det också besvärligt att de svaga eleverna får stå
            tillbaka. Men jag håller absolut inte med om att de står sist
            i kön.
          </note>
          <note>
            Jag har läst skolplaner från mina närliggande kommuner. I samtliga
            skolplaner tas just upp att de svagpresterande elevernas behov
            måste tillgodoses, precis som det stod i LGR 80 en gång i tiden.
          </note>
          <note>
            Vi har nu den beslutsordningen att skolplaner skall godkännas
            av fullmäktige och att besluten skall fattas nära människorna.
            Det här är en fråga för kommunerna, och vi skall ge dem förtroendet
            att se till att de i sina kommuner får en organisation och utbildning
            som är rättvis och rättfärdig. Jag har stort förtroende för kommunpolitikerna
            på den punkten.
          </note>
          <note type="speaker">
            Anf. 229 EVA JOHANSSON (s) replik:
          </note>
          <note>
            Herr talman! Jag är mycket upprörd över det som jag fått reda
            på genom utfrågningarna. Jag är också mycket upprörd över det
            som jag får veta när jag besöker skolor. Det som nu händer försämrar
            nämligen skolan. Det går stick i stäv med det som regeringen har
            deklarerat i regeringsdeklarationer och i andra dokument. Regeringen
            skall ju skapa
          </note>
          <note>
            Europas bästa skola. Regeringen talar med kluven tunga; det är
            inte bra.
          </note>
          <note>
            Jag är också upprörd över att det är så stört omöjligt att få
            någon företrädare för regeringspartierna att erkänna att mycket
            allvarliga försämringar i vår skola är på gång. En förutsättning
            för att kunna göra någonting bra är ju att man skaffar sig en
            verklighetsuppfattning. Den skall då ha med verkligheten att göra.
          </note>
          <note>
            Det vi i höstas fick höra var att barnen blir fler i varje klass,
            grupptimmarna blir färre, speciallärarresurserna blir färre och
            elevvården dras ned. Vilka är det, Marianne Jönsson, som drabbas
            av detta? Jo, det är de elever som mår bäst i en klass med inte
            fullt så många barn. Läraren har då möjlighet att se dem. Det
            är de barn som i vissa moment mår bra av en mycket liten undervisningsgrupp,
            där de kan få mycket hjälp.
          </note>
          <note>
            Det är de barn som behöver speciallärarens alla kunskaper och
            resurser och som behöver en kurator, en psykolog, en syo-konsulent
            osv. för att klara sina studier. Det är de barnens sämre situation
            i skolan som gör mig upprörd.
          </note>
          <note type="speaker">
            Anf. 230 CHRISTER LINDBLOM (fp)
          </note>
          <note>
            replik:
          </note>
          <note>
            Herr talman! Jo, det är sant, Eva Johansson, att det sker neddragningar
            i kommuner, och främst naturligtvis i kommuner som har usel ekonomi.
            När det då sker neddragningar i kommuner med usel ekonomi drabbas
            framför allt de verksamheter som är personalkrävande och som kostar
            mycket pengar. Det är skolan och socialvården. Jag tycker inte
            att det skulle vara en särskilt trevlig uppgift att vara kommunpolitiker
            i dessa kommuner, därför att det måste vara fruktansvärt svårt
            att göra prioriteringar. Det är självklart att man inte, som det
            står i en dikt, slaktar med glad själ. Det här bereder säkert
            våra kolleger på kommunplanet många svåra bekymmer.
          </note>
          <note>
            Jag tror också att det är viktigt att vi inte bara fokuserar
            skolproblemen enbart på pengabrist. Vi satsar nämligen fortfarande
            kolossalt mycket pengar på grundskolan och gymnasieskolan i
          </note>
          <note>
            Sverige.
          </note>
          <note>
            Eva Johansson sade i sitt anförande att det främst är utifrån
            näringsfrihets- och etableringsfrihetsbegrepp som vi skapar friskolor.
          </note>
          <note>
            Det är inte alls så. De skapas utifrån ett behov. Det finns föräldrar
            som vill att deras barn skall vara elever i friskolor. Många friskolor
            har i dag långa köer. Men de skulle väl helst tas bort, då de
            inte stämmer med det fyrkantiga system som Eva
          </note>
          <note>
            Johansson förespråkar.
          </note>
          <note>
            Jag skall försöka att tala med Anne Wibble om vad hon eventuellt
            har haft för sig, men jag tror inte att jag kommer att få ett
            positivt besked i fråga om att det skulle vara en konspiration
            mellan henne och
          </note>
          <note>
            Wachtmeister som har resulterat i förslaget till reducering av
            hemspråkskostnaderna.
          </note>
          <note type="speaker">
            Anf. 231 EVA JOHANSSON (s) replik:
          </note>
          <note>
            Herr talman! Det är ju ännu värre om det här förslaget är någonting
            som de fyra regeringspartierna har hittat på. Jag trodde att det
            var Ny demokrati som hade gjort det, därför att man i det partiet
            är kapabel till det. Jag hoppades att regeringspartierna inte
            var det. Men prata med
          </note>
          <note>
            Wibble om det! Det kan vara bra.
          </note>
          <note>
            Privata skolor skapas i dag därför att det är ett bra sätt att
            garantera barn mer resurser för skolgång.
          </note>
          <note>
            Jag undrar inte över att föräldrar gör sådana val --
          </note>
          <note>
            det skulle vara konstigt annars. Men det måste ändå vara viktigt
            för oss som politiker och som ansvariga för alla barn och deras
            behov av en bra skola att se till att resurserna fördelas rättvist.
          </note>
          <note>
            Skolpengssystemet, som fördelar lika många kronor till alla barn,
            är inte rättvist. Det är det som nu håller på att genomföras i
            så många kommuner.
          </note>
          <note>
            Det måste inte nödvändigtvis vara så att förändringarna i skolan
            görs därför att kommunerna har dålig ekonomi. På många ställen
            är det beslut om att förändra resursfördelningen som ligger bakom.
            Så är det i många av kranskommunerna i Stockholm, som jag känner
            väl till. Där har man tagit pengar från de skolor som tidigare
            har fått litet mer än 100 % och gett till de skolor som har fått
            mindre. Det har man gjort i ett system där man har bedömt behovet.
            Det är väl inte att undra på om människor upplever att skolpengssystemet
            är grymt orättvist. Det är det faktiskt.
          </note>
          <note type="speaker">
            Anf. 232 CHRISTER LINDBLOM (fp)
          </note>
          <note>
            replik:
          </note>
          <note>
            Herr talman! Jag vill bara göra några kommentarer.
          </note>
          <note>
            Det skolpengssystem som Eva Johansson beskriver innebär att man
            lägger alla resurser i en pott och inte behåller någonting centralt
            för t.ex. elever med behov av särskilt stöd och andra förstärkningsresurser.
            Jag tycker inte heller att det skolpengssystemet är särskilt bra
            -- om det inte införs i kolossalt stor skala, där det finns hundratusentals
            invånare i ett område. Vi är alltså överens om att det här kan
            slå mycket snett, och därför är det bra att man behåller förstärkningsresursen.
          </note>
          <note>
            Ett av de exempel som jag tidigare hänvisade till vad gäller
            kommuner med usel ekonomi var
          </note>
          <note>
            Göteborg. Jag skulle vilja fråga Eva Johansson:
          </note>
          <note>
            Varför har Göteborgs kommun usel ekonomi? Den dåliga ekonomin
            har ju inte uppstått bara därför att
          </note>
          <note>
            Sverige råkade få en borgerlig regering, utan den är naturligtvis
            följden av en lång kedja av händelser.
          </note>
          <note>
            Också andra kommuner, som tidigare var socialdemokratiskt styrda,
            har ekonomiska problem. Det är alltså inte regeringen Bildt som
            har förorsakat de kommunala problemen i budgetarna.
          </note>
          <note>
            Jag sade tidigare att det sved i hjärtat på de lärare som hörde
            Lena Hjelm-Walléns generalisering vad gäller överkompensation
            till friskolor. Den svedan beror på att de plötsligt, efter tilldelningen
            av 85 %
          </note>
          <note>
            av de resurser som går till kommunerna, kan få en anständig lön.
            Jag tror inte ens att Eva Johansson missunnar dem den. Om man
            hade behållit det gamla systemet skulle de ha levt kvar i ett
            slags lärarproletariat, bara därför att de arbetar i fristående
            skolor. Det är inte rättvist.
          </note>
          <note type="speaker">
            Anf. 233 EVA JOHANSSON (s) replik:
          </note>
          <note>
            Herr talman! Christer Lindblom kan vara lugn! Det är ingen här
            i kammaren som förespråkar det gamla systemet, som han kallar
            det. Vad vi förespråkar nu är ett rättvist resursfördelningssystem
            mellan fristående skolor och kommunala skolor, där elevernas behov
            och inte huvudmannaskapet skall styra.
          </note>
          <note>
            Jag vet inte varför Göteborgs kommun har dålig ekonomi. Det kan
            finnas olika anledningar till det.
          </note>
          <note>
            Det kanske går att reda ut det med göteborgarna.
          </note>
          <note>
            Jag har tittat en hel del på de kommuner som ligger i närheten
            av mitt valdistrikt. Sollentuna kommun fördelar upp till 95 %
            per capita av sina skolresurser. Jakobsberg, som jag nämnde förut
            och där det här fick ett så otroligt stort utslag, fördelar 85
            %. Den modell som kammaren har lagt fast för bidragen till de
            fristående skolorna har de alltså tagit över i ett skolpengssystem.
            Det får helt horribla konsekvenser.
          </note>
          <note>
            Var tycker nu Christer Lindblom att det är rimligt att lägga
            gränserna för de skillnader som får finnas, om det nödvändigtvis
            skall slås fast en procentsats?
          </note>
          <note>
            Jag tycker att vi med varm hand kan överlämna de här besluten
            till kommunerna. De har vana, erfarenhet och kunskap när det gäller
            att fördela resurser mellan skolor. Det har kommunerna hållit
            på med i ganska många år, och det kan de klara senare också. Jag
            tycker att vi kan lägga det ansvaret och det förtroendet på dem.
          </note>
          <note>
            Ni har sagt nej till detta gång efter gång. Beatrice
          </note>
          <note>
            Ask sade tidigare att vi hade ändrat vårt förslag från gång till
            gång, men det har vi inte gjort. Vi står fortfarande fast vid
            det förslag som vi ursprungligen lade fram.
          </note>
          <note type="speaker">
            Anf. 234 INGRID NÄSLUND (kds) replik:
          </note>
          <note>
            Herr talman! Eva Johansson tog upp betydelsen av en likvärdig
            skola. Jag var inne på att det kan vara annat än ekonomiska resurser
            som gör att en skola inte utfaller likvärdigt för olika barn.
            Det är nämligen så att alla inte behöver lika lång tid på sig.
          </note>
          <note>
            Jag håller med om att alla inte heller behöver lika stora resurser.
            Men så som skolan har varit organiserad hitintills, har alla gått
            lika många år.
          </note>
          <note>
            Man har förväntats klara av läsinlärningen på lågstadiet på ungefär
            samma tid. Den som inte har gjort det har vandrat vidare, men
            har ingalunda varit färdig med denna grund. Detta har sedan visat
            sig i ett mycket dåligt skolresultat.
          </note>
          <note>
            Det var därför som jag i mitt inlägg var inne på detta, att jag
            inte tror att vi åstadkommer någon förändring på den här punkten
            om vi förlänger skolan med ett år för alla. Därför skulle jag
            vilja se en flexibilitet när det gäller skoltidens längd.
          </note>
          <note>
            Jag är, precis som Eva Johansson, bekymrad över att en del skolor
            får för litet resurser. I Göteborg har det bl.a. varit så att
            stödresursen, som man har behållit för att dela ut i olika delar
            av staden, kom alldeles för sent när det nya systemet hade införts.
          </note>
          <note>
            Det var helt fel, och jag beklagar det djupt. Det innebar att
            en del skolor inte alls hade tillräckligt för att kunna ge det
            stöd som vissa elever behövde.
          </note>
          <note>
            Jag har sedan hört att vissa av dessa skolor har klagat högljutt.
            Nu har de mycket pengar, men de har inte i tid kunnat anställa
            speciallärare. Det var en förfärlig miss, som jag inte förstår
            att man kunde göra. Vi har klagat på detta, och vi har bett att
            man skall utreda det och se till att det inte upprepas. Vi har
            också sagt att det över huvud taget är nödvändigt att se över
            det sätt på vilket resurserna till skolan fördelas.
          </note>
          <note type="speaker">
            Anf. 235 EVA JOHANSSON (s) replik:
          </note>
          <note>
            Herr talman! Det är viktigt att barn och ungdomar får använda
            den tid de behöver för inlärning. Jag tycker inte att vi skall
            ha en skola där det förväntas att alla barn vid ett visst tillfälle
            skall ha nått lika långt. Det är bl.a. mot den bakgrunden som
            jag motsätter mig en tidig betygssättning och ett provsystem som
            just framkallar dessa förväntningar på barn och ungdomar. Det
            skulle vara intressant att höra Ingrid Näslunds kommentarer på
            den punkten.
          </note>
          <note>
            Jag vill också återkomma till frågan om rätten för föräldrarna
            till särskolebarnen att välja skola för sina barn. Ingrid Näslund!
            Var det bästa sättet att snabbt komma fram till ett beslut om
            detta att säga nej till det förslag till ny lag som låg på riksdagens
            bord för snart två år sedan?
          </note>
          <note type="speaker">
            Anf. 236 INGRID NÄSLUND (kds) replik:
          </note>
          <note>
            Herr talman! Eva Johansson anser att olika barn behöver olika
            lång tid. Då kanske Eva Johansson också är beredd att fundera
            på om alla barn behöver en förlängning av skoltiden till tio år.
            Det kanske inte behövs lika lång tid för alla barn innan de kan
            börja gymnasiet. Detta är verkligen något som vi skulle behöva
            fundera på.
          </note>
          <note>
            Jag tycker för min del att skolstarten i fortsättningen skulle
            variera mer än den gör nu. Vi skulle behöva intagningar vid olika
            tider på året, kanske vid flera tillfällen under ett läsår. Jag
            vet att det finns organisatoriska problem med detta, men det vore
            en verklig utmaning att försöka lösa de organisatoriska problemen
            och se om vi kunde få en verkligt individualiserad skola. Det
            skulle jag kalla en likvärdig skola.
          </note>
          <note>
            När det gäller den fråga om särskolebarn som Eva
          </note>
          <note>
            Johansson tog upp vill jag tala om att jag har precis samma uppfattning
            som jag hade vid den tidpunkt då detta diskuterades. Jag är besviken
            över att regeringen inte har kommit till skott, att den inte har
            kommit med ett förslag när det gäller detta.
          </note>
          <note>
            Det var bl.a. jag som motionerade i den här frågan.
          </note>
          <note>
            Det förslag som låg här kom från mig. Jag är besviken över att
            det inte har blivit ett bättre resultat, att regeringen inte har
            tagit initiativ till att utöka valfriheten till att gälla alla
            föräldrar.
          </note>
          <note type="speaker">
            Anf. 237 EVA JOHANSSON (s) replik:
          </note>
          <note>
            Herr talman! Vad bra att det finns en motion också till årets
            riksmöte. Ingrid Näslund kan komma över sin besvikelse genom att
            stödja den. Då kan vi --
          </note>
          <note>
            visserligen med två års försening -- få ett beslut under det
            här året som ger särskolebarnens föräldrar samma självklara rätt
            att välja skola och skolform för sina barn som alla andra föräldrar
            har.
          </note>
          <note>
            Jag förstår besvikelsen. Det beslut som fattades för snart två
            år sedan var en ren undanmanöver. Ingrid
          </note>
          <note>
            Näslund borde ha kunnat se att det var det, att det inte var
            så mycket allvar bakom beslutet. Den referensgrupp som skulle
            tillsättas har inte gjort någonting. Jag kan försäkra att föräldrarna
            till de handikappade barnen är grymt besvikna. Det är inte bara
            Ingrid Näslund som är det.
          </note>
          <note type="speaker">
            Anf. 238 HANS NYHAGE (m) replik:
          </note>
          <note>
            Herr talman! Vad är det för mening med att generalisera på det
            sätt som Eva Johansson gör?
          </note>
          <note>
            Vad är det för mening med att måla allt som sker i våra skolor
            svart?
          </note>
          <note>
            Detta är inte sant. Eva Johansson gör sig skyldig till fruktansvärda
            anklagelser mot alla som arbetar i skolorna och mot dem som arbetar
            med skolpolitiken i vårt land. Det är utomordentligt allvarligt.
          </note>
          <note>
            Man lägger ned ett enastående arbete för att utveckla våra skolor
            för våra barns bästa. Vare sig kommunutfrågningen eller utfrågningen
            om dyslexi gav den entydiga bild som Eva Johansson här målar upp.
            Det fanns tvärtom oerhört mycket positivt i båda utfrågningarna.
          </note>
          <note>
            Herr talman! Att besparingar sätter sina spår är väl inte underligt.
            Det gäller att komma till rätta med svårigheterna i stället för
            att generellt måla allt i svart.
          </note>
          <note>
            Att vara så totalt fixerad av antalet kronor är förödande. Det
            satsas alltjämt oerhört mycket medel på de svenska skolorna och
            den svenska undervisningen. Det satsas mycket mer än i många andra
            länder. Varför görs då besparingar? Ingen kan väl vara okunnig
            om att vi har drabbats av en internationell lågkonjunktur som
            har satt mycket allvarliga spår även i vårt land. Ingen kan väl
            vara okunnig om att det har förts en politik då vi levde över
            våra tillgångar. När det inte längre går för sig måste man göra
            besparingar. Det är det som sker nu.
          </note>
          <note>
            Herr talman! Det är också nödvändigt att det förs en politik
            som ser till att vi återfår resurserna i det här landet. Den politiken
            för den borgerliga regeringen.
          </note>
          <note type="speaker">
            Anf. 239 EVA JOHANSSON (s) replik:
          </note>
          <note>
            Herr talman! Beskyllningarna har jag inte riktat mot någon som
            arbetar i skolan. Personer i det här rummet borde ta åt sig den
            kritiken.
          </note>
          <note>
            Beskyllningarna vill jag rikta mot regeringen. Den har visserligen
            regerat under en lågkonjunktur, men den har själv i hög utsträckning
            spätt på lågkonjunkturen och medverkat till att resurserna totalt
            sett har blivit knappare i vårt samhälle. Det är klart att det
            då inte heller finns några resurser att fördela till skolan.
          </note>
          <note>
            Beskyllningarna riktar jag mot politiker som bara sitter och
            ser på när lärare och andra anställda inom omsorgen och vården
            i kommunerna sparkas ut i arbetslöshet. De får ersättning från
            arbetslöshetskassan i stället för att vara kvar på sina jobb,
            där de så väl behövs. Eleverna i skolan behöver dem. Det är skillnad,
            beroende på vem man har lyssnat på.
          </note>
          <note>
            Hans Nyhage! Läs utskriften från utfrågningen igen! Det gavs
            en svidande kritik. I skolan jobbar man nu under hart när omöjliga
            omständigheter, om man har ambitionen att leva upp till skollagens
            portalparagraf om likvärdighet i utbildningen.
          </note>
          <note>
            Kommun efter kommun sade att det är eleverna med särskilda behov
            -- de med litet lättare bekymmer och de med de osynliga handikappen
            --
          </note>
          <note>
            som far illa i dagens skola. Det borde ha väckt många oroliga
            tankar också i moderata utbildningspolitikers huvuden.
          </note>
          <note type="speaker">
            Anf. 240 HANS NYHAGE (m) replik:
          </note>
          <note>
            Herr talman! Det är ofrånkomligt att det även under den socialdemokratiska
            regimen på 80-talet drogs in betydande miljarder från kommunerna.
            På vilket sätt tänker Socialdemokraterna åtgärda det, så att dessa
            pengar går tillbaka till kommunerna?
          </note>
          <note>
            Faktum kvarstår. Förutsättningen för att vi skall kunna öka resurserna
            ute i våra kommuner är att det förs en politik i det här landet
            som skapar inkomster, så att det blir mer att fördela.
          </note>
          <note>
            Herr talman! Jag påstår med bestämdhet att den socialdemokratiska
            politiken i stora avseenden motverkar just den resursskapande
            politiken. Där finns de verkliga grunderna för de besparingar
            som nu måste göras.
          </note>
          <note type="speaker">
            Anf. 241 EVA JOHANSSON (s) replik:
          </note>
          <note>
            Herr talman! Det skulle vara mycket intressant att få reda på
            hur skattesänkningar för aktieägare, förmöget folk och människor
            med stora inkomster skall leda till att skolan förses med bättre
            resurser.
          </note>
          <note>
            Jag kan inte förstå detta. Det finns ingenting i den rullning
            av miljarder som regeringen håller på med, till dem som redan
            har mycket, som säger att det kommer att skapas ett enda nytt
            jobb. Om det är detta man vill borde man ha styrt över resurserna,
            just för att skapa nya jobb. En liten del hade faktiskt räckt
            om man hade velat se till att skolan, vården och omsorgen ute
            i kommunerna skulle kunna behålla de anställda i stället för att
            sparka ut dem till en säker arbetslöshet.
          </note>
          <note>
            Det är inte fråga om någonting annat än prioriteringar. Ni har
            prioriterat höginkomsttagare, förmögna och aktieägare. Vi prioriterar
            viktiga verksamheter för barn och ungdomar. Därför, herr talman,
            var det så viktigt att skolministern förut faktiskt inte sade
            det hon tänkte säga.
          </note>
          <note type="speaker">
            Anf. 242 ÅKE GUSTAVSSON (s):
          </note>
          <note>
            Herr talman! Det har i denna debatt om barn och skola diskuterats
            mycket ekonomi. Jag tror faktiskt att det bland det viktigaste
            man kan göra just i en kärv ekonomisk situation är att investera,
            och bland de viktigaste investeringar man kan göra är att investera
            i människor och framför allt i barnen.
          </note>
          <note>
            I den socialdemokratiska kulturmotionen föreslås en satsning
            på sammanlagt 500 miljoner kronor på kulturen. En stor del av
            dessa pengar föreslås gå just till barn- och ungdomskulturen.
          </note>
          <note>
            Herr talman! Jag hade hoppats att vi skulle få en bred kulturpolitisk
            debatt i dag, och jag beklagar att man från regeringspartiernas
            sida inte -- i varje fall av talarlistan att döma -- visat något
            intresse för en sådan debatt.
          </note>
          <note>
            Det är viktigt att vi kan fullfölja den satsning på kultur i
            skolan som inleddes under den socialdemokratiska regeringens tid.
            Jag tror att det är viktigt att se till att skolbiblioteken kan
            upprätthållas. Med den utveckling som sker i skolan med minskade
            kulturinslag och neddragningar av skolbiblioteken är det viktigt
            att man också inom regeringspartierna funderar på vad som händer.
            Socialdemokraterna vill satsa mer på kultur i skolan, och vi vill
            ha en översyn av vad som egentligen händer med skolbiblioteken.
          </note>
          <note>
            Den andra punkten i den socialdemokratiska kulturmotionen handlar
            om att bekämpa främlingsfientligheten. Vi anser att det just i
            ett mångkulturellt samhälle är viktigt att stödja invandrarnas
            egen kulturverksamhet. Detta kan tillföra det svenska samhället
            väldigt mycket. Det finns gott om invandrade författare, musiker
            och sångare, som har berikat och kan fortsätta att berika det
            svenska kulturlivet.
          </note>
          <note>
            Man inser lätt att utan konstnärer blir det ingen konst. I en
            lågkonjunktur drabbas konstnärer speciellt hårt av arbetslösheten,
            och det är därför viktigt att vi ser till att förbättra konstnärliga
            yrkesutövares arbetsvillkor. I den tredje punkten i vår kulturpolitiska
            motion föreslår vi åtgärder för att ge konstnärer jobb till någorlunda
            rimliga villkor.
          </note>
          <note>
            Den fjärde punkten i den socialdemokratiska motionen handlar
            om att vidga deltagandet, att skapa jämlikhet. Det framlades i
            går en ESO-
          </note>
          <note>
            rapport om kulturen. På många punkter delar jag inte de slutsatser
            som dras i rapporten. Tyvärr är det en sanning att vi med kulturpolitiken
            som medel ännu inte har lyckats vidga deltagandet i den utsträckning
            vi skulle vilja. Detta är en utmaning, och därför vill socialdemokraterna
            satsa resurser för att stimulera till ett vidgat deltagande.
          </note>
          <note>
            Här handlar det också om folkbildningen, och jag beklagar att
            den för folkbildningen ansvariga ministern lämnade kammaren för
            en stund sedan.
          </note>
          <note>
            Den nuvarande regeringen riktar nu för tredje året i rad attacker
            mot folkbildning. Denna gång skär man ned det redan hårt ansträngda
            anslaget med
          </note>
          <note>
            100 miljoner kronor. Jag tycker att det nu får vara nog med dessa
            attacker, speciellt som riksdagen under den socialdemokratiska
            regeringstiden i bred enighet fastställde mål, riktlinjer och
            omfattning för satsningarna på folkbildningen.
          </note>
          <note>
            Herr talman! Det har hävdats att svensk statlig kulturpolitik
            relativt sett satsar alltför mycket på
          </note>
          <note>
            Stockholm. De som framför den kritiken har rätt.
          </note>
          <note>
            Jag anser att vi måste satsa mer på och bättre ta till vara den
            levande kultur som finns ute i landet. Just i en lågkonjunktur
            ger satsningar på kulturmiljövården oerhörda möjligheter. Jag
            gläder mig åt att bl.a. Stina Gustavsson har motionerat om en
            höjning av detta anslaget med 50
          </note>
          <note>
            miljoner kronor i förhållande till regeringens förslag. Detta
            räcker emellertid inte, utan jag tror att det skulle krävas en
            tredubbling av anslaget.
          </note>
          <note>
            Herr talman! Det är framför allt två frågor när det gäller kulturhuvudtiteln
            som har diskuterats mycket i medierna. Den ena gäller regeringens
            fortsatta hackningar på Riksteatern. Man föreslår en minskning
            av anslaget till Riksteatern med 10
          </note>
          <note>
            miljoner kronor. Därmed visar faktiskt kulturministern att hon
            är mer intresserad av
          </note>
          <note>
            Stockholm än av landet i övrigt, eftersom hon inte drar ner anslagen
            till de andra nationalinstitutionerna på samma sätt som när det
            gäller Riksteatern. Detta hugg mot teaterverksamheten runt om
            i landet är oacceptabelt, och anslaget bör därför inte skäras
            ner på detta sätt.
          </note>
          <note>
            På samma sätt tycker vi att det är fel att ge sig på
          </note>
          <note>
            Filminstitutets verksamhet på det sätt som sker i budgetpropositionen.
            Vi vill återföra 3,5 miljoner kronor av de pengar som regeringen
            vill minska anslaget till Filminstitutet med.
          </note>
          <note>
            Herr talman! I en satsning på utveckling av Sverige tror jag
            att kulturen spelar en helt avgörande roll.
          </note>
          <note>
            Riktlinjerna för hur vi skall fullfölja den satsningen anger
            vi i den socialdemokratiska partimotionen om kulturpolitiken.
          </note>
          <note type="speaker">
            Anf. 243 BJÖRN SAMUELSON (v) replik:
          </note>
          <note>
            Herr talman! Det skulle vara intressant att här i kammaren få
            en debatt om kulturens roll i skolan.
          </note>
          <note>
            Kulturen kan ju vara en mötesplats i skolan och tjäna som motvikt
            till eller vara en introduktion till den kultur man möter i TV
            och andra medier.
          </note>
          <note>
            Vi måste emellertid här lära oss något av historien.
          </note>
          <note>
            I slutet på 80-talet förändrades statsbidragskonstruktionen av
            lönerna till lärarna framför allt i gymnasieskolan. Med den förändrade
            konstruktionen försvann mycket av kulturinslagen framför allt
            i gymnasieskolan. På grund av denna teknikalitet tog man bort
            Timme till förfogande.
          </note>
          <note>
            En annan sak som vi måste dra erfarenhet av är nedläggningen
            av länsskolnämnderna. De tjänade många gånger som en samorganisation,
            som kunde erbjuda kulturarbetare möjligheter till sammanhängande
            turnéer till skolorna i länet.
          </note>
          <note>
            Det finns alltså mycket som måste komma med i en sådan här debatt.
            Det är viktigt att man får öronmärkta statsbidrag till kulturen
            i skolan. Men det bästa vore nog att återgå till sektorsbidraget
            till skolan. Detta har vi i Vänsterpartiet föreslaget.
          </note>
          <note>
            Härigenom får skolorna själva möjlighet att ta ansvar för kulturinslagen
            i skolan.
          </note>
          <note>
            Det är mycket som kan sägas i den här frågan, Åke
          </note>
          <note>
            Gustavsson, och det mycket som inte har blivit sagt.
          </note>
          <note>
            Vi har inga färdiga lösningar, och jag vill citera
          </note>
          <note>
            Värmlandspoeten Bengt Berg: En sak är i alla fall säker -- om
            snön ligger kvar till midsommar blir det en sen vår.
          </note>
          <note type="speaker">
            Anf. 244 ÅKE GUSTAVSSON (s) replik:
          </note>
          <note>
            Herr talman! Det senaste är det lätt att instämma i.
          </note>
          <note>
            Jag tror att det är viktigt att vi ser över de nya planerings-
            och ekonomisystemen i kommunerna.
          </note>
          <note>
            Ett resultat av de nya systemen har faktiskt blivit att kulturen
            i skolan har fått stryk.
          </note>
          <note>
            Det är emellertid en dålig ursäkt att bara skylla på planerings-
            och ekonomisystem. Det förutsätter nämligen att det inte finns
            någon politisk vilja. Det är ytterst politikerna som har ansvaret
            för hur den politiska viljan förverkligas. Tyvärr har kulturen
            i stor utsträckning slängts ut ur skolorna. Nu hotas många skolbibliotek.
          </note>
          <note>
            Däremot tror jag inte att ett återinrättande av länsskolnämnderna
            på något sätt skulle rädda kulturen i skolan. Tvärtom tror jag
            att de medel som på det sättet frigörs från byråkratin i stället
            kan användas för direkt verksamhet.
          </note>
          <note>
            Kan jag tolka Björn Samuelsons inlägg så, att man från Vänsterpartiets
            sida är beredd att ställa upp på större satsningar på kultur i
            skolan och satsningar på skolbarnomsorgen, t.ex. speciella medieprojekt
            för barn och ungdom, eller satsningar på länskonstnärer, som arbetar
            tillsammans med skolan?
          </note>
          <note>
            I så fall har det i kvällens debatt givits åtminstone något konkret
            besked. Det skall ju komma en vår också efter valet.
          </note>
          <note type="speaker">
            Anf. 245 BJÖRN SAMUELSON (v) replik:
          </note>
          <note>
            Herr talman! På flera av frågorna i Åke
          </note>
          <note>
            Gustavssons senaste frågebatteri kan jag svara ja.
          </note>
          <note>
            Jag menar inte att vi skall återinrätta länsskolnämnder. Jag
            ville bara peka på den problematik som uppstod när länsskolnämnderna
            lades ned.
          </note>
          <note>
            Vi tror inom Vänsterpartiet vidare att det är viktigt att konstruktionen
            av statsbidraget till kulturen i skolan är sådan att det nationella
            ansvaret för kulturen i skolan tydliggörs. Jag vill i det sammanhanget
            säga att kulturen i skolan inte är oviktig i det perspektiv som
            vi har debatterat tidigare här i kväll. Likvärdighetsprincipen
            är oerhört viktig för eleverna i detta sammanhang. Jag tror att
            detta också kan ha en inverkan på den sociala snedrekryteringen
            till högre studier. Jag tror att vi och Åke Gustavsson säkerligen
            kan komma att mötas på ett mycket konstruktivt ideologiskt och
            politiskt plan i detta avseende.
          </note>
          <note type="speaker">
            Anf. 246 ÅKE GUSTAVSSON (s) replik:
          </note>
          <note>
            Herr talman! Jag är mycket glad för den senaste repliken. Också
            jag tror att det förhåller sig på detta sätt. Tyvärr är inte de
            politiska förutsättningarna i Sveriges riksdag för närvarande
            sådana att man kan genomföra detta, men jag förutsätter efter
            detta replikskifte att ni inom
          </note>
          <note>
            Vänsterpartiet noga studerar den socialdemokratiska partimotionen
            på kulturområdet.
          </note>
          <note>
            Med tanke på de ideologiska utgångspunkter som
          </note>
          <note>
            Björn Samuelson här har redovisat -- vad gäller möjligheterna
            att öka människans självförverkligande och att komma till rätta
            med den sociala snedrekryteringen i olika avseenden --
          </note>
          <note>
            tror jag att våra förslag i dessa sammanhang ligger ganska rätt.
          </note>
          <note>
            (forts. prot. 59)
          </note>
          <note>
            2 § Bordläggning
          </note>
          <note>
            Anmäldes och bordlades
          </note>
          <note>
            Redogörelse
          </note>
          <note>
            1993/94:RB1 Fullmäktiges i Riksbanken förvaltningsberättelse
            för år 1993
          </note>
          <note>
            3 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 9 februari
          </note>
          <note>
            1993/94:336 av Lennart Nilsson (s) till miljöministern om provborrning
            efter olja i
          </note>
          <note>
            Skagerrak:
          </note>
          <note>
            Många människor känner stor oro för de norska planerna på provborrning
            efter olja i Skagerakk.
          </note>
          <note>
            Vid en eventuell katastrof hotas hela Västkustens miljö.
          </note>
          <note>
            Vilka åtgärder kommer regeringen att vidta för att hävda de svenska
            miljöintressena vid eventuella norska provborrningar?
          </note>
          <note>
            1993/94:337 av Lennart Nilsson (s) till kommunikationsministern
            om vägen Forshälla--
          </note>
          <note>
            Torp i Uddevalla kommun:
          </note>
          <note>
            Vägplanerna för anläggning av väg mellan
          </note>
          <note>
            Forshälla--Torp i Uddevalla kommun ligger på regeringens bord.
          </note>
          <note>
            När avser regeringen fatta beslut om vägplanen?
          </note>
          <note type="speaker">
            1993/94:338 av Lennart Nilsson (s) till arbetsmarknadsministern
            om Volvos lokaliseringsbidrag till Uddevallafabriken:
          </note>
          <note>
            Volvo har genom regeringsbeslut tvingats betala tillbaka delar
            av lokaliseringsbidraget man erhöll i samband med det s.k. Uddevallapaketet.
          </note>
          <note>
            Kommer regeringen att ge Uddevallaregionen del av dessa medel
            för att öka antalet arbetstillfällena?
          </note>
          <note>
            1993/94:339 av Martin Nilsson (s) till statsrådet Ulf
          </note>
          <note>
            Dinkelspiel om krigsmaterielexport till Indonesien:
          </note>
          <note>
            Krigsmaterielinspektionen har, efter att bl.a. den rådgivande
            nämnden, givit klartecken för export av bl.a. bandvagnar till
            Indonesien.
          </note>
          <note>
            Nu framgår det enligt uppgift att alla de stora partierna inte
            är överens om att bevilja sådana klartecken.
          </note>
          <note>
            Socialdemokraternas utrikespolitiska talesmän har i olika sammanhang
            förklarat att en sådan export är oförenlig med svensk vapenexportpolitik.
          </note>
          <note>
            Med anledning av denna starka markering vill jag fråga regeringen
            om man avser ''dra in'' de positiva förhandsbesked som tidigare
            lämnats beträffande nya krigsmaterielaffärer med Indonesien?
          </note>
          <note>
            1993/94:340 av Martin Nilsson (s) till statsrådet Ulf
          </note>
          <note>
            Dinkelspiel om krigsmaterielexporten till länder vid Persiska
            viken:
          </note>
          <note>
            Enligt uppgift i media har regeringen givit tillstånd för export
            av såväl följdleveranser som viss övrig krigsmateriel till länder
            i Persiska viken som tidigare ej kom ifråga som mottagarländer
            för svensk krigsmaterielexport.
          </note>
          <note>
            Med anledning av detta skulle jag vilja fråga om
          </note>
          <note>
            KMI eller regeringen givit klartecken till export av viss övrig
            krigsmateriel till en eller flera av staterna kring Persiska viken.
          </note>
          <note>
            14 § Kammaren åtskildes kl. 20.03.
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m. 1
          </note>
          <note>
            § anf. 37 (delvis),
          </note>
          <note>
            av förste vice talmannen därefter t.o.m. anf. 81
          </note>
          <note>
            (delvis),
          </note>
          <note>
            av andre vice talmannen därefter t.o.m. anf. 131
          </note>
          <note>
            (delvis),
          </note>
          <note>
            av tredje vice talmannen därefter t.o.m. anf. 175
          </note>
          <note>
            (delvis),
          </note>
          <note>
            av talmannen därefter t.o.m. anf. 219 (delvis) och
          </note>
          <note>
            av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
