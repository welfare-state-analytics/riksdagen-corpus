<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199394</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199394</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199394--59</head>
          <docDate when="1994-02-11 00:00:00">1994-02-11 00:00:00</docDate>
        </div>
      </front>
      <body>
        <div>
          <note>
            1 § Meddelande om plan för kammarsammanträden
          </note>
          <note type="speaker">
            Anf. 1 TALMANNEN:
          </note>
          <note>
            En ny plan för kammarsammanträden februari--
          </note>
          <note>
            juni 1994 kommer under dagen att utdelas till kammarens ledamöter.
          </note>
          <note>
            2 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Redogörelse
          </note>
          <note>
            1993/94:RB1 till finansutskottet
          </note>
          <note>
            3 § Allmänpolitisk debatt
          </note>
          <note>
            (forts.från prot. 58)
          </note>
          <note>
            Jämställdhet m.m.
          </note>
          <note type="speaker">
            Anf. 2 TALMANNEN:
          </note>
          <note>
            Socialministern som skall delta i debatten är försenad p.g.a.
            ett plan, men kommer så fort han har möjlighet och placeras då
            in på talarlistan.
          </note>
          <note type="speaker">
            Anf. 3 MARGARETA WINBERG (s):
          </note>
          <note>
            Fru talman! Det är inte underligt att det finns en debatt utanför
            detta hus om att bilda ett nytt parti --
          </note>
          <note>
            ett kvinnoparti!
          </note>
          <note>
            Det är inte underligt, därför att kvinnor ser vad som händer,
            upprörs och känner vanmakt. De ser hur kvinnorepresentationen
            har minskat. De ser hur pengar dras in från kommuner och landsting,trots
            att vård och omsorg behövs. De ser hur steg tas bakåt genom vårdnadsbidrag
            och genom förslag om skatteavdrag för pigor. De ser hur löneklyftorna
            ökar, hur kvinnors underordning består och till och med förstärks.
          </note>
          <note>
            Kvinnor känner vanmakt när de hör en jämställdhetsminister som
            pratar vackert, men som medverkar i en regering som driver i rakt
            motsatt riktning. Hur kan man då förklara det som sker?
          </note>
          <note>
            Vari består vår grundläggande kritik?
          </note>
          <note>
            Vi s-kvinnor valde väg för ungefär 25 år sedan. Vi myndigförklarade
            kvinnorna när vi hävdade att alla, kvinnor och män, skall ha sin
            frihet. Den får man genom det egna arbetet, den egna inkomsten.
          </note>
          <note>
            Då kan man välja liv, välja att leva ensam eller att bo ihop
            av kärlek och inte för att bli försörjd.
          </note>
          <note>
            Utifrån detta individperspektiv organiserades sedan samhället.
            Varje vuxen har ansvar, rättigheter och skyldigheter. Men samhället
            ställer å andra sidan upp med service. Vård och omsorg som tidigare
            utförts oavlönat i hemmet, blev avlönat arbete i den gemensamma
            sektorn. Barnen fick sitt eget utrymme i tillvaron, förskolan
            blev det viktiga komplementet till familjen. De äldres integritet
            förstärktes genom en mångfald av boende- och omsorgsnivåer.
          </note>
          <note>
            Detta sätt att organisera samhället bygger på en kvinnlig, eller
            mänsklig om man så vill, ekonomi.
          </note>
          <note>
            Motsatsen är ett samhälle där familjen är minsta ekonomiska enhet
            och där familjen förutsätts, ja, i
          </note>
          <note>
            Tyskland t.o.m genom lagen tvingas, att ta hela ansvaret för
            barn och gamla. Det är ett samhälle där omsorgen är privatiserad
            i hemmet, där kvinnor är ofria och sina mäns fruar och där allt
            fler kvinnor nu hänvisas till lågbetalda lågproduktiva arbeten.
          </note>
          <note>
            Detta vill inte vi ha. Vi var på god väg mot ett jämlikt och
            jämställt samhälle. Men det som sker i
          </note>
          <note>
            Sverige i dag är ett återtåg till de gamla tingens ordning.
          </note>
          <note>
            När de tidigare målen för den ekonomiska politiken och kampen
            för full sysselsättning ersätts av mål som inflationsbekämpning
            och prisstabilitet, drabbas kvinnors rätt till arbete och därmed
            frihet.
          </note>
          <note>
            När massarbetslösheten tillåts stiga och urholka statsfinanserna,
            drabbas den service som är nödvändig för att vi kvinnor skall
            kunna gå trygga till jobbet med barnomsorgen och äldreomsorgen
            ordnad.
          </note>
          <note>
            Då ligger det i tiden att utreda om inte skattesubventionerade
            pigor kan bli en utväg ur arbetslösheten. Pengar kan tas från
            den gemensamma sektorn och föras över till vissa välbärgade familjer.
            Man hjälper de stackars arbetslösa, eftersom det väl ändå är bättre
            med ett lågbetalt, lågproduktivt arbete än inget alls? Och så
            tas nya steg mot att, som Margret Thatcher en gång sade, tämja
            löntagarna. Man vill få dem mjuka i ryggen så att de inte kräver
            så mycket vare sig av lön eller andra rättigheter.
          </note>
          <note>
            De stackars dubbelarbetande, välbetalda kvinnorna med trilskande
            män kan släppa den privata kampen för ett jämställt hemliv. Det
            köps och finansieras av andra, inklusive de ensamstående mammorna.
          </note>
          <note>
            Då ligger det i tiden att ge en del andra, de som inte har råd
            med denna hjälp, ett litet vårdnadsbidrag.
          </note>
          <note>
            Alf Svensson säger att det inte kommer att bli så dyrt, eftersom
            många kommer att avstå från barnomsorg. Han sade vidare i en intervju
            att det visserligen inte är så högt, men att det är en början.
          </note>
          <note>
            Om jämställdhetsministern hade varit här hade jag frågat honom
            om vad det är en början på.
          </note>
          <note>
            Fru talman! Det här är början på ett systemskifte.
          </note>
          <note>
            Det är början på det andra samhället, det som vi skvinnor en
            gång valde bort. Detta är vad som upprör så många kvinnor.
          </note>
          <note>
            Det är dags att avslöja jämställdhetsministern
          </note>
          <note>
            Bengt Westerberg. Att vara den ropande rösten i öknen, dvs. i
            den här borgerliga regeringen, håller ett tag. Men det är över
            nu. Verkligheten säger sitt och kvinnorna likaså.
          </note>
          <note type="speaker">
            Anf. 4 STEFAN KIHLBERG (nyd):
          </note>
          <note>
            Fru talman! Är jämställdhet en kvinnosport?
          </note>
          <note>
            Skämt åsido. En titt i talarlistan talar sitt tydliga språk.
            Är det en tillfällighet? Nej, det är lika illa i
          </note>
          <note>
            Jämställdhetsrådet. Både där och här känner jag mig som man mycket
            ensam, även om jag trivs mycket bra tillsammans med Bengt Westerberg.
          </note>
          <note>
            Tyvärr har jämställdhetsarbetet för många blivit lika med rödstrumpor,
            stödstrumpor och andra mer eller mindre militanta vänsterkvinnor.
            Gudrun
          </note>
          <note>
            Schyman brukar ofta göra sig till tolk -- ''vi kvinnor''
          </note>
          <note>
            är ett av hennes favorituttryck, och hon anser sig vara något
            slags ambassadör för det starkare könet.
          </note>
          <note>
            Det är motbjudande och inte så lite förmätet. Jag känner åtskilliga
            kvinnor, men inte någon som identifierar sig med Gudrun Schyman,
            tvärtom!
          </note>
          <note>
            Jag förstår kvinnor som tycker att det största hotet mot just
            jämställdhet är kvinnorna själva och kvinnopartier. Tala om att
            vara ett könsobjekt!
          </note>
          <note>
            Nej, man skall visa respekt. Kvinnor är faktiskt också unika
            individer. De är inte ett könskollektiv.
          </note>
          <note>
            Vad är jämställdhet? När är ett samhälle jämställt?
          </note>
          <note>
            När man lyssnar på den vanliga jämställdhetsdebatten verkar det
            ofta som om det var synonymt med symmetri, alltså fullständig
            likhet. Är det så när det är ungefär jämn könsfördelning överallt
            i samhället, på dagis, i skolan, på sjukhusen, i malmgruvor och
            gjuterier?
          </note>
          <note>
            Förvirringen i begreppsfloran är påtaglig, och det är inte så
            konstigt. Det finns uppenbarligen ingen någorlunda konkret definition.
            Allmänna floskler och verbala luftmaränger vimlar det däremot
            av.
          </note>
          <note>
            Kan jämställdhetsministern kanske bringa lite klarhet? Det är
            ju bra om man vet när man nått målet. Hur ser ett jämställt samhälle
            ut? Ammar fäderna? Nej, jag skall inte vara ironisk, men frågan
            är allvarligt menad.
          </note>
          <note>
            Jag tycker också att det är fullständigt självklart att män och
            kvinnor skall ha samma lön för samma arbete, vilket i praktiken
            innebär att kvinnor skall ha högre lön än män i många yrken, eftersom
            de ofta är mera energiska och har bättre simultankapacitet.
          </note>
          <note>
            Lika självklart är att vi skall ha samma möjligheter och rätt
            till utbildning, arbete, anställnings- och arbetsvillkor etc.
            Ja, jag vet att detta brister på många håll, men det stora problemet
            är inte att fixa detta.
          </note>
          <note>
            Tänk om män och kvinnor faktiskt vill olika saker, och att det
            faktiskt finns könsbundna genetiska olikheter som styr. Är det
            okej? Nej det är det inte, i alla fall inte enligt JämO. JämO
            hävdar nämligen på grundval av jämställdhetslagen, att för att
            kunna vara jämställd måste man bl. a. vara ekonomiskt oberoende,
            vilket i praktiken för de flesta människor är detsamma som att
            ha en egen lön av anställning.
          </note>
          <note>
            Är en s.k. hemmafru jämställd? Hon är ju inte ekonomiskt oberoende.
            Är en ensamstående mamma, som försörjer sig själv, mer jämställd?
            Är bidragsförskottsberoende mammor jämställda?
          </note>
          <note>
            Astras forskningslaboratorier är kolossalt kvinnodominerade och
            kvinnorna där är välutbildade. Men inte är det jämställt! Eller
            är det?
          </note>
          <note>
            Bofors forskningslaboratorier har en kolossal mansdominans och
            männen där är också välutbildade! Men inte är det jämställt! Eller
            är det?
          </note>
          <note>
            Snabbköpskassorna -- kolossal kvinnodominans!
          </note>
          <note>
            Jämställt?
          </note>
          <note>
            Jag ställer många frågor. Jag tycker nämligen att det är viktigare
            att söka svar på frågor som är svåra än att med vänsterrabiat
            tvärsäkerhet och förmyndarmentalitet kasta ur sig aldrig så engagerade
            floskler som förpliktigar till ingenting.
          </note>
          <note>
            Förhoppningsvis kan debatten blir mer försök att hitta svar än
            det traditionella trumpetandet. Detta är nämligen ett genuint
            kvinnoproblem först och främst. Visst finns det machotyper och
            mulliga mansgrisar, men de är trots allt ett ganska litet bekymmer.
            Ett avsevärt större bekymmer är kvinnor som inte respekterar andra
            kvinnor som väljer att göra det de vill göra.
          </note>
          <note>
            Fråga kvinnor som väljer att vara hemma och själva ta hand om
            sina barn. Vilka är det som nedvärderar och smutskastaar dem?
            Inte är det män!
          </note>
          <note>
            Den s.k. pigdebatten är det senaste bidraget, en sjuk och ovärdig
            debatt! Och den förs av kvinnor mot kvinnor!
          </note>
          <note>
            Städa och tvätta toaletter på ett hotell är ett respektabelt
            och utvecklande yrke, men gör man samma sak hemma i en villa är
            man en sketen piga.
          </note>
          <note>
            Tala om drängargument och drängkammarmentalitet!
          </note>
          <note>
            Jag tycker att var och en ska ta reda på sin egen skit, sade
            en flicka i TV häromdagen. Brukar du göra det när du bor på hotell
            också? frågade reportern.
          </note>
          <note>
            Då blev det tyst.
          </note>
          <note>
            När ska vi börja respektera allt arbete som lika viktigt och
            värdefullt? Alla ni arbetets (s)-märkta döttrar? Arbetets söner
            lyser ju som vanligt med sin frånvaro.
          </note>
          <note>
            Att massor av kvinnor och män inget hellre vill än att få hjälp
            med hem- och markservice spelar tydligen ingen roll, inte heller
            att ännu fler kvinnor och män gärna skulle ta sådana arbeten.
            Vad är det för fel på att ha en butler? Får en butler vara kvinna?
            Eller varför inte en privatchaufför? Gärna kvinnlig för kvinnor
            kör bättre! Får man säga så?
          </note>
          <note>
            Är det jämställt att kvinnor kör bättre?
          </note>
          <note>
            Förmodligen inte! JämO! Dags att ingripa! Det är också väl känt
            att kvinnor är bättre traversförare än män! Fy, så ojämställt!
            Bättre betalt får de också eftersom de är bättre trots att de
            har ''samma''
          </note>
          <note>
            arbete.
          </note>
          <note>
            Varför är det fint och status att vara au pair-flicka?
          </note>
          <note>
            Hon är ju den verkliga superpigan! Är det språket som är skillnaden?
            I så fall kan ni ju kombinera hemspråksundervisning med arbete
            i hemmet så har vi lösningen för alla er som ogillar pigor!
          </note>
          <note>
            Är det OK att ha drängar i köket som diskar och skurar toan?
          </note>
          <note>
            Nej, det är verkligen beklämmande att lyssna på denna pigdebatt!
            Tala om attinte vilja minska arbetslösheten! Tala om att inte
            vilja lyssna på hur medborgarna vill ha det!
          </note>
          <note>
            Fru talman, när skall jämställdhet bli respekt för varann vare
            sig vi är män eller kvinnor? Och respekt för att vi är väldigt
            olika, vill olika saker osv.? Kanske kan debatten i dag ge några
            svar?
          </note>
          <note type="speaker">
            Anf. 5 EVA ZETTERBERG (v):
          </note>
          <note>
            Fru talman! Runt om i världen har den svenska jämställdheten
            framstått som en modell för många kvinnor. Vi svenska kvinnor
            vet att det finns åtskilliga brister i den jämställdhet som vi
            haft, men vi har ändå kommit betydligt längre än på de flesta
            andra håll i världen.
          </note>
          <note>
            Det är därför nedslående att det under den senaste tiden har
            skett så många försämringar och så många förslag till det sämre.
            Den borgerliga regeringen har inom den korta tid den har verkat
            kommit med en rad förslag som kraftfullt försämrar kvinnors situation
            i vårt land. Jag tänker naturligtvis på vårdnadsbidraget. Jag
            tänker på pigavdraget. Jag tänker på ändringen av arbetsskadebegreppet
            som innebär att förslitningsskador som speciellt drabbar kvinnor
            inte räknas på samma sätt.
          </note>
          <note>
            Jag tänker vidare på hur arbetslösheten inom landsting och kommun
            drabbar kvinnor, där man medvetet ifrån regeringens och borgerliga
            kommuners och landstings sida kastar ut kvinnor i arbetslöshet
            i stället för att låta dem göra den uppgift de faktiskt behövs
            till.
          </note>
          <note>
            Vi kan fortsätta och göra listan lång på de olika försämringar
            som den borgerliga regeringen medvetet gör för jämställdheten
            och för svenska kvinnor. Det hjälper inte att vi har en jämställdhetsminister
            som väldigt ofta tar upp och talar om dessa saker och säkert har
            en god vilja.
          </note>
          <note>
            Gärningarna talar desto mer.
          </note>
          <note>
            Jag skulle vilja ta upp en rad konkreta förslag för att öka jämställdheten
            som Vänsterpartiet har framlagt.
          </note>
          <note>
            En väsentlig fråga som vi är klara över är löneskillnaderna i
            vårt land.
          </note>
          <note>
            Löneskillnadsutredningen har pekat på att det rör sig om mellan
            1 och 8 % i löneskillnad för exakt samma jobb. Jag anser att det
            är viktigt att komma till rätta med detta.
          </note>
          <note>
            Den fråga som rör att kvinnor och män väljer olika arbeten och
            att man får sämre löner i kvinnodominerade yrken bör vi också
            komma åt.
          </note>
          <note>
            Men det är ännu mer iögonenfallande när man faktiskt utför samma
            arbete och ändå får lägre lön.
          </note>
          <note>
            Vänsterpartiet har i en motion föreslagit att man skall göra
            en undersökning utifrån lagstiftningen i
          </note>
          <note>
            Ontario i Canada. Eftersom jämställdhetsombudsmannen har riklig
            erfarenhet därifrån tror jag det finns goda förutsättningar att
            se på vilka delar av lagstiftningen i Ontario som vi skulle kunna
            använda oss av.
          </note>
          <note>
            Där har man en lagstiftning mot lönediskriminering och könsrelaterade
            löneskillnader. Ett förslag skulle kunna vara att varje företag
            med över 100
          </note>
          <note>
            anställda skulle vara ålagd att göra en plan och redovisa vad
            man faktiskt gör för att förändra lönerna för att se till att
            män och kvinnor har samma lön.
          </note>
          <note>
            En annan fråga som också rör jämställdheten är att jämställdhetsombudsmannen
            har väldigt små resurser. Man får i årets budget 6,5 miljoner,
            medan barnombudsmannen har 7,5 miljoner för sin verksamhet. Jag
            är personligen mycket engagerad i frågor som gäller barns rättigheter,
            och jag är naturligtvis glad att barnombudsmannen har dessa resurser.
            Jag vill på intet sätt nagga på dem, men jag menar att om jämställdhetsombudsmannen
            verkligen skall kunna driva frågor om jämställdhet så krävs betydligt
            mer resurser.
          </note>
          <note>
            Jag vill fråga övriga partier, de föregående talarna
          </note>
          <note>
            Margareta Winberg och Stefan Kihlberg och andra som skall delta
            i debatten: Hur ställer sig era partier till dessa förslag?
          </note>
          <note>
            Fru talman! Frågan om sex timmars arbetsdag är en politisk klassiker
            numera. Från vårt partis sida har vi länge drivit den. Till och
            från har vi fått anhängare, åtminstone från kvinnoorganisationerna
            inom de andra partierna.
          </note>
          <note>
            Att få med sig de övriga partierna tycks däremot vara vida svårare.
          </note>
          <note>
            Jag vill fråga dem som ändå är positiva till detta: Är ni intresserade
            av att ställa upp på det förslag som
          </note>
          <note>
            Vänsterpartiet har väckt om en försöksverksamhet, där företag
            skulle kunna ansöka om pengar för att kunna genomföra det här?
            En vanlig kritik är ju att man inte kan genomföra det eftersom
            det kostar för mycket för det enskilda företaget.
          </note>
          <note>
            Vi föreslår i vårt budgetförslag 1 miljard till en sådan försöksverksamhet
            och att man skulle sikta mot att fram till år 1997 komma ned till
            en arbetstid på sju timmar om dagen.
          </note>
          <note>
            Självklart kan sex timmars arbetsdag inte genomföras utan några
            som helst extra kostnader.
          </note>
          <note>
            Totalt sett tror jag dock att vi kommer att vinna på att genomföra
            sex timmars arbetsdag, och man måste börja någonstans.
          </note>
          <note>
            Jag ställer alltså min fråga till både Margareta
          </note>
          <note>
            Winberg, Stefan Kihlberg och övriga: Hur kommer ni att ställa
            er till det här? Är ni villiga att medverka till detta?
          </note>
          <note>
            Jag skulle också vilja rikta mig direkt till Ny demokrati och
            Stefan Kihlberg, som talar om att han inte känner någon enda kvinna
            som skulle stödja Gudrun Schyman eller de frågor hon driver.
          </note>
          <note>
            Vad jag kan förstå måste det bero på att Stefan
          </note>
          <note>
            Kihlberg rör sig i väldigt exklusiva kretsar. Jag kan med glädje
            presentera Stefan Kihlberg för ett antal kvinnor som stöder just
            Gudrun Schymans politiska åsikter och det arbete hon bedriver.
          </note>
          <note>
            Stefan Kihlberg talar om att vi andra håller oss med floskler
            när vi talar om jämställdheten. Jag kunde inte höra ett enda konkret
            förslag från Stefan
          </note>
          <note>
            Kihlberg om hur Ny demokrati skulle vilja öka jämställdheten
            i Sverige.
          </note>
          <note type="speaker">
            Anf. 6 MARGARETA WINBERG (s)
          </note>
          <note>
            replik:
          </note>
          <note>
            Fru talman! Jag fick en fråga om hur vi ställer oss till vissa
            av de förslag om anslagsökningar som
          </note>
          <note>
            Vänsterpartiet tydligen har lagt fram i sitt budgetalternativ.
            Jag vill gärna meddela att även
          </note>
          <note>
            Socialdemokraterna i sitt budgetalternativ har en uppräkning
            av vissa anslag som rör just verksamheter som är viktiga för jämställdheten.
          </note>
          <note>
            Det handlar om pengar till Statistiska centralbyrån för att den
            skall kunna ta fram statistik. Tankar skall alltid byggas på kunskap.
            Denna kunskap kan man ofta hämta ur statistiken. Därför menar
            vi att
          </note>
          <note>
            Statistiska centralbyrån måste få mera pengar -- en miljon.
          </note>
          <note>
            Vi vill ge ett par miljoner till JämO dels för att hon skall
            kunna ha litet fler personer som arbetar på kansliet, dels för
            att hon skall kunna göra undersökningar på jämställdhetsområdet.
            Vi vill också satsa mera pengar till ROKS. ROKS gör ett oerhört
            värdefullt arbete, oftast med frivilliga insatser. I vårt budgetalternativ
            har vi avsatt tre miljoner extra till det. Likaså har vi en miljon
            extra till Riksförbundet för sexuell upplysning för uppsökande
            verksamhet, företrädesvis bland arbetslösa kvinnor och ungdomar.
            Det här är några exempel, och jag vet att Ingegerd Sahlström senare
            kommer att redovisa det här mer i detalj.
          </note>
          <note>
            När det gäller arbetstidsförkortningen, Eva
          </note>
          <note>
            Zetterberg, har vi olika syn på den i Vänsterpartiet och Socialdemokraterna.
            Vi har sagt att arbetstidsförkortningen, sextimmarsdagen, aldrig
            får vara ett medel för att få bukt med arbetslösheten. Den skall
            vi komma till rätt med genom en annan ekonomisk politik där fullsysselsättningen
            blir det övergripande målet.
          </note>
          <note>
            Att ha sextimmarsdagen som medel för detta betyder egentligen
            att man delar på arbetslösheten.
          </note>
          <note>
            Fullt så defaitistiska och pessimistiska är inte vi socialdemokrater.
          </note>
          <note type="speaker">
            Anf. 7 EVA ZETTERBERG (v) replik:
          </note>
          <note>
            Fru talman! Flera av de socialdemokratiska förslagen som Margareta
            Winberg nämnde är mycket bra. Vi stöder de förslagen. Men jag
            kan inte vara ense med Margareta Winberg när det gäller sex timmars
            arbetsdag. Jag är oehört förvånad över att Margareta Winberg tror
            att vi inom ett par års tid skall ha fått bort arbetslösheten
            totalt.
          </note>
          <note>
            Jag tror inte att man kan använda sex timmars arbetsdag som det
            enda botemedlet för att få ner arbetslösheten. Men jag tror definitivt
            att det är en bidragande faktor om vi kan dela på arbetena i högre
            utsträckning. Vi behöver naturligtvis dessutom skapa nya jobb.
            Jag har mycket svårt att förstå det motstånd som det socialdemokratiska
            partiet har mot det här förslaget eftersom det finns mycket starka
            önskemål om det ute bland kvinnor på arbetsplatserna.
          </note>
          <note>
            Jag vill också ställa en annan fråga till Margareta
          </note>
          <note>
            Winberg som jag inte hann med tidigare. Det socialdemokratiska
            kvinnoförbundet har varit starkt kritiskt till Pensionsberedningens
            arbete och det förslag som den har lagt fram. Hur kommer det sig
            att Margareta Winberg och det socialdemokratiska partiet inte
            ens har stött kravet om att skicka ut förslaget på bred remiss?
            I stället har man nu accepterat att snabbt gå till beslut.
          </note>
          <note type="speaker">
            Anf. 8 MARGARETA WINBERG (s)
          </note>
          <note>
            replik:
          </note>
          <note>
            Fru talman! Om man går ut och frågar arbetslösa kvinnor och män
            om de tror att det vore bra att dela på jobben är det klart att
            de svarar ja. De vill ju inget hellre än att arbeta. Det är i
            sig en sund inställning.
          </note>
          <note>
            Man måste ändå fundera litet vidare än så. Framför allt måste
            man ha en filosofi om hur man vill att framtiden skall se ut när
            det gäller arbetsmarknaden. Vi socialdemokrater hävdar bestämt
            att det går att skapa full sysselsättning om viljan finns, men
            inte i morgon, inte nästa år eller året därpå. Efter den här regeringen
            kommer det att ta ganska lång tid. Men det gäller att välja rätt
            metod och rätt väg så att vi inte hamnar snett framöver.
          </note>
          <note>
            När det gäller pensionsbeslutet har Eva Zetterberg fel. Vi socialdemokratiska
            kvinnor har i stället bidragit till att pensionsgruppens förslag
            nu går ut på remiss. Våra kvinnoklubbar, kvinnodistrikt och arbetarkommuner
            kommer att få möjlighet att arbeta med den remissen. Vi kommer
            dessutom att anordna en stor hearing här i riksdagen. Dit är Eva
          </note>
          <note>
            Zetterberg och andra välkomna.
          </note>
          <note type="speaker">
            Anf. 9 EVA ZETTERBERG (v) replik:
          </note>
          <note>
            Fru talman! Jag tror inte att sex timmars arbetsdag löser hela
            arbetslöshetsfrågan, Margareta
          </note>
          <note>
            Winberg. Men tanken att nå full sysselsättning på kort tid är
            så fullständigt orealistisk. Jag förstår inte hur Margareta Winberg
            ens kan uppehålla sig vid den.
          </note>
          <note>
            Jag och mitt parti tror att det för med sig andra värden om vi
            kan dela på jobben. Då kan vi åstadkomma ett mänskligare och mer
            jämställt samhälle där män och kvinnor arbetar kortare tid och
            får tid över till annat. Vi kan se en utveckling i vårt samhälle
            där ett fåtal människor arbetar alltmer övertid, sliter och inte
            hinner med hem och barn medan andra inte har någon sysselsättning
            alls. Då kan man bli frestad av tankar på pigavdrag osv. Ur det
            perspektivet måste ju även Margareta
          </note>
          <note>
            Winberg inse att det finns klara fördelar med sex timmars arbetsdag.
            Vi borde kunna jobba med det parallellt med att vi jobbar för
            att öka sysselsättningen och få fram nya jobb, speciellt inom
            miljöområdet.
          </note>
          <note>
            Det är bra om pensionsfrågan kommer att gå ut på bred remiss.
            Jag har inte uppfattat det så. Jag har uppfattat att man har skyndat
            på
          </note>
          <note>
            Pensionsberedningen väldigt mycket för att snabbt få igenom ett
            beslut i den frågan innan valet. Det är djupt olyckligt. Den frågan
            är så grundläggande för hur vi utformar framtiden i Sverige att
            den inte skall hastas igenom. Det är bra med en hearing,
          </note>
          <note>
            Margareta Winberg, men jag undrar om inte ert kvinnoförbund kräver
            mer än så.
          </note>
          <note type="speaker">
            Anf. 10 STEFAN KIHLBERG (nyd) replik:
          </note>
          <note>
            Fru talman! Eva Zetterberg ställde några frågor till mig. Jag
            skall försöka svara, men det är inte alldeles enkelt. Av frågorna
            förstod jag att Eva Zetterberg inte har lyssnat eller förstått
            mitt anförande. Visst fanns där förslag.
          </note>
          <note>
            Innan man kommer med förslag till hur man skall öka jämställdheten
            måste man ju definiera den.
          </note>
          <note>
            Med hjälp av RUT och JämO har jag letat efter en definition,
            men det finns ingen som går att använda. Det går inte att mäta
            och avgöra när vi har nått jämställdhet. Det är detta som är så
            förtvivlat tråkigt. Det är viktigt att visa respekt för frågans
            komplexitet. Jag har en djup respekt för den, och jag har ett
            djupt engagemang som är mycket gammalt. Detta är inte en partifråga
            för mig. Den är alldeles för viktig för att det skall förekomma
            partipolitiska piruetter kring den.
          </note>
          <note>
            Jag har jobbat mycket praktiskt med detta. På den tiden när de
            flesta företag började bilda jämställdhetskommittéer satt jag
            som utbildningschef på en stor affärsbank. Vi startade ett jätteprojekt
            som kallades för Tjejprojektet. Det var mycket lyckosamt och mycket
            lärorikt. Det var då jag fick respekt för frågornas verkliga komplexitet.
          </note>
          <note>
            Om vi tittar på de anställda på bankerna t.ex. är det
          </note>
          <note>
            50 % män och 50 % kvinnor. Om vi sedan tittar på toppchefstjänstemän
            ser det förödande illa ut. Det är 95 % män och 5 % kvinnor. I
            USA är det 50--50
          </note>
          <note>
            tvärsöver, även när det gäller topptjänstemännen.
          </note>
          <note>
            Då kan man undra vad sådant beror på. Sverige är inte världsledande
            i jämställdhet, långt därifrån. Vi har tvärtom mycket att lära
            av andra länder, inte minst från USA där kvinnor har ett betydligt
            starkare skydd mot diskriminering i lagstiftningen.
          </note>
          <note>
            Jag har ett litet förslag till, Eva Zetterberg. Jag tror att
            vi var de första som skrev i en motion att det är självklart att
            man skall kunna dela pensionsrätten.
          </note>
          <note>
            Vi slåss för det. Nu har Pensionsberedningen tagit upp frågan,
            men den är fortfarande kontroversiell.
          </note>
          <note>
            Vi tycker att det är fullständigt självklart att man skall kunna
            dela pensionspoäng.
          </note>
          <note type="speaker">
            Anf. 11 EVA ZETTERBERG (v) replik:
          </note>
          <note>
            Fru talman! Stefan Kihlberg säger att Sverige inte är världsmästare
            i jämställdhet. Det kan jag verkligen instämma i. Så är det inte.
            Just därför nämnde jag några konkreta exempel på hur vi kan förändra
            och förbättra vår lagstiftning. Jag tog upp ett exempel från Canada.
            Stefan Kihlberg valde att uppehålla sig i USA och inte kommentera
            det konkreta förslag som vi har lagt fram om hur man skall komma
            åt de löneskillnader som finns mellan män och kvinnor. Det skulle
            vara intressant att få ett svar från Stefan Kihlberg på den frågan.
          </note>
          <note>
            Jag vill också kommentera frågan om kvinnlig representation i
            näringslivet. Den är ju bevisligen oerhört dålig på höga nivåer.
            Vi som är politisk aktiva klagar och tycker att andelen kvinnor
            här i riksdagen, drygt 30 %, är låg. Den har dessutom sjunkit.
            Men om vi ser på bolagsstyrelser handlar det inte om 30 % utan
            kanske om 3 %. Det gör att det är oerhört viktigt att få in fler
            kvinnor på höga poster och i bolagsstyrelser i näringslivet.
          </note>
          <note>
            Vad vi från Vänsterpartiets sida har föreslagit och krävt --
            jag utgår från att Ny demokrati nu kommer att stödja detta --
            är att näringslivet i sina årsredogörelser skall lägga fram en
            plan där man talar om vad man skall göra för jämställdheten och
            klart skall ange hur många kvinnor som sitter i styrelserna. Det
            är bara att välkomna Ny demokrati att stödja detta förslag.
          </note>
          <note>
            Till slut, Stefan Kihlberg: Visst kan man vända sig till RUT
            och leta i uppslagsböcker efter definitioner av jämställdhet.
            Det är intressant och viktigt i sig.
          </note>
          <note>
            Men man behöver inte gå så långt ut bland människor i verkligheten,
            som nydemokraterna brukar tala om, för att höra om svenska kvinnor
            i dag upplever sig vara helt jämställda eller inte. Mitt svar
            är att väldigt många svenska kvinnor inte anser sig vara det,
            eftersom de får ta huvudansvaret för familj och hem samtidigt
            som de har ett tufft arbete att sköta. Man behöver alltså inte
            ha de här olika definitionerna för att komma med konkreta förslag
            till att förbättra jämställdheten.
          </note>
          <note type="speaker">
            Anf. 12 STEFAN KIHLBERG (nyd) replik:
          </note>
          <note>
            Fru talman! Problemet, Eva Zetterberg, är att många män inte
            heller känner sig jämställda. Det är faktiskt på det sättet. Jag
            tycker därför att det är viktigt att diskutera vad det här gäller.
            Är det en fråga om symmetri eller om respekt för varandra och
            varandras starka och svaga sidor, varandras olikheter? Det är
            den diskussionen som jag efterlyser, inte dessa ytliga förslag.
          </note>
          <note>
            Jag rör mig inte i särskilt exklusiva kretsar. Jag har en ganska
            enkel bakgrund. Jag har träffat och sällskapat med många vänsteranhängare.
            De tycker inte om Gudrun Schyman, tvärtom. De tycker att hon bara
            ger uttryck åt sig själv. Hon representerar inte deras mera ödmjuka
            syn på kvinnor.
          </note>
          <note>
            Också jag tycker att löneskillnaderna är uppenbara. Jag har arbetat
            mycket med sådana.
          </note>
          <note>
            När jag arbetade som rekryterare sade jag till varenda tjej att
            stå på sig, efterson ett av skälen till att kvinnor får sämre
            löner i det privata näringslivet, där man måste hugga för sig,
            är att de är sämre förhandlare. Jag hjälpte också åtskilliga kvinnor
            att hugga för sig.
          </note>
          <note>
            Vi har föreslagit att man skall komma åt olikheterna genom att
            sänka manslönerna. Det är ett snabbt och elegant grepp, men vi
            har inte lyckats få stöd för det.
          </note>
          <note>
            Det gäller här inte en fråga om kön utan om person.
          </note>
          <note>
            Man löser inte problemet genom att sätta in en kvinna, som bevisligen
            är av honkön. Jag hävdar att många kvinnor företräder män mycket
            bra och att många män företräder kvinnor mycket bra.
          </note>
          <note>
            Jag har i bankstyrelser sett åtskilliga kvinnor som inte företräder
            traditionellt kvinnliga värden.
          </note>
          <note>
            Tvärtom har de varit mycket mera av machotyper än många män som
            jag träffar. De har långt ifrån vad som kallas androgyna egenskaper.
            Jag har blivit skrämd av dem. Jag vet också varför de blir sådana.
          </note>
          <note>
            De tvingas ibland ta på sig manliga beteenden för att kunna göra
            karriär.
          </note>
          <note>
            Jag tycker att det är viktigt att gå litet djupare och diskutera
            vilka värderingar som ligger bakom vårt beteende och vad vi menar.
            Hur ser det ut när vi ökar jämställdheten? Jag köper inte de ytliga
            förslagen.
          </note>
          <note type="speaker">
            Anf. 13 EVA ZETTERBERG (v) replik:
          </note>
          <note>
            Fru talman! Stefan Kihlberg talar om att inte heller män är jämställda
            och att det handlar om att visa respekt människor emellan. Självfallet
            skall vi visa respekt för varandra, oavsett om vi är kvinnor eller
            män, sitter i riksdagen eller är grannar i ett bostadsområde,
            men jag tycker att detta är elementärt och inte riktigt har med
            den här saken att göra.
          </note>
          <note>
            Det går inte att som Stefan Kihlberg tycks försöka göra, komma
            ifrån att det finns könsskillnader i vårt land och orättvisor
            i mäns och kvinnors levnadsvillkor. Men det finns också en annan
            aspekt, som jag tror att Stefan Kihlberg inte heller vill tillstå,
            nämligen att det finns klasskillnader i vårt land. Det finns definitivt
            män som är utnyttjade och som får stå tillbaka i arbetslivet och
            på olika andra områden. Det beror i stor utsträckning på att de
            tillhör arbetarklassen och inte har kunnat ta för sig.
          </note>
          <note>
            Jag menar att man om man bortser från perspektivet kön och klass
            inte kan komma särskilt långt i en total analys av samhället.
            Det räcker inte med att vi är vänliga mot varandra. Det krävs
            att vi skall kunna se litet längre.
          </note>
          <note>
            Fru talman! Jag skulle också vilja bemöta det som sades om Gudrun
            Schyman. Jag är oerhört förvånad över att Stefan Kihlberg väljer
            ett sådant här tillfälle att i mina ögen tala illa om en annan
            riksdagsledamot, min partiledare. Vad Stefan
          </note>
          <note>
            Kihlberg anser om Gudrun Schyman personligen tycker jag inte
            riktigt hör hemnma här. Vad jag vill betona är att det runt om
            i vårt land finns tusentals kvinnor som stödjer de krav och den
            politik som
          </note>
          <note>
            Gudrun Schyman bedriver. Även om Stefan
          </note>
          <note>
            Kihlberg inte tycker om den, menar jag ändå att han får respektera
            andra partiers företrädare. Jag menar att Stefan Kihlberg inte
            gjorde det i det här fallet.
          </note>
          <note>
            Till slut: Stefan Kihlberg säger att Ny demokrati är berett att
            stödja konkreta förslag, men jag har ännu inte hört någonting
            i den vägen -- inte annat än att
          </note>
          <note>
            Stefan Kihlberg personligen har puffat fram kvinnor på sina arbetsplatser.
            Det tackar vi för.
          </note>
          <note>
            Anf. 14 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Låt mig först be de föregående talarna om ursäkt
            för att jag inte var här och lyssnade på dem. Det berodde på att
            i den arktiska kyla som råder i Helsingfors frös bromsarna på
            det flygplan som jag skulle åka med. Det tog en stund innan man
            lyckades tina upp dem, och jag blev därför försenad.
          </note>
          <note>
            De s.k. stödstrumporna, som för närvarande får ganska mycket
            publicitet, har formulerat ett slagord för jämställdhetskampen
            som jag med lätthet kan ställa mig bakom: Hela lönen, halva makten!
            Jag tycker dock att det är viktigt att till detta lägga: Delat
            ansvar hemma! Jag tänker ägna mig litet åt att diskutera utifrån
            dessa mål.
          </note>
          <note>
            ''Hela lönen'' handlar naturligtvis om ett kvinnoperspektiv i
            produktionen. Vi vet att det finns stora löneskillnader mellan
            kvinnor och män.
          </note>
          <note>
            Löneskillnadsutredningen har påvisat att det finns osakliga löneskillnader,
            som man bedömer uppgår till mellan 1 och 8 %. Men det är kanske
            ändå inte det allra allvarligaste. Det finns betydligt större
            skillnader mellan kvinnor och män, som beror på att man har olika
            karriärmöjligheter, olika befattningar osv. ute i näringslivet.
          </note>
          <note>
            Generellt gäller att kvinnodominerade yrken är lägre värderade
            än mansdominerade yrken. Det har bl.a. i vissa kommuner i Sverige
            gjorts en del försök att jämföra yrken på ungefär samma svårighetsnivå,
            och man har då kunnat konstatera att arbetsuppgifter som ligger
            på samma svårighetsnivå men som är mansdominerade är bättre betalda
            än de kvinnodominerade yrken som ligger på ungefär samma svårighetsnivå.
            Det är en orättvisa i samhället vid sidan om de osakliga löneskillnaderna
            vilken vi med alla medel måste försöka rätta till. Som ett led
            i det är det viktigt att skapa en ökad synlighet i förvaltningar
            och företag, dvs. att tydligt i statistiken påvisa att dessa skillnader
            finns.
          </note>
          <note>
            Går man ut och frågar en förvaltningschef eller en chef i svenskt
            näringsliv om de behandlar kvinnor och män olika, får man praktiskt
            taget alltid svaret:
          </note>
          <note>
            Nej, det gör vi inte. Vi behandlar män och kvinnor på samma sätt.
            Men likväl kan man vid en noggrannare analys av hur situationen
            ser ut på förvaltningen eller företaget upptäcka att det faktiskt
            är fråga om olika behandling av kvinnor och män.
          </note>
          <note>
            Det här är en bakgrund till att
          </note>
          <note>
            Löneskillnadsutredningen har föreslagit en skärpning av jämställdhetslagen
            med krav på att alla företag med tio eller fler anställda skall
            kartlägga de skillnader som finns mellan kvinnor och män i företagen.
            Jag tycker att det är ett utomordentligt bra förslag, som också
            kommer att finnas med i den proposition om jämställdhetspolitiken
            som vi kommer att lägga fram för kammaren om några veckor.
          </note>
          <note>
            Det är därtill nödvändigt för att skapa jämställdhet i näringslivet
            och i den offentliga sektorn att man mycket medvetet rekryterar
            kvinnor framför allt till ansvarstyngda befattningar, till chefsbefattningar
            av olika slag. Om man inte gör det medvetet, kommer man inte att
            nå resultat. Om man tror att det skall gå av sig självt lever
            man på en illusion, eftersom det inte kommer att göra det. Det
            krävs en mycket stark medvetenhet i rekryteringsarbetet.
          </note>
          <note>
            Det andra mål som stödstrumporna har formulerat och som vi kan
            instämma i handlar om halva makten, dvs. att kvinnor och män skall
            dela på makten i samhället. Så är det som bekant inte. Vi fick
            rösträtt och valbarhet för kvinnor redan 1921 i
          </note>
          <note>
            Sverige, men ännu i dag, drygt 70 år senare, finns inte mer än
            litet drygt 30 % kvinnor i Sveriges riksdag.
          </note>
          <note>
            Det finns naturligtvis inga vettiga skäl till att det inte är
            ungefär jämnt fördelat -- fifty-fifty -- i
          </note>
          <note>
            Sveriges riksdag. Det är det inte heller i andra politiska beslutande
            församlingar på landstingsnivå och på kommunal nivå.
          </note>
          <note>
            Ändå är den situationen bättre än den som vi möter när vi kommer
            ut i företag och offentlig sektor, där det i mycket hög grad är
            så att det finns mest män där makt finns. I näringslivet dominerar
            männen stort. På chefsnivå i näringslivet finns det inte mer än
            knappt 10 % kvinnor. Situationen är för övrigt ungefär densamma
            i USA. Det är inte lika andel män och kvinnor, vilket Stefan Kihlberg
            sade förut.
          </note>
          <note>
            Det framgår av en jämförelse som redovisas i den nyligen framlagda
            utredningen om chefssituationen i näringslivet.
          </note>
          <note>
            I universitetsvärlden möter vi samma bild. 94 % av professorerna
            vid våra universitet är män. Bara 6 %
          </note>
          <note>
            är kvinnor. I den offentliga sektorn i övrigt ser det litet bättre
            ut. Ungefär 30 % av cheferna är kvinnor. Då skall man ha klart
            för sig att de anställda till ungefär 70 % är kvinnor. Om man
            ser till antalet anställda och hur chefsrekryteringen går till
            är situationen inte så kolossalt mycket bättre än vad den är ute
            i det privata näringslivet.
          </note>
          <note>
            Också detta måste vi förändra. Det kommer inte att kunna ske
            utan en mycket medveten chefsrekrytering och en mycket medveten
            inställning från de politiska partiernas sida. Utan det kommer
            maktförhållandena inte att påverkas.
          </note>
          <note>
            Vi kommer inte att nå målet om halva makten för kvinnor.
          </note>
          <note>
            Det finns sedan några år tillbaka en målsättning som riksdagen
            har ställt sig bakom om att vi skall ha en successivt ökande andel
            kvinnor i statliga styrelser, kommittéer och liknande. Målet var
            att nå upp till 30 % 1992. Det målet nåddes. Nu är nästa mål 40
            % 1995, och det skall vara 50 % 1998.
          </note>
          <note>
            För varje ytterligare steg som skall tas kommer man att stöta
            på större och större svårigheter, inte minst därför att det kommer
            att krävas att män makar på sig om vi skall nå dessa mer ambitiösa
            mål. Om målet om halva makten skall nås kommer män över huvud
            taget att tvingas avstå från en del av sin makt. Annars kommer
            detta mål aldrig att nås.
          </note>
          <note>
            Det tredje målet -- delat ansvar hemma -- är enormt viktigt.
            När jag växte upp på 40-talet och under början av 50-talet ägnade
            min pappa mycket litet tid åt oss som var små barn då. När mina
            barn eller i alla fall deras generationskamrater växer upp och
            får barn någon gång på 90-talet är situationen annorlunda. Det
            har hänt en hel del i utvecklingen från strax efter kriget och
            fram till nu.
          </note>
          <note>
            Likväl måste vi konstatera att ansvaret för hemarbetet och ansvaret
            för barnen i allt väsentligt är kvinnornas. Om man tittar på uttag
            av föräldraledighet är det mindre än 10 % som utnyttjas av papporna
            och färre än hälften av papporna som över huvud taget tar ut någon
            föräldraledighet.
          </note>
          <note>
            Man kan tycka att detta är familjernas ensak och ingenting som
            vi politiker skall lägga oss i. Men faktum är att ansvarsfördelningen
            i hemmen avspeglas i maktfördelningen i samhället i övrigt.
          </note>
          <note>
            Vi kommer aldrig att kunna nå målen om hela lönen och halva makten
            om vi inte också kan påverka den arbetsfördelning som familjerna
            har i hemmen.
          </note>
          <note>
            Därför är det oerhört viktigt att vi med olika medel kan stimulera
            pappor att ta ett större ansvar. Det är naturligtvis bakgrunden
            till det förslag om en pappamånad som jag har framfört i debatten
            under ett år och som regeringen kommer att lägga fram i en proposition
            till riksdagen om några veckor. Jag hoppas att det skall vinna
            riksdagens gillande.
          </note>
          <note>
            Det har kommit en rad invändningar under debatten mot det här
            förslaget. Man har bl.a. sagt att det finns många oumbärliga män
            ute på arbetsmarknaden. Av någon konstig anledning finns det inga
            oumbärliga kvinnor. Det finns män som absolut inte kan vara borta
            en enda dag från sitt arbete, men det finns inga kvinnor i samma
            situation.
          </note>
          <note>
            Sanningen är naturligtvis att både kvinnor och män är oumbärliga
            för sina barn men nästan ingen annanstans i samhället. Nästan
            alla män jag har träffat som säger sig vara oumbärliga erkänner
            att de ändå tar semester -- inte bara en gång i livet, utan kanske
            en månad varje år. Att de då inte under flera års tid skulle kunna
            ta ut en månad för att vara hemma med sina barn är faktiskt inte
            riktigt trovärdigt.
          </note>
          <note>
            Jag tycker fortfarande att det ligger mycket i det som Eva Moberg
            skrev i sin uppmärksammade artikel om kvinnans villkorliga frigivning
            redan i början på 1960-talet: Vi bör sluta att tala om kvinnans
            två roller. Både män och kvinnor har en huvudroll -- den som människor.
            I människorollen ingår som nödvändighet och moralisk plikt men
            också som rik tillgång, ljuv upplevelse och mycket annat att ta
            väl hand om avkomman.
          </note>
          <note>
            Det är lika sant nu, 1994, som det var 1961.
          </note>
          <note type="speaker">
            Anf. 15 MARGARETA WINBERG (s)
          </note>
          <note>
            replik:
          </note>
          <note>
            Fru talman! Då har vi återigen fått höra ett vackert tal -- ett
            vackert tal om jämställdhet. Som jag sade i min inledning handlar
            det nu, när vi står inför en valrörelse, om att bevisa vad som
            är gjort och hur man har levt upp till det vackra talet.
          </note>
          <note>
            Det går an att säga ''hela lönen'' till dem som har ett jobb,
            men allt fler kvinnor ställs i situationen att inte ha ett arbete,
            inte ha sin frihet och inte kunna försörja sig själva. Då klingar
            talet om ''hela lönen''
          </note>
          <note>
            något falskt i deras öron.
          </note>
          <note>
            Det handlar i grunden om vad man menar med jämställdhet, Bengt
            Westerberg. För oss socialdemokrater och s-kvinnor är grunden
            för jämställdhet ett eget arbetet, en egen lön och egen frihet.
            Folkpartiet som regeringsparti skapar en utveckling som går i
            rakt motsatt riktning genom att föra en politik där man inte har
            full sysselsättning utan inflationsbekämpning och prisstabilitet
            som den övergripande målsättningen. Ni tillåter en hög arbetslöshet.
            Det betyder i sin tur att kvinnor inte kan få denna frihet. Det
            tal som Bengt Westerberg håller är inte sanningsenligt. Det klingar
            falskt.
          </note>
          <note>
            För de kvinnor som ändå har ett jobb kan det möjligen kännas
            skönt att det finns de som talar för att kvinnor skall få ''hela
            lönen''. Jag vill fråga hur ni vill komma till rätta med den strukturella
            löneskillnad som finns. Jämställdhetsministern sade att han vill
            rätta till situationen med alla medel. Han talade om en skärpning
            av jämställdhetslagen. Kommer det att gälla alla företag eller
            bara de som har mer än tio anställda?
          </note>
          <note>
            Det hölls en diskussion i Löneskillnadsutredningen om det. Kommer
            det bara att gälla kartläggning, eller kommer man att göra en
            analys av varför det är som det är och försöka hitta metoder att
            rätta till det?
          </note>
          <note>
            Vad gör Bengt Westerberg åt målsättningen att det skall finnas
            30 % kvinnor i statliga verk och styrelser? Den nåddes väl inte.
          </note>
          <note>
            Anf. 16 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Det är självfallet vår ambition att färre kvinnor
            skall bli arbetslösa. Vi kan dock notera att det är fler män än
            kvinnor som är arbetslösa under den arbetslöshetskris som vi nu
            har. Det är väl också skälet till att socialdemokraterna huvudsakligen
            inriktar sig på olika åtgärder för att stimulera manlig sysselsättning
            -- t.ex. ROT-
          </note>
          <note>
            verksamhet och infrastrukturinvesteringar -- när de vill gå vidare
            och föreslå åtgärder utöver dem regeringen har föreslagit.
          </note>
          <note>
            Vi är helt överens om att det är viktigt för jämställdheten och
            för välfärden att vi kan pressa ned arbetslösheten och komma tillbaka
            till en situation av full sysselsättning. Där råder det ingen
            som helst oenighet mellan oss.
          </note>
          <note>
            Margareta Winberg frågar om den skärpta lagstiftningen. Jag skall
            återkomma till riksdagen inom några veckor med ett konkret förslag
            till hur den nya jämställdhetslagen skall se ut.
          </note>
          <note>
            Den kommer utan tvekan att innebära en skärpning av den lag som
            Margareta Winberg och hennes partivänner tidigare har varit med
            om att driva igenom här i kammaren.
          </note>
          <note>
            Utöver det som står i lagstiftningen är det också viktigt att
            vi påverkar chefsrekryteringen. Det råder inget tvivel om att
            kvinnor har en bättre situation i de företag och förvaltningar
            där det finns kvinnliga chefer eller där det åtminstone är en
            jämn fördelning mellan manliga och kvinnliga chefer.
          </note>
          <note>
            Det är också en fråga som vi kommer att behandla i propositionen
            och i den fortsatta opinionsbildningen.
          </note>
          <note>
            Margareta Winberg tog upp frågan om representationen i statliga
            styrelser och kommittéer.
          </note>
          <note>
            Hon har fel. Vi nådde målet 30 % representation
          </note>
          <note>
            1992. Nu siktar vi in oss på att nå målet 40 % 1995.
          </note>
          <note>
            Vi är på god väg mot detta mål, men vi behöver nog tiden fram
            till 1995 för att kunna nå det. När vi väl har kommit dit tar
            vi sikte på målet 50 % till 1998.
          </note>
          <note type="speaker">
            Anf. 17 MARGARETA WINBERG (s)
          </note>
          <note>
            replik:
          </note>
          <note>
            Fru talman! Nej, Bengt Westerberg, vi har inte samma politik
            för att nå full sysselsättning. Där skiljer sig våra partier åt
            och för all del också regeringen och socialdemokratin. Man kan
            ju välja två vägar i den ekonomiska politiken.
          </note>
          <note>
            Man kan välja att göra som regeringen har gjort och gör, nämligen
            att prioritera inflationsbekämpning och prisstabilitet. I andra
            länder kan vi se vad det leder till. Det är väl känt att det leder
            till stor arbetslöshet, till massarbetslöshet.
          </note>
          <note>
            I stället kan man välja att prioritera full sysselsättning, och
            det har varit arbetarrörelsens mål så länge vi har funnits till.
            Vi var på god väg att lyckas när ni tog över regeringsmakten.
            Men det gick fort att nå kontinentala arbetslöshetssiffror när
            man valde den andra vägen.
          </note>
          <note>
            Det är inte sant att vi i vårt budgetalternativ prioriterar manliga
            sysselsättningar. Vi lägger exempelvis pengar på att de vårdbiträden,
            undersköterskor och städerskor som nu varslas på grund av att
            det dras åt i kommuner och landsting kan få vara kvar.
          </note>
          <note>
            I vårt budgetalternativ har vi också pengar till
          </note>
          <note>
            30 000 utbildningsplatser, som skall höja kompetensen hos de
            många kvinnor som måste gå vidare för att inte fastna på okvalificerade
            och lågt betalda arbeten.
          </note>
          <note>
            Jag vill också ta upp vårdnadsbidraget. När man började diskutera
            det sade Alf Svensson: Det blir inte så dyrt, därför att många
            kommer att välja bort barnomsorgen. 2 000 kronor är inte så mycket,
            men det är en början. Så såg han på det: Man kommer att välja
            bort barnomsorgen, och det är en början.
          </note>
          <note>
            Jag vill fråga jämställdhetsministern: En början på vad då?
          </note>
          <note>
            I mitt inledande anförande beskrev jag nämligen hur detta systemskifte,
            som drabbar kvinnor så hårt, just nu pågår.
          </note>
          <note>
            Anf. 18 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Det är alldeles riktigt att vi inte har samma politik
            för full sysselsättning.
          </note>
          <note>
            Socialdemokraterna har ju i själva verket inte någon politik
            alls för full sysselsättning.
          </note>
          <note>
            Den socialdemokratiska politiken under slutet av
          </note>
          <note>
            80-talet är den viktigaste förklaringen till den situation som
            vi befinner oss i nu. Ni misslyckades med att klara prisstabiliteten.
            Det gjorde att svenskt näringsliv prissattes ur arbetsmarknaden,
            förlorade marknadsandelar under hela 1980-talet och befann sig
            i en väldigt utsatt situation när vi gick in i den internationella
            lågkonjunkturen i början av
          </note>
          <note>
            1990-talet. Det är detta som svensk ekonomi lider av för närvarande.
          </note>
          <note>
            Men vi är på god väg att reparera de skador som ni tillfogade
            svensk ekonomi. Därför har vi trots allt anledning att se optimistiskt
            på resten av 90-talet.
          </note>
          <note>
            Men säkert är både Margareta Winberg och jag lika bekymrade över
            den aktuella situationen. Möjligen kan vi glädja oss åt att kvinnor
            inte har drabbats så hårt som männen den här gången.
          </note>
          <note>
            Jag vill gärna svara på Margareta Winbergs fråga om vårdnadsbidraget.
            Man kan ha en hel del synpunkter på detta; det vet vi ifrån många
            debatter här. Men om man upplever vårdnadsbidraget som ett hot
            mot jämställdheten, måste man känna sig minst lika bekymrad inför
            en förlängd föräldraförsäkrning.
          </note>
          <note>
            Båda dessa stödformer, som i själva verket är varandra ganska
            lika, riskerar naturligtvis att leda till att en del kvinnor väljer
            att stanna hemma under längre tid, få längre förvärvsavbrott och
            därmed minskade möjligheter på arbetsmarknaden. Det ligger alltså
            i allas intresse att göra klart för kvinnor -- för det handlar
            framför allt om dem -- att detta innebär ett visst risktagande.
            Det är angeläget att de kommer tillbaka till arbetsmarknaden.
          </note>
          <note>
            Därför har vi varit angelägna om att alla som vill skall ha rätt
            till barnomsorg från 1 års ålder. På den punkten har vi gått mycket
            längre än vad
          </note>
          <note>
            Socialdemokraterna har gjort, både före regeringsskiftet och
            i den teoretiska debatten.
          </note>
          <note>
            Socialdemokraterna har bara velat ha barnomsorg från 1,5 års
            ålder.
          </note>
          <note>
            Det är viktigt att barnomsorgen finns. Men det är också viktigt
            att visa respekt för dem som av olika skäl vill stanna hemma under
            något längre tid, och det är viktigt att de kan få ett mindre
            ekonomiskt avbräck med vårdnadsbidragets hjälp.
          </note>
          <note type="speaker">
            Anf. 19 EVA ZETTERBERG (v) replik:
          </note>
          <note>
            Fru talman! Det är alldeles utmärkt att Bengt
          </note>
          <note>
            Westerberg lyssnar på de krav som Maria-Pia
          </note>
          <note>
            Boe thius och de andra stödstrumporna ställer. De kraven är djupt
            förankrade hos många kvinnor --
          </note>
          <note>
            och män -- i vårt land.
          </note>
          <note>
            Problemet är att regeringen talar vackert om jämställdheten men
            i praktiken har gjort mycket för att försämra den. Jag vet inte
            när Bengt
          </note>
          <note>
            Westerberg infann sig här efter händelsen med det nedfrysta flygplanet,
            så jag kan nämna det som jag och Margareta Winberg tidigare tog
            upp angående dessa försämringar.
          </note>
          <note>
            Det gällde naturligtvis vårdnadsbidraget och sänkningen av nivån
            i föräldraförsäkringen. Det gällde också arbetslösheten, som nyss
            diskuterades.
          </note>
          <note>
            Den har ännu inte fullt ut drabbat kvinnor, men om regeringens
            planer fullföljs kommer den i hög grad att drabba just kvinnor
            inom kommun och landsting.
          </note>
          <note>
            Ändringen av arbetsskadebegreppet gör att kvinnor med förslitningsskador
            inte i samma utsträckning som hittills kan hävda arbetsskada.
          </note>
          <note>
            Det finns alltså en rad olika förslag som regeringen har lagt
            fram för att försämra för kvinnor och för jämställdheten. Därför
            vill jag ställa några konkreta frågor om en del av detta till
            Bengt
          </note>
          <note>
            Westerberg.
          </note>
          <note>
            Visst är en pappamånad jättebra; vi stöder förslaget fullt ut.
            Men varför sänks föräldraförsäkringen för att bekosta den? Vi
            vet ju att Bengt Westerberg själv inte har varit positiv till
            det. Det kan inte leda till annat än att färre pappor är villiga
            att ta ut ledighet, precis som Bengt Westerberg var inne på.
          </note>
          <note>
            Jag undrar också med anledning av den kommande propositionen
            på jämställdhetsområdet: Hur kommer det sig att JämO har så små
            resurser? Hur skall man kunna genomföra det som
          </note>
          <note>
            Löneskillnadsutredningen har pekat på? Och vad säger Bengt Westerberg
            om vårt förslag om en modell som den i Canada med arbetsvärdering
            för stora företag?
          </note>
          <note>
            Anf. 20 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Jag vill först ta upp föräldraförsäkringen. Det är
            alldeles riktigt att vi har känt oss mycket tveksamma till en
            sänkning av ersättningsnivån. Men för några veckor sedan kunde
            vi konstatera att Socialdemokraterna, där
          </note>
          <note>
            Margareta Winberg i hög grad har varit pådrivande, har belutat
            att föreslå en sänkning från
          </note>
          <note>
            90 % till 80 %. Då stod vi tillsammans med
          </note>
          <note>
            Vänsterpartiet ensamma kvar vid uppfattningen om 90 %. I längden
            skulle det naturligtvis inte var möjligt för oss två att hävda
            denna uppfattning mot en mycket stor riksdagsmajoritet på ungefär
            85 %.
          </note>
          <note>
            Det finns en risk i detta. Men jag tror inte som Eva
          </note>
          <note>
            Zetterberg att det med nödvändighet leder till att färre pappor
            utnyttjar föräldraförsäkringen. Den tillfälliga föräldrapenning
            som pappor kan få ut i samband med barns födelse, de tio pappadagarna,
            ersätts bara med 80 % i dag men utnyttjas av mer än 80 % av papporna.
            Det känns ändå ganska lovande.
          </note>
          <note>
            När vi nu, i alla fall i regeringen, har fått igenom förslaget
            om att en pappamånad och en mammamånad skall ersättas med 90 %
            så känner jag mig ganska hoppfull om att den sammantagna effekten
            skall bli ett ökat utnyttjande av föräldraförsäkringen från pappornas
            sida.
          </note>
          <note>
            Eva Zetterberg efterlyser också ökade resurser till
          </note>
          <note>
            Jämställdhetsombudsmannen. Jag instämmer till fullo i detta och
            återkommer snart till riksdagen med förslag om att Jämställdhetsombudsmannen
            skall få ökade resurser.
          </note>
          <note type="speaker">
            Anf. 21 EVA ZETTERBERG (v) replik:
          </note>
          <note>
            Fru talman! Jag har svårt att förstå Bengt
          </note>
          <note>
            Westerbergs tveksamhet inför att vara ensam med
          </note>
          <note>
            Vänsterpartiet om ett förslag som håller politiskt.
          </note>
          <note>
            Från vår sida har vi alltid stött sakligt underbyggda förslag,
            oavsett från vilket parti de kommer. Jag trodde inte att sällskapet
            skulle genera Bengt
          </note>
          <note>
            Westerberg på det viset, när nu
          </note>
          <note>
            Socialdemokraterna beklagligtvis har gått ifrån sin tidigare
            inställning till föräldraförsäkringens ersättningsnivå.
          </note>
          <note>
            Jag skulle vilja kommentera frågan om JämO. Det är alldeles tydligt
            att det behövs mer resurser. Jag frågade Bengt Westerberg vad
            han anser om vårt förslag angående lagstiftningen i Canada --
            som är ett föredöme på området. Är ni villiga att titta på förslaget
            innan ni skriver propositionen? Det vore välkommet.
          </note>
          <note>
            Bengt Westerberg tog också upp frågan om representationen i statliga
            styrelser och i näringslivet. Vi har i en motion krävt att börsnoterade
            företag skall redovisa styrelsens sammansättning vad gäller kön
            och vissa planer på förändringar. I vilken mån är man från regeringens
            sida villig att ta med de funderingarna och förslagen i en kommande
            proposition om jämställdheten?
          </note>
          <note>
            Anf. 22 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Låt mig konstatera att även om
          </note>
          <note>
            Vänsterpartiet och Folkpartiet är överens, utgör vi inte mer
            än ungefär 15 % av ledamöterna i denna kammare. Det är svårt att
            hävda en uppfattning som bara dessa två partier omfattar.
          </note>
          <note>
            Jag kan inte lagstiftningen i Canada i detalj. Jag vet att den
            är intressant. Lena Svenaeus, vår nya jämställdhetsombudsman,
            har varit arbetsmarknadsattaché under några år i Canada och har
            studerat denna lagstiftning. Jag hoppas att vi skall kunna tillgodogöra
            oss hennes kunskaper i det fortsatta arbetet på området.
          </note>
          <note>
            Vidare har vi frågan om representationen i näringslivet. Utredningen
            om mäns föreställningar om kvinnor och chefsskap har överlämnats
            till mig.
          </note>
          <note>
            Den är utförd av jämställdhetsombudsmannen och med medverkan
            av kvinnor och män som har arbetat med sådana frågor under flera
            år. Där finns en del förslag som kommer att behandlas i jämställdhetspropositionen
            som skall läggas fram för riksdagen i slutet av februari. Jag
            instämmer helt och hållet i ambitionen att vi måste se till att
            det blir fler kvinnor i styrelsen, i de privata företagen och
            på chefsnivå i hela det privata näringslivet.
          </note>
          <note type="speaker">
            Anf. 23 STEFAN KIHLBERG (nyd) replik:
          </note>
          <note>
            Fru talman! Det kanske förvånar församlingen, men jag instämmer
            gärna i uttrycket hela lönen, halva makten och delat ansvar hemma.
            Men jag konstaterar att jag har misslyckats i min egen familj.
            Jag har inte hela lönen. Min kära hustru tar hand om den. Jag
            har bara veckopeng. Jag har inte ens halva makten. Vi har tre
            barn. Vi har misslyckats med maktfördelningen. Det är 60 %
          </note>
          <note>
            kvinnor och 40 % män. Men vi upplever inte problemet som ett
            problem.
          </note>
          <note>
            Det hela handlar inte om symmetri 50--50. Det handlar om respekt
            för varandra. Där har vi inga problem. Vi har inte heller problem
            med det delade ansvaret hemma.
          </note>
          <note>
            Jag upprepar: Astras forskningslaboratorier i
          </note>
          <note>
            Södertälje är våldsamt kvinnodominerade, även på chefsnivå. Är
            det ett jämställdhetsproblem? Bofors forskningslaboratorier är
            precis tvärtom, dvs.
          </note>
          <note>
            våldsamt mansdominerade. Är det ett problem?
          </note>
          <note>
            Jag tycker att det är intressant att diskutera vad det beror
            på att kvinnor väljer olika yrken. Varför väljer kvinnliga civilingenjörer
            mycket hellre biokemiska eller biologiska inriktningar än elektroniska
            eller liknande? Då tycker jag att man kommer in i en diskussion
            värd namnet.
          </note>
          <note>
            Kära jämställdhetsminister. Jag sade inte att det är
          </note>
          <note>
            50--50 i USA. Jag sade att det var i amerikanska banker. Bank
            of America -- världens största bank, åtminstone för några år sedan
            -- har 50 % kvinnor på sina chefsbefattningar.
          </note>
          <note>
            Det är inte medvetenheten som är problemet. Jag tror att vi alla
            är medvetna om problemet.
          </note>
          <note>
            Problemet är att vi är oense om medtoderna och att det finns
            olika värderingar om vad som är jämställdhet.
          </note>
          <note>
            Min fråga till jämställdhetsministern är följande.
          </note>
          <note>
            Är en hemarbetande kvinna jämställd, dvs. en kvinna som har valt
            att vara hemma och ta hand om barnen? Hon har ingen inkomst. Han
            är fullständigt beroende av mannens inkomster. Är hon jämställd?
          </note>
          <note>
            Anf. 24 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Den sista frågan är fullständigt omöjlig att besvara
            generellt. Låt oss titta tillbaka på det svenska samhället på
            den tiden majoriteten av gifta kvinnor med barn arbetade i hemmet
            och var beroende av bidrag från sina män. Jämför deras möjligheter
            med männens möjligheter senare i livet. Det råder inget tvivel
            om att det då inte rådde jämställdhet mellan dessa två grupper.
          </note>
          <note>
            Den kvinna som väljer att stanna hemma flera år har betydligt
            sämre möjligheter senare i livet. Det har också visat sig att
            de kvinnor som är hemma flera år möter sådana svårigheter och
            trivs mindre bra på arbetsmarknaden när de väl kommer ut än de
            kvinnor som också under småbarnsåren har valt att förvärsarbeta.
          </note>
          <note>
            Låt oss beskriva en kategori av kvinnor, nämligen kvinnor som
            väljer att stanna hemma under många år när barnen är små. Deras
            möjligheter till ett jämställt liv är betydligt sämre än för dem
            som väljer att fortsätta att hålla kontakt med arbetsmarknaden
            under småbarnsåren.
          </note>
          <note>
            Det behöver inte vara något bekymmer att Astras laboratorier
            domineras av kvinnor och att Bofors laboratorier domineras av
            män. Men däremot är det ett problem när vi ser ett tydligt mönster
            i hela samhället. Det kan vara att på chefsnivå i näringslivet
            finns nästan bara män. Det är ett problem när vi ser ett tydligt
            mönster att män rekryterar män, att kvinnor slås ut och stöter
            på ett glastak. Det är ett problem när kvinnor inte får möjlighet
            att ta sig fram i näringslivet. Det är också ett problem för samhället.
            Det innebär ett sämre utnyttjande än möjligt av de resurser som
            finns. Vi utnyttjar inte de kvinnliga resurserna tillräckligt
            bra i det svenska samhället. Det skulle vara bra för
          </note>
          <note>
            Sverige och svensk samhällsekonomi om vi utnyttjade kvinnor bättre
            än vad vi gör för närvarande.
          </note>
          <note type="speaker">
            Anf. 25 STEFAN KIHLBERG (nyd) replik:
          </note>
          <note>
            Fru talman! Jag vänder mig i grunden mot den basvärdering som
            ligger i jämställdhetsbegreppet, nämligen att man inte kan vara
            jämställd om man inte förvärsarbetar. Jag tycker att det är kränkande.
          </note>
          <note>
            Det innebär att kvinnor eller män inte kan vara jämställda i
            samhällen som inte har vår calvinska arbetskultur. Jag tycker
            att det är ett oändligt mycket djupare begrepp än så.
          </note>
          <note>
            Vidare har vi frågan om chefer. Jag har jobbat civilt med denna
            fråga. Kvinnor är generellt sett, med de krav som ställs i dagens
            samhälle, ofta mycket bättre chefer. I det gamla, diktatoriska
            peka-medhela-handen-ledarskapet var män bra. Men med dagens mål-
            och relationsorienterade sätt att leda är kvinnor ofta mer framgångsrika.
            Jag vet att många män blir skräckslagna när de ser kvinnorna komma.
          </note>
          <note>
            Men fortfarande är ett av problemen att många kvinnor avstår.
            Det beror på de uppoffringar som krävs. Att ha en chefspost på
            toppnivå är ett fruktansvärt krävande jobb. Jag tycker att det
            är en utmärkt lösning -- det tycker Maria Leissner också, vi är
            väldigt överens på den punkten -- att ge förvärsarbetande män
            och kvinnor en chans att slippa detta helvetes dubbelarbete. Förlåt
            att jag svor. Men det är så. De upplever ett inferno. Låt dem
            få köpa tjänsterna. Låt dem ha butlers, pigor, privatchaufförer
            och drängar. Varför är det så hotfullt? Varför är det så kränkande?
            De blir också jämställda. De får också en förvärsinkomst.
          </note>
          <note>
            Men denna diskussion går knappast att föra i
          </note>
          <note>
            Sverige. Då blir det den s.k. pigdebatten. Det är ett bottenmärke
            i modern tid och kränkande mot män och kvinnor. Då får man vidare
            höra att de skall välja bort barnomsorg. Nej, man väljer bort
            institutionell barnomsorg och väljer kanske i stället äkta omsorg,
            kärlek och omtanke om sina barn.
          </note>
          <note>
            Anf. 26 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Först och främst tycker jag att en viktig del i jämställdhetsarbetet
            är att både kvinnor och män skall kunna försörja sig själva. Denna
            rättighet till försörjning är ett mycket viktigt inslag. För att
            det skall kunna förverkligas är det nödvändigt att man är beredd
            att dela på ansvaret för hem och barn.
          </note>
          <note>
            Stefan Kihlberg säger att kvinnor är bättre chefer.
          </note>
          <note>
            Detta understryker vad jag säger. Bristen på kvinnliga chefer
            är en stor förlust för Sverige som nation. Vi skulle vinna mycket,
            samhällsekonomiskt och på annat sätt, om vi hade fler kvinnor
            på sådana positioner.
          </note>
          <note>
            Vidare säger Stefan Kihlberg att för att underlätta för kvinnor
            och män skall de få slippa dubbelarbete. Man kan inte slippa arbetet
            med hem och barn. Barnen behöver naturligtvis sina föräldrar.
            Det handlar om fördelningen av arbetet mellan kvinnor och män.
            Den faktiska situationen i dag är att kvinnor tvingas att vara
            mycket flexibla.
          </note>
          <note>
            Kvinnor får ta ansvar för hem och barn och för försörjning och
            arbete, medan männen när barnen kommer till världen fortsätter
            som och ingenting har hänt. Det är de förhållanden vi måste förändra
            i det svenska samhället.
          </note>
          <note>
            Personligen tycker jag att det finns mycket starka invändningar
            mot det Vinellska förslaget. I det svenska skattesystemet har
            vi en grundprincip som innebär att utgifter som är nödvändiga
            för inkomstens förvärvande får dras av men däremot inte utgifter
            för privat konsumtion.
          </note>
          <note>
            Vi skall hålla fast vid den principen. Det är den enda rimliga
            princip som man kan hävda i det svenska skattesystemet. Det tycker
            egentligen utredaren Vinell, men av någon outgrundlig anledning
            har han ändå valt att lägga fram detta förslag.
          </note>
          <note>
            Anf. 27 CHARLOTTE CEDERSCHIÖLD
          </note>
          <note>
            (m):
          </note>
          <note>
            Fru talman! Möjlighet att fritt forma sitt liv är ett eftersträvansvärt
            mål för kvinnor såväl som för män. Det är långt kvar innan det
            målet kan förverkligas. Samtidigt är vi beroende av varandra.
          </note>
          <note>
            Tillvaron är inte svart eller vit; den är inte så enkel.
          </note>
          <note>
            Framför allt är den olik för var och en av oss.
          </note>
          <note>
            En del tror att kvotering är allena saliggörande, medan andra
            tror mer på kompetensutveckling. Vi moderater har alltid tagit
            ställning för höjd kompetens och konkurrens. Det har lett till
            att moderata kvinnor går bra i våra provval.
          </note>
          <note>
            Storstadsregionerna går före i denna allt kvinnovänligare trend.
            Moderaterna har fler kvinnliga kommunstyrelseordförande än övriga
            partier tillsammans. 40 % av våra kommunalråd i
          </note>
          <note>
            Stockholms län är kvinnor. Våra kvinnor har ordförandeposten
            i landets tre största parlamentariska församlingar.
          </note>
          <note>
            Vi tror inte att det hjälper att kvotera fram kvinnor om man
            inte hunnit få den erfarenhet som krävs för uppdraget. Tvärtom
            ser vi gärna att kvinnorna tar chanser när de får dem, att de
            skaffar sig den kompetens som behövs och därmed blir valda.
          </note>
          <note>
            Visst behöver mycket göras när det gäller att stötta, utveckla
            och skapa möjligheter. Men det går i alla fall framåt.
          </note>
          <note>
            Det är heller inte riktigt bra för landet med ständigt nya medieproducerade
            partier. Det senaste tillskottet, Kvinnolistan, utgör inget undantag.
          </note>
          <note>
            Under åratal har i denna kammare beslutats om fler utgifter än
            vi haft råd med, och därför har vi nu en ekonomisk situation som
            kräver partier som är beredda att ta ansvar. Den turbulens som
            nu uppstått i riksdagen beror just på att denna fråga blivit skärningspunkten
            i ett parti. Om turbulensen breder ut sig och parlamentet får
            beslutsvånda, drabbas vi alla genom försvagat internationellt
            förtroende för Sverige. Den goda utvecklingen av kronkursen riskerar
            då att skadas.
          </note>
          <note>
            Medier med samhällsansvar borde mer koncentrera sina resurser
            på politiker som talar om blod, svett och tårar än på dem som
            vidareutvecklar det jultomteteorem som vi redan sett misslyckas!
          </note>
          <note>
            Det är just bristen på realism som är så framträdande i Kvinnolistans
            önskelista eller s.k.
          </note>
          <note>
            partiprogram.
          </note>
          <note>
            Felet med den politik som bedrevs på jämställdhetens område under
            många år var att den grundade sig på föreställningen att jämställdheten
            var genomförd, eller nästan genomförd.
          </note>
          <note>
            Inskränkningen av JämO:s tillsyn till en knapp tiondel av arbetsmarknaden,
            dvs. endast till arbetsplatser som saknar kollektivavtal har kritiserats
            hårt av oss moderater. Vi har velat ge resurser för att driva
            jämställdhetsärenden även inom kollektivavtalsområdet. En JämO
            utan verktyg fyller föga funktion.
          </note>
          <note>
            När det fattades beslut om den nya jämställdhetslagen försökte
            vi moderater att få in även sextrakasserierna, men det förslaget
            föll på grund av juridiska betänkligheter. Men nog skulle det
            bättre behöva belysas om brottsbalken här är till fyllest.
          </note>
          <note>
            Sedan länge har vi drivit EU:s regelverk för lika lön. Vid lönesättningen
            skall man bl.a. ta hänsyn till den anställdes utbildning, erfarenhet,
            ansvar, arbetsinsats och situation. Både gamla JämO och nya JämO
            stöder många av dessa moderata förslag.
          </note>
          <note>
            Facket har fått ta hand om jämställdhetsfrågan på de flesta arbetsplatser.
            Frågan är om det resultatet är alldeles lyckat. Snarare vore det
            av värde om
          </note>
          <note>
            JämO kunde får mer erarenhet av jämställdhetsärenden innan det
            blir aktuellt att driva jämställdhetsärenden i EG-domstolen. Då
            måste JämO:s kompetens vidgas.
          </note>
          <note>
            Det räcker att läsa SoU 1994:3 Mäns föreställningar om kvinnor
            och chefskap för att man skall inse att förmågan att ta till vara
            befintlig kvinnlig kompetens är föga utvecklad, med de ekonomiska
            konsekvenser detta får. Enkelt uttryckt: Män ser män. Men kvinnor
            ser både män och kvinnor. Det framgår tydligt i denna utredning.
          </note>
          <note>
            De största jämställdhetsfrågorna ligger sannolikt inte i jämställdhetslagstiftningen.
            Attityder, samhällsanda och arbetsmöjligheter avgör så mycket
            mer. Många lagstiftningar berörs. En av de känsligaste, när det
            gäller synen på kvinnan, är naturligtvis hur lagen skyddar henne
            vid sexuella övergrepp. Det har aldrig varit moderat politik att
            släppa ut våldtäktsmän efter halva tiden. I
          </note>
          <note>
            konflikten mellan den våldtagna kvinnan och våldtäktsmannen har
            vi moderater alltid tagit kvinnans parti och prioriterat hennes
            skydd.
          </note>
          <note>
            Vi har framför oss ett viktigt beslut att fatta om jämställdheten,
            nämligen pensionsfrågan.
          </note>
          <note>
            Moderata kvinnor har i decennier drivit frågan om delad pension.
            Den dag pensionerna i familjen delas, dvs. är gemensamma precis
            som möbler och annat giftorättsgods får kvinnors arbete en verklig
            uppvärdering, både på arbetsmarknaden och i hemmet.
          </note>
          <note>
            Pension betraktas som uppskjuten lön och borde egentligen ha
            samma ställning som det som köps för lönen i familjen. Nu föreslås
            en möjlighet att dela pensionen i de familjer som så önskar. Men
            man kunde kanske tycka att giftorätt borde vara norm även på pensionssidan,
            detta i all synnerhet som
          </note>
          <note>
            15/30-årsreglerna föreslås ändras till livslångt intjänande.
          </note>
          <note>
            Canada är verkligen ett föredöme i jämställdhetsfrågor. I Canada
            delas pensionspoängen om någon av parterna så önskar.
          </note>
          <note>
            Skulle det kanske kunna bli nästa steg i utvecklingen mot ett
            rimligare pensionsskydd?
          </note>
          <note>
            Det är dags att sluta lagstifta som om jämställdheten redan vore
            här. Det gäller att lagstifta så att det stimulerar till ett jämställt
            beteende. Men den som då gör misstaget att tro att alla kvinnor
            vill leva på samma sätt riskerar att delvis hämma jämställhetens
            utveckling.
          </note>
          <note>
            Åtgärderna måste innebära att det hålls öppet för olika sätt
            att leva, arbeta och ordna sin barnomsorg och att de inte hindrar
            personliga lösningar för den som har speciella arbetstider eller
            speciella personliga förhållanden.
          </note>
          <note type="speaker">
            Anf. 28 MARGARETA WINBERG (s)
          </note>
          <note>
            replik:
          </note>
          <note>
            Fru talman! Jag såg Charlotte Cederschiöld på
          </note>
          <note>
            TV 4 härommorgonen. Hon talade där om hur jämställt det är i
            Moderata samlingspartiet och om hur många kvinnor som skulle komma
            in i riksdagen nästa period. Det är bra. Det behövs.
          </note>
          <note>
            Moderaterna är nämligen näst sämst i riksdagen vad gäller kvinnorepresentation,
            därefter kommer
          </note>
          <note>
            Ny demokrati. Moderaternas kvinnorepresentation utgör 24 %. Ny
            demokrati har rekord med 13 %.
          </note>
          <note>
            I andra tidningar kan man läsa att i
          </note>
          <note>
            Kristianstadskretsen i Skåne är det Bo, Wiggo och
          </note>
          <note>
            Ingvar som toppar listan. I Norra Älvsborg är det
          </note>
          <note>
            Arne och Stig som toppar listan; den tredje personen är en kvinna,
            som sannolikt inte kommer in. I mitt eget distrikt kan jag notera
            hur man byter en kvinna mot en man osv. Då blir Charlotte
          </note>
          <note>
            Cederschiölds påstående inte så självklart för mig längre. Det
            vore intressant att få höra en kommentar till detta.
          </note>
          <note>
            Charlotte Cederschiöld talar om Sverige och om regeringen och
            om hur viktigt det är med anseendet utomlands. Jag hållar med
            om att det är väldigt viktigt för ett land att bedriva en ekonomisk
            politik som gör att man får gott anseende utomlands.
          </note>
          <note>
            Frågan är: Har denna regering gjort det? Har denna regering,
            med ett budgetunderskott på nära
          </note>
          <note>
            200 miljarder kronor och med en skenande statsskuld visat upp
            en sådan bild utomlands? Ger
          </note>
          <note>
            OECD:s senaste rapport belägg för att Sverige i ett internationellt
            sammanhang är så bra? Det vore intressant med en kommentar till
            detta, Charlotte
          </note>
          <note>
            Cederschiöld.
          </note>
          <note>
            Resonemanget som förs vad gäller delad pensionspoäng är litet
            lustigt. För oss socialdemokrater är det självklart att om man
            är en individ i den aktiva arbetsåldern, med rätt och ansvar att
            försörja sig själv, skall detta gälla även pensionen. När man
            är ute i arbetslivet delar man inte på lönen; man bestämmer möjligen
            tillsammans vad man skall köpa för lönen. Precis på samma sätt
            bör man göra med pensionen. Det förslag som ligger på riksdagens
            bord är ju i och för sig ganska harmlöst. Kvinnor lever ju litet
            längre än män, och därför får män dela med sig litet extra av
            pensionspoängen. Jag tror därför inte att detta är något större
            problem. Men själva principen vore intressant att diskutera.
          </note>
          <note>
            Anf. 29 CHARLOTTE CEDERSCHIÖLD
          </note>
          <note>
            (m) replik:
          </note>
          <note>
            Fru talman! Det vore mig fjärran att påstå att
          </note>
          <note>
            Moderata samlingspartiet har flest kvinnor i riksdagen. Det har
            jag aldrig påstått, vare sig i TV
          </note>
          <note>
            eller här i kammaren.
          </note>
          <note>
            Vad jag däremot har försökt visa på är den utveckling som vi
            har med fler kvinnor på olika områden. Det gäller även i riksdagen.
            I TV
          </note>
          <note>
            framhöll jag särskilt storstadsområdena, vilket jag gjorde även
            här i kammaren.
          </note>
          <note>
            Jag skulle kunna ta Stockholm, Göteborg och
          </note>
          <note>
            Malmö som exempel. Vid de tre senaste provvalen har kvinnorna
            besatt de tre eller fyra första platserna av de fem första i Stockholm.
            I Göteborg är två kvinnor först, och även i Malmö går det väldigt
            bra för kvinnorna. Jag skulle även kunna nämna Dalarna, och det
            finns även mindre områden där det är på det här sättet. Men framför
            allt går storstadsområdena i spetsen.
          </note>
          <note>
            Jag säger inte att detta är tillräckligt bra, men vi är på väg.
            Det är uppenbart att många av de moderata medlemmarna klarar att
            skilja på män och kvinnor och alltså att rösta på kvinnor. Utvecklingen
            går i den riktning som vi vill, även om vi naturligtvis inte är
            ända framme. Det handlar om utveckling, och det sker inte över
            en natt.
          </note>
          <note>
            Margareta Winberg tog upp ekonomin. Hon sitter i ett glashus,
            med hänsyn till vad hon nyss sade.
          </note>
          <note>
            Hon tog som ett negativt exempel att vi försöker få en sund ekonomi
            i det här landet. Hon framhöll inflation, en ekonomi som leder
            till hög arbetslöshet, som någonting positivt. Det är just den
            ekonomin som har lett till att vi har hamnat i den här situationen.
          </note>
          <note>
            Det är inte alls så, som Margareta Winberg sade, att problemen
            uppkom när den borgerliga regeringen tillträdde. Arbetslösheten
            exploderade, och därför förlorade Socialdemokraterna det förra
            valet. Investeringar flyttades utomlands under den socialdemokratiska
            perioden, och därför ökade arbetslösheten.
          </note>
          <note type="speaker">
            Anf. 30 MARGARETA WINBERG (s)
          </note>
          <note>
            replik:
          </note>
          <note>
            Fru talman! Jag påstod inte att jag hade hört
          </note>
          <note>
            Charlotte Cederschiöld säga att Moderaterna var bäst. Jag tyckte
            bara att det var märkligt att hon fick så lång tid i TV. Man kunde
            lätt få uppfattningen att det var något unikt med Moderata samlingspartiets
            kvinnorepresentation. Nu nyanserade hon detta litet grand.
          </note>
          <note>
            Jag vill bara påpeka för Charlotte Cederschiöld att
          </note>
          <note>
            Sverige består av mer än Stockholm, Göteborg och
          </note>
          <note>
            Malmö. Landet finns även utanför dessa städer. Jag antar att
            ni får ett och annat mandat även där --
          </note>
          <note>
            även om jag hoppas att ni inte får något. Jag ville därför ha
            en kommentar till de tidningsartiklar som redovisar att flera
            män toppar listorna och att kvinnor från andra delar av landet
            riskerar att inte komma med.
          </note>
          <note>
            När det gäller ekonomin blandar Charlotte
          </note>
          <note>
            Cederschiöld ihop inflationsbekämpning och målet om full sysselsättning.
            Det är två olika ekonomiska teorier. Man kan välja att prioritera
            full sysselsättning. Det kan ibland ske till priset av en något
            förhöjd inflation, och då får man försöka att komma till rätta
            med det. Jag hann inte utveckla detta i debatten med Bengt Westerberg.
          </note>
          <note>
            Det här var precis vad den socialdemokratiska regeringen försökte
            göra i slutet av 80-talet, när vi fick till stånd ett stabiliseringsavtal,
          </note>
          <note>
            Rehnbergavtalet, och en uppgörelse om jordbrukspolitiken. De
            här båda sakerna skulle dämpa inflationen, och samtidigt kunde
            vi hålla arbetslösheten i schack. När ni tog över regeringsmakten,
            Charlotte Cederschiöld, var arbetslösheten mellan 2 och 3 %, och
            i dag är den som bekant väsentligt högre.
          </note>
          <note>
            Anf. 31 CHARLOTTE CEDERSCHIÖLD
          </note>
          <note>
            (m) replik:
          </note>
          <note>
            Fru talman! Oavsett vad Margareta Winberg tycker är intressant
            i fråga om storstäder och land, var det så att man på TV tyckte
            att det var intressant att moderata kvinnor stod sig så bra i
            storstadsområdena. Man gjorde programmet därför att man hade upptäckt
            att moderata kvinnor klarade sig alldeles utmärkt, utan kvotering
            eller andra insatser. Vi satsar på kompetensutveckling och utbildning,
            och det lönar sig. Det var det som uppmärksammades i TV.
          </note>
          <note>
            När det gäller förhöjd inflation har vi helt olika syn på vart
            det leder. Att tro att förhöjd inflation i längden skulle kunna
            leda till låg arbetslöshet är fel.
          </note>
          <note>
            Som vanligt har Socialdemokraterna en mycket kortsiktig politik
            -- kanske fram till valet -- men sedan kommer eftertankens kranka
            blekhet. Det går nämligen inte i längden att driva inflationspolitik
            och tro att det kommer att leda till full sysselsättning. Jag
            tror att Socialdemokraterna får tänka om. När man hör Socialdemokraterna
            diskutera med sina europeiska vänner inser man också att de kommer
            att få nyansera sin syn.
          </note>
          <note type="speaker">
            Anf. 32 KARIN STARRIN (c):
          </note>
          <note>
            Fru talman! Jag vill börja med att citera Kjerstin
          </note>
          <note>
            Dellert, som var hos oss 180 centerkvinnor i går när vi genomförde
            ett kvinnokonvent. Hon sade så här:
          </note>
          <note>
            ''Livets mening är att förändra och att förändras.''
          </note>
          <note>
            Samhället förändras ständigt. Men rätt förändringar kräver att
            också kvinnor skall finnas med där besluten fattas.
          </note>
          <note>
            Jag vill påstå att 1994 års val kommer att bli ett trovärdighetsval.
            Kommer partierna verkligen att leva upp till det som man nu pratar
            vitt och brett och vackert om? Detta gäller alla nomineringar.
          </note>
          <note>
            Det finns fortfarande nämnder och styrelser där inte en enda
            kvinna är representerad. Det kan vi inte acceptera. Många har
            redan tidigare sagt att näringslivet måste skärpa sig, så jag
            skall inte utveckla det mer än att noga understryka det.
          </note>
          <note>
            Makt kan mätas på många olika sätt. Om man lägger ihop alla församlingar
            där beslut fattas som berör andra människor, kan man se att kvinnor
            har
          </note>
          <note>
            13 % av den totala makten. Det måste slås fast att det inte är
            bra, och vi måste naturligtvis ändra på det.
          </note>
          <note>
            Vi är i Sverige stolta över att vi har en hög förvärvsfrekvens.
            Det har varit relativt lätt att uppnå i expansiva tider och i
            högkonjunktur. Men det är nu som det gäller. Kvinnorna får inte
            vara enbart en arbetskraftsreserv i högkonjunktur.
          </note>
          <note>
            En stor del av framtidens arbeten kommer att finnas inom tjänstesektorn,
            både offentlig och privat sektor. En rad möjligheter till eget
            företagande växer fram som alternativ i den offentliga tjänstesektorn.
          </note>
          <note>
            I takt med förändringar och rationaliseringar, både på det offentliga
            och på det privata området, försvinner många traditionella kvinnojobb.
            Det gäller ofta äldre kvinnor, som har arbetat länge med arbetsuppgifter
            som nu blir omoderna. Det är angeläget att dessa kvinnor nu får
            utbildning, så att de kan vara med och konkurrera på den totala
            arbetsmarknaden, vara med och slåss om alla jobb.
          </note>
          <note>
            Utbildningsvikariat är ett sätt att höja kompetensen och skapa
            jobb även i fortsättningen.
          </note>
          <note>
            De konjunktursvängningar som vi i dag ser på arbetsmarknaden
            har lett till en stor obalans.
          </note>
          <note>
            Medan många människor går arbetslösa har andra väldigt mycket
            övertid. Med en annan fördelning av arbetstiden skulle det bli
            fler arbetstillfällen. Detta är oerhört viktigt. Om vi räknade
            om all övertid i dag, skulle ungefär 50 000 nya jobb kunna fixas.
          </note>
          <note>
            Flexibla arbetstider blir allt vanligare, även i kombination
            med olika jobb. Alla lokala försök som har gjorts, enligt de anställdas
            önskemål, visar på ökad trivsel, ökad effektivitet och ökad produktion.
            Både arbetsgivare och arbetstagare tjänar på sådana här system.
          </note>
          <note>
            Målet måste långsiktigt vara att vi strävar efter sex timmars
            arbetsdag eller 30 timmars arbetsvecka.
          </note>
          <note>
            Därför behövs en ny arbetstidsutredning, som har som direktiv
            att fixa ytterligare jobb.
          </note>
          <note>
            Vi har i debatten hört en hel del om att löneskillnaderna ökar,
            och det kan vi inte acceptera. Olika företrädare för SAF håller
            inte ens en gång med om att det finns löneskillnader, så vi har
            inte kommit speciellt långt i debatten.
          </note>
          <note>
            Det krävs omfördelningar av den befintliga lönepotten. Det är
            ett väldigt tufft steg att ta. När det egentligen inte finns några
            utrymmen alls för löneökningar måste vi välja omfördelningar.
            Här har facken en oerhört viktig uppgift när det gäller att hjälpa
            till att skapa förståelse för kvinnors orättvist låga löner. För
            det krävs ett arbetsvärderingssystem. Ett sådant har man tagit
            fram i Canada, och på det sättet har man där verkligen lyckats.
          </note>
          <note>
            Vi tar kvinnors otålighet på allvar. Vi har under allmänna motionstiden
            lämnat in en omfattande motion med 56 krav som syftar till förändringar
            i riktning mot jämställdhet. Kvinnor och män måste ha rättigheter,
            skyldigheter och möjligheter att dela på ansvaret både hemma och
            i arbetslivet.
          </note>
          <note type="speaker">
            Anf. 33 MARGARETA WINBERG (s)
          </note>
          <note>
            replik:
          </note>
          <note>
            Fru talman! Jag har läst motionen med alla kraven,
          </note>
          <note>
            Karin Starrin, och den är mycket imponerande.
          </note>
          <note>
            Den omfattar allt från småskalig livsmedelsproduktion till sambandet
            kyrka--stat.
          </note>
          <note>
            Den spänner alltså över stora fält. Jag skall senare återkomma
            till ett par av de fälten.
          </note>
          <note>
            Karin Starrin sade att årets val blir ett trovärdighetsval. Det
            är alldeles riktigt. Och jag tror inte att trovärdigheten bara
            ligger i en jämn fördelning mellan kvinnor och män, även om det
            är nog så viktigt. Det handlar faktiskt om vilken politik de olika
            partierna står för, och där har vi ju facit från de gångna tre
            åren.
          </note>
          <note>
            Om man tar listan med önskemål från de kvinnor som står utanför
            de politiska partierna och jämför den med vad den nuvarande regeringen
            har åstadkommit och vad den vill åstadkomma är resultatet inte
            så uppmuntrande. Det går helt enkelt på tvärs mot deras önskemål.
            Är det för de kvinnor som finns utanför Riksdagshuset som man
            skall framstå som trovärdig får man nog ändra politiken.
          </note>
          <note>
            Det handlar om vårdnadsbidraget, som inte alls går ihop med det
            som Karin Starrin sade om att kvinnor inte skall vara en arbetskraftsreserv.
            Det handlar om en annan sak som Karin Starrin inte tog upp men
            som jag vill diskutera med henne:
          </note>
          <note>
            skattesubventionerade pigor. När det förslaget framfördes tog
            Helena Nilsson på Gotland kraftigt avstånd från det och talade
            om en återgång till gamla tider. Karin Starrin däremot talade
            några veckor senare -- jag minns inte om det var i tidningen eller
            i TV -- om att det skulle vara väldigt skönt att på fredagen komma
            hem till ett städat hem och bara behöva pynta och lägga på några
            rena dukar. Var står Centern i den här frågan?
          </note>
          <note>
            Hur skall vårdnadsbidraget finansieras? Det har vi inte diskuterat
            här i dag, men eftersom
          </note>
          <note>
            Centerpartiet ingår i regeringsunderlaget så kanske ni har någon
            idé om det. Vilken roll kommer Ny demokrati att få spela i den
            debatten?
          </note>
          <note type="speaker">
            Anf. 34 KARIN STARRIN (c) replik:
          </note>
          <note>
            Fru talman! Med uttalandet att det här valet kommer att bli ett
            trovärdighetsval menar jag naturligtvis den totala uppläggningen.
            Jag talade om representationen, men naturligtvis är innehållet
            i politiken också oerhört viktigt för mig. Där tycker jag att
            vi för kvinnors talan, Margareta Winberg. Vi betonar en rättvis
            fördelning -- det är ett huvudkrav för mig.
          </note>
          <note>
            Margareta Winberg kopplade det genast till frågan om vårdnadsbidraget
            och frågade hur det kan gå ihop med uppfattningen att vi försvarar
            kvinnors situation. För mig innebär vårdnadsbidraget ökad valfrihet.
            Jag kan inte förstå att man kan tycka att ökad valfrihet innebär
            en försämring. De kvinnor som i dag förvärvsarbetar och har dagisplatser
            eller annan barnomsorg som är bra behöver ju inte se någon som
            helst förändring genom att vi tar steget att införa ett vårdnadsbidrag.
            De kan fortsätta precis som de hittills har gjort.
          </note>
          <note>
            Det här blir ett komplement som innebär ökad valfrihet. De föräldrar
            som vill det kan välja att förkorta sin arbetsdag. Vi har aldrig
            påstått att just vårdnadsbidraget skulle vara en ersättning för
            en hel förvärvsinkomst. Rättvisa och valfrihet ser jag i vårdnadsbidraget.
          </note>
          <note>
            Jag återkommer till pigorna i min nästa replik.
          </note>
          <note>
            ANf. 35 MARGARETA WINBERG (s)
          </note>
          <note>
            replik:
          </note>
          <note>
            Fru talman! Det är nästan patetiskt att höra en företrädare för
            Centerpartiet tala om en rättvis fördelning. Det är väl det vi
            minst har sett något av från den nuvarande regeringen. Är det
            en rättvis fördelning att sänka skatterna med drygt 20
          </note>
          <note>
            miljarder för de mest förmögna samtidigt som man höjer skatterna
            med ca 30 miljarder för löntagarna?
          </note>
          <note>
            Vari ligger rättvisan där, Karin Starrin?
          </note>
          <note>
            Är det rättvist att man genomför förändringar i arbetsrättslagstiftningen
            och a-kasseersättningen så att det drabbar just dem som har det
            sämst? Listan över orättvisorna i den nuvarande regeringens politik
            skulle kunna göras lång.
          </note>
          <note>
            Jag noterar sedan att Karin Starrin håller fast vid det som hon
            tidigare har sagt om att vårdnadsbidraget skulle kunna användas
            för att förkorta arbetstiden. Men då tror jag att Karin
          </note>
          <note>
            Starrin har läst på litet dåligt. Det går inte att göra det.
            Enligt det senaste förslaget när det gäller vårdnadsbidrag får
            man 2 000 om man inte har någon barnomsorg alls. Har man 1--15
            timmars barnomsorg per vecka får man 1 350, och har man
          </note>
          <note>
            16--30 timmars barnomsorg får man 700. Har man mer än 30 timmars
            barnomsorg får man ingenting alls. Om man vill ha kvar barnomsorgen
            men vill gå ned i arbetstid kan man alltså inte ersätta den lön
            som man förlorar med vårdnadsbidraget. -- Det måste vara en miss,
            och jag ser att det också har tagits upp i den motion som Karin
            Starrin tidigare hänvisade till.
          </note>
          <note>
            Centerpartiet och kds är de mest reaktionära partierna när det
            gäller de frågor som vi nu diskuterar -- familjepolitiken, vårnadsbidraget,
            abortfrågan, neddragningen i den gemensamma sektorn, osv. Om jag
            först kan få svar på frågan om finansieringen av vårdnadsbidraget
            vore det intressant att slutligen också få höra hur Centerns kvinnoförbund
            egentligen ställer sig i abortfrågan --
          </note>
          <note>
            även det handlar om trovärdigheten i förhållande till kvinnorna
            utanför Riksdagshuset.
          </note>
          <note type="speaker">
            Anf. 36 KARIN STARRIN (c) replik:
          </note>
          <note>
            Fru talman! Jag börjar med att kommentera förslaget om pigorna.
            Jag måste hålla med Stefan
          </note>
          <note>
            Kihlberg som sade att det är en förnedrande debatt.
          </note>
          <note>
            Som jag ser det måste man i den här debatten verkligen känna
            ansvar för att uppvärdera allt arbete, inklusive hemarbetet. Allt
            arbete måste göras. Vi vet också att tiden inte räcker till för
            många. Det blir en stressig och jäktig situation.
          </note>
          <note>
            Jag tycker inte att vi skall gå så långt att vi tillåter avdrag
            för sådana tjänster. Däremot måste vi öppna diskussionen så att
            det blir mer legitimt att använda olika sådana köpta tjänster.
            Mitt förslag i somras var att vi skulle göra det möjligt för ungdomar
            att ta sådana arbeten och eventuellt sänka de sociala avgifterna
            så att det inte blir fullt så dyrt och på så sätt få i gång en
            viktig arbetsmarknad. Alla parter skulle tjäna på det --
          </note>
          <note>
            både alla de stressande förvärvsarbetande och de arbetslösa ungdomarna,
            som ingenting hellre vill än att ha ett arbete, även om det är
            tillfälligt. Det är ändå ett arbete som ger ersättning och även
            viktiga erfarenheter.
          </note>
          <note type="speaker">
            Anf. 37 EVA ZETTERBERG (v) replik:
          </note>
          <note>
            Fru talman! Jag blev väldigt uppiggad av Karin
          </note>
          <note>
            Starrins anförande. Hon talade om vilket intresse
          </note>
          <note>
            Centerpartiet hade för sex timmars arbetsdag.
          </note>
          <note>
            När jag nu lyssnar på replikväxlingen med
          </note>
          <note>
            Margareta Winberg blir jag synnerligen konfunderad -- det är
            så motsägelsefullt. Karin
          </note>
          <note>
            Starrin lyfter upp frågan om pigorna. Hon talar om möjligheten
            till avdrag, så att ungdomar skall kunna ta dessa jobb. Det skulle
            så att säga ligga i den förkortade arbetstiden.
          </note>
          <note>
            Vad det handlar om är just sex timmars arbetsdag som ger alla
            möjlighet att leva ett bättre liv -- det tog Karin Starrin upp
            i sitt första anförande. Det handlar om att man skall dela på
            de jobb som finns.
          </note>
          <note>
            Jag har inte läst hela Centerpartiets motion i denna fråga. Jag
            skulle därför nu vilja höra av Karin
          </note>
          <note>
            Starrin vad det är som gäller. Är ni intresserade av sex timmars
            arbetsdag eller inte? Det har ju, Karin
          </note>
          <note>
            Starrin, gjorts flera utredningar på detta område.
          </note>
          <note>
            Det som behövs nu är väl snarast att man går till handling.
          </note>
          <note>
            I vårt budgetförslag finns förslag om 1 miljard kronor till försöksverksamhet.
            Företag som inte anser sig ha råd med en förkortad arbetstid skulle
            då ändå kunna prova på det. I botten vet ju både
          </note>
          <note>
            Karin Starrin och jag att det finns ett flertal försök runt om
            i landet, i Kiruna, Blekinge, Södertälje m.m., där man har genomfört
            eller är på väg att genomföra sex timmars arbetsdag med bibehållen
            lön. Det har gått väldigt bra.
          </note>
          <note>
            Jag skulle också vilja höra litet grand om detta med könsrelaterade
            löner och lagstiftningen i Canada.
          </note>
          <note>
            Tänker Centerpartiet stödja förslaget som innebär att vi skall
            se hur vi i Sverige kan ta till vara lagstiftningen i Canada?
          </note>
          <note type="speaker">
            Anf. 38 KARIN STARRIN (c) replik:
          </note>
          <note>
            Fru talman! I Centerpartiets partiprogram finns det inskrivet
            att vi måste sträva efter målet om sex timmars arbetsdag. Det
            inkluderar mer flexibla arbetstider.
          </note>
          <note>
            Vi ser i dag att det är oerhört svårt att direkt fatta ett beslut
            om att övergå till sex timmars arbetsdag med bibehållen lön. Det
            vi säger nu i vår motion är att det är dags att kräva en ny arbetstidsutredning
            som skall ta reda på hur vi kan nå målet om en kortare arbetsdag.
          </note>
          <note>
            Jag tycker absolut inte att vårt förslag om ett vårdnadsbidrag,
            som vi förhoppningsvis ganska snart skall få ett beslut om, strider
            mot detta översiktliga mål. Ett vårdnadsbidrag skulle möjliggöra
            för familjer att förkorta arbetsdagen.
          </note>
          <note>
            Vårdnadsbidraget skull kunna täcka den lön som de förlorar genom
            att dra ner på arbetstiden. Den valfriheten överlåter vi till
            föräldrarna själva att bestämma över. Jag litar på att föräldrarna
            vet vad som är bäst i just deras familjesituation. I förslaget
            om ett vårdnadsbidrag ser jag just valfriheten för föräldrarna.
          </note>
          <note type="speaker">
            Anf. 39 EVA ZETTERBERG (v) replik:
          </note>
          <note>
            Fru talman! Jag tycker inte att det, efter Karin
          </note>
          <note>
            Starrins replik, är mycket klarare hur ni vill förverkliga sex
            timmars arbetsdag. Det är självklart att det inte går att genomföra
            från ett år till ett annat. Det är ingen som har krävt eller hävdat
            det.
          </note>
          <note>
            Vi har talat om en målsättningen att det år 1997
          </note>
          <note>
            skall vara sju timmars arbetsdag. Det vore ett bra steg på vägen.
          </note>
          <note>
            Jag vill återigen säga till Karin Starrin: Varför inte bifalla
            vårt förslag? Varför inte stödja oss och driva kravet om en utvidgad
            försöksverksamhet för enskilda företag? Detta, till skillnad från
            nya arbetstidsutredningar, skulle vara ett väsentligt bidrag till
            att förverkliga en förkortad arbetstid.
          </note>
          <note>
            När det gäller vårdnadsbidrag och pigavdrag vill jag säga att
            jag tror att det bästa är att föräldraförsäkringen förlängs. Det
            ger valmöjligheter. Den är mycket flexibel. Man kan använda den
            på det sätt som man själv vill.
          </note>
          <note>
            Till sist, fru talman och Karin Starrin, vill jag ytterligare
            varna för detta med pigavdrag. Jag kan berätta för Karin Starrin
            att jag har en mamma som är 84 år. Hon har varit yrkesarbetande
            under hela sitt liv. Hon har inte levt med pigor, men hon har
            levt med hembiträden och folk som har hjälpt till hemma. Hon har
            ju en lång livserfarenhet, och när hon hör den här diskussionen
            frågar jag henne:
          </note>
          <note>
            Tycker du att det är bra att vi skall slippa detta dubbelarbete?
            Hon svarar: Nej, återvänd aldrig till den tiden då andra människor
            utförde hemsysslor.
          </note>
          <note>
            De går att genomföra om man har en förkortad arbetstid och om
            man har en verklig jämställdhet i hemmet.
          </note>
          <note>
            Lyssna på gamla människor som har upplevt detta system.
          </note>
          <note type="speaker">
            Anf. 40 KARIN STARRIN (c) replik:
          </note>
          <note>
            Fru talman! I vår motion står det mycket tydligt hur vi vill
            komma fram i frågan om sex timmars arbetsdag. Vi tycker att det
            behövs en ny arbetstidsvärdering. Det är helt nya förutsättningar
            som gäller i dag än då den tidigare arbetstidsutredningen gjordes.
            Då var det brist på arbetskraft. Nu är situationen precis tvärtom.
          </note>
          <note>
            Det är klart att det är lätt för Eva Zetterberg att tycka att
            vi kan bifalla förslaget i vänstermotionen.
          </note>
          <note>
            Det kostar en miljard. Jag är inte alldeles övertygad om att
            vi i nuläget gagnar jämställdhetsarbetet bäst genom att prioritera
            en miljard just på den frågan, när det är så snålt med resurser
            totalt sett i ekonomin.
          </note>
          <note>
            Jag måste be Eva Zetterberg att verkligen lyssna.
          </note>
          <note>
            Jag har aldrig sagt att vi skall tillåta pigavdrag. Jag har sagt
            att vi måste höja nivån på debatten om det arbete som måste utföras
            i hemmet. Jag tycker att det är förnedrande när man säger att
            detta är ett arbete som egentligen inte får ta någon tid och kraft
            eller några pengar i anspråk. Vi måste uppvärdera det obetalda
            arbetet. Det ligger i jämställdhetsarbetet. Man uppvärderar det
            obetalda arbetet genom att erkänna att det behöver göras.
          </note>
          <note>
            Jag tycker att vi skall hitta former som möjliggör för familjer
            att välja, att göra sina egna prioriteringar.
          </note>
          <note>
            Om man vill anställa människor i hemmet är det upp till familjerna.
            Jag vill inte heller gå så långt som till att införa ett avdrag.
          </note>
          <note type="speaker">
            Anf. 41 MARGARETA VIKLUND (kds):
          </note>
          <note>
            Fru talman! När man har kommit så här långt i talarlistan finns
            det risk för att en hel del av det som redan har sagts kommer
            att upprepas, men jag antar den utmaningen.
          </note>
          <note>
            Det är positivt med den nytändning av jämställdhetsfrågorna som
            vi nu har fått här i vårt land. Vi kan kanske till stor del tacka
            den massmediala diskussionen och hotet om bildandet av ett kvinnoparti
            för detta. De olika politiska partierna har mer eller mindre tvingats
            anstränga sig för att ta jämställdhetsfrågorna och kravet på halva
            makten och lika lön på allvar.
          </note>
          <note>
            Kvinnornas ökade intåg på arbetsmarknaden är en av de mest genomgripande
            förändringar som svenskt arbetsliv har genomgått under de senaste
            decennierna. Det har givit kvinnorna större rörelsefrihet och
            gjort att vi är mer ekonomiskt oberoende och mer delaktiga i samhället
            än vi har varit tidigare. I lagar, förordningar och avtal står
            det att kvinnor och män skall ha samma rättigheter.
          </note>
          <note>
            Den svenska arbetsmarknaden skall således vara jämlik mellan
            könen. Statistiska data visar dock att det inte är så. Detta har
            belysts tidigare i debatten.
          </note>
          <note>
            Löneskillnaderna tycks inte heller minska mellan kvinnor och
            män. De ökar i stället.
          </note>
          <note>
            Löneutvecklingen varierar också mellan olika sektorer på arbetsmarknaden.
            Generellt gäller att det kvinnor utför är mindre värt än det män
            utför.
          </note>
          <note>
            En bidragande orsak till den stora skillnaden mellan kvinnors
            och mäns löner är just könssegregeringen på arbetsmarknaden. Vi
            har en kvinnlig och en manlig arbetsmarknad. Kvinnors arbeten
            värderas lägre därför att de ofta är en direkt förlängning av
            hemarbetet i den offentliga sektorn.
          </note>
          <note>
            Arbetsmarknaden har inte heller fullt ut tagit hänsyn till att
            kvinnor och män har olika fysisk konstruktion. Arbetsredskap och
            annat har varit och är fortfarande utformade efter männens konstitution
            och villkor. Bl.a. den medicinska forskningen har utgått och utgår
            fortfarande från mannen som norm. Med det synsättet är kvinnan
            således en onormal avvikelse.
          </note>
          <note>
            Löneskillnaden mellan könen och situationen inom arbetslivet
            påverkar effektivt hur mycket framför allt kvinnor och män med
            små barn förvärvsarbetar och hur arbetstiden fördelas mellan arbetsliv
            och hem. När ett barn blir sjukt ligger det nära till hands att
            den av föräldrarna som gör den minsta ekonomiska förlusten stannar
            hemma med barnet.
          </note>
          <note>
            Beslutet att den som tjänar minst också är den som väljer deltidsarbete
            baseras i hög grad på familjeekonomiska överväganden. Detta har
            också påverkat kvinnors möjligheter att få chefstjänster, att
            avancera och att göra karriär. Det är också en viktig bidragande
            orsak till att kvinnor och män, trots att de har samma utbildning
            och yrke, finns på olika lönenivåer och inte har lika kvalificerade
            arbetsuppgifter. Det obetalda och nedvärderade hemarbetet präglar
            framför allt kvinnornas möjligheter på arbetsmarknaden.
          </note>
          <note>
            För att komma till rätta med den orättvisa lönesättningen och
            de ökade löneskillnaderna mellan kvinnor och män krävs kraftfulla
            åtgärder. I
          </note>
          <note>
            den pågående översynen av jämställdhetslagen måste ingå att jämställdhetsombudsmannen
            ges sådana befogenheter att den osakliga löneskillnaden kan försvinna
            från arbetsmarknaden, dvs. i de fall då kvinnor som individer
            eller grupp betalas mindre än män av orsaker som egentligen inte
            har någonting att göra med deras arbete. Kvinnor måste också få
            större möjligheter att få ledande positioner inom näringsliv,
            offentlig sektor och samhället i övrigt, vilket har sagts här
            tidigare i dag.
          </note>
          <note>
            Arbetsmarknaden måste bli mycket mera flexibel än vad den är
            i dag. Det finns många positiva förslag om hur man skulle kunna
            öka flexibiliteten genom att bl.a. individualisera arbetstiden
            mera för både kvinnor och män.
          </note>
          <note>
            Det som i dag finns inbakat i regeringens familjepolitik kan
            just bidra till ett mer flexibelt samhälle. Genom förslaget till
            vårdnadsbidrag uppvärderas och synliggörs hemarbetet. Det anser
            jag är en jämställdhetsfråga. Varför skall arbetet i den s.k.
            osynliga sfären inte ha något värde? Jag kan inte förstå socialdemokraternas
            ängslan för vårdnadsbidraget. Anser inte socialdemokraterna att
            arbete, även om det utförs i hemmet, har ett värde? Jag fattar
            inte hur man från centralt socialdemokratiskt håll så kan gå emot
            den egna väljarkåren, vilken vid flera olika mätningar uppenbarligen
            har ansett att hemarbetet och vården av barn måste uppvärderas.
            Vad är man rädd för? Är man rädd för att familjen skall få bestämma
            över sin egen situation och att kollektivet inte skall få bestämma
            hur familjerna skall ordna sin barnomsorg? Eller är man rädd för
            att valfriheten skall öka?
          </note>
          <note>
            Att säga att vårdnadsbidraget skulle vara negativt för kvinnan
            är att nedvärdera familjers förmåga att planera. Jag vill också
            påstå att den negativa synen på vårdnadsbidraget är ett uttryck
            för en negativ gradering av olika arbetsuppgifters värde.
          </note>
          <note>
            I stället för att motarbeta positiva förslag borde kinnoorganisationer
            och politiska partier samfällt påverka arbetsmarknadens parter
            till en förändrad syn på arbetstagarnas, kvinnornas och männens
            totala situation, dvs. helheten. De flesta av oss lever i ett
            socialt sammanhang tillsammans med människor som på olika sätt
            är beroende av oss.
          </note>
          <note>
            Hitintills har debatten om jämställdhet i stort enbart gällt
            kvinnans situation på arbetsmarknaden i förhållande till mannens.
            Barnen och deras behov berörs sällan i den debatten.
          </note>
          <note>
            Den situation som har rått och råder på arbetsmarknaden när man
            värderar kvinnors och mäns arbetsinsatser så olika, medför att
            jag kan ställa upp på bl.a. regeringens förslag om en pappamånad.
            Det är ett bra förslag, och det kan påskynda att männen tar sitt
            ansvar för hem och familj.
          </note>
          <note type="speaker">
            Anf. 42 TALMANNEN:
          </note>
          <note>
            Jag får erinra om de tidsregler som gäller.
          </note>
          <note type="speaker">
            Anf. 43 EVA ZETTERBERG (v) replik:
          </note>
          <note>
            Fru talman! Jag har den allra största respekt för
          </note>
          <note>
            Margareta Viklunds analysförmåga i de flesta sammanhang. Jag
            undrar dock hur det är ställt på jämställdhetsområdet, eftersom
            Margareta
          </note>
          <note>
            Viklund talar om att det förekommer en nytändning och alltmer
            högljudda krav. Förstår man inte från kds sida varför kritiken
            kommer nu och varför det har skett en nytändning i debatten?
          </note>
          <note>
            Ett huvudskäl är att den borgerliga regeringen kan sägas ha tagit
            ett steg framåt på några få områden men två eller flera steg bakåt
            på många andra områden. Sammantaget har det skett en försämring
            på jämställdhetsområdet. Det är detta som tvingar kvinnor och
            män, som är engagerade på det här området, att gå ut aktivt.
          </note>
          <note>
            Jag har räknat upp en rad försämringar, som i mina ögon är allvarliga,
            som regeringen har genomfört eller tänker genomföra. En fråga
            som dock inte har nämnts i någon större utsträckning i dag är
            hoten mot abortlagstiftningen. I tidigare sammanhang har kds utmärkt
            sig för att vilja ändra abortlagstiftningen på ett sätt som väldigt
            många kvinnor och män har reagerat starkt emot. Man vill inte
            låta kvinnan själv få avgöra om hon skall göra abort eller inte.
            Jag menar att det är ett allvarligt hot mot jämställdheten. Margareta
            Viklund måste förstå varför den här aktiva debatten förs just
            nu.
          </note>
          <note>
            Jag vill också ställa en fråga om hemarbetet. Vi vill inte införa
            vårdnadsbidrag eller pigavdrag. Karin
          </note>
          <note>
            Starrin konkretiserade det med att säga att ungdomar skall få
            skattelättnader om de tar sådana arbeten. Jag vill inte undervärdera
            hemarbetet, och det tror jag inte heller att socialdemokraterna
            vill göra. Men vi vill med andra medel skapa förutsättningar för
            alla människor -- män och kvinnor -- att utföra hemarbetet. Det
            kan t.ex. vara fråga om att utöka föräldraförsäkringen. Vi föreslår
            också sex timmars arbetsdag. Vi vill inte införa den typ av bidrag
            som har föreslagits.
          </note>
          <note type="speaker">
            Anf. 44 MARGARETA VIKLUND (kds)
          </note>
          <note>
            replik:
          </note>
          <note>
            Fru talman! Eva Zetterberg kritiserar min analysförmåga. Det
            är okej. Det får hon gärna göra. Hon tycker att jag har kommit
            fram till fel slutsatser när det gäller nytändningen av jämställdhetsdebatten.
            Eva Zetterberg vet väl liksom många andra att debatten slår fram
            och tillbaka med pendelslag. Just nu är jämställdhetsdebatten
            aktuell. Det är klart att många är oroliga för den strukturförändring
            som man kan märka i samhället. Den är dock nödvändig för att vi
            bl.a. skall komma till rätta med den ekonomiska situationen och
            annat som den tidigare förda politiken har ställt till med.
          </note>
          <note>
            Från Vänsterpartiets och Socialdemokraternas sida har man en
            konstig syn på hemarbete eller på arbete över huvud taget. Man
            verkar vara ängslig över att den syssla som vi utför i hemmet,
            och så har gjort sedan generationer tillbaka, skulle vara ytterst
            lågt värderad. Man kan t.ex. jämföra med industrin. Vi vet att
            en man som står vid det löpande bandet i Volvos fabrik inte alltid
            har möjligheter att kunna köpa bilen han tillverkar, eftersom
            hans ekonomi aldrig kommer att tillåta det. Denne persons arbete
            nedvärderas ändå inte.
          </note>
          <note>
            Det är ett mycket värdefullt arbete i det sociala sammanhanget
            och på arbetsmarknaden. Varför skall då inte hemarbete och vården
            av barn kunna värderas i sin fulla utsträckning? Det är något
            jag inte kan förstå.
          </note>
          <note>
            Jag får återkomma till frågan om abortlagen senare.
          </note>
          <note type="speaker">
            Anf. 45 EVA ZETTERBERG (v) replik:
          </note>
          <note>
            Herr talman! Hemarbete är viktigt. Det är viktigt att man inte
            behöver stressa i arbetslivet. Det är viktigt att man inte behöver
            stressa i hemsituationen med barn och familjeliv. Det går att
            lösa problemet på olika sätt, Margareta Viklund.
          </note>
          <note>
            Jag tror att vårt recept skulle leda till betydligt större jämställdhet.
            Vi vill minska arbetstiden så att både män och kvinnor kan vara
            hemma mer. Vi vill behålla föräldraförsäkringen på en hög nivå
            och förlänga den.
          </note>
          <note>
            Jag vill återkomma till frågan om jämställdhetsdebatten. Jag
            tycker att det är mycket bra att vi har en intensiv jämställdhetsdebatt
            och att den har legat i träda under några år. Vad jag beklagar
            är, Margareta Viklund, att många av de förslag som vi diskuterar
            innebär att vi går bakåt.
          </note>
          <note>
            Då har vi åter frågan om vårdnadsbidrag och frågan om avdrag
            för hembiträde -- piga, eller vad vi nu skall kalla det för. De
            förslagen menar jag är kraftigt negativa. Om vi hade stannat kvar
            där vi var och hade gett oss i kast med övriga frågor när det
            gäller jämställdhetsarbetet -- det gäller då lönediskriminering,
            sexuella trakasserier och en rad andra viktiga områden inom arbetslivet
            och familjelivet -- skulle vi ha kunnat gå vidare, uppåt.
          </note>
          <note>
            Som jag ser saken är det, tyvärr, inte så i dag. Vi måste ju
            försvara de positioner som vi ändå har uppnått i jämställdhetsavseende.
          </note>
          <note>
            Jag beklagar alltså att kds aktivt medverkar i nämnda avseende.
          </note>
          <note type="speaker">
            Anf. 46 MARGARETA VIKLUND (kds)
          </note>
          <note>
            replik:
          </note>
          <note>
            Herr talman! Ja, visst kan hemarbetet lösas på många olika sätt,
            Eva Zetterberg! Det är just det som är anledningen till att vi
            ställer oss bakom --
          </note>
          <note>
            och har stridit för -- införandet av vårdnadsbidraget. Det gör,
            som framkommit i debatten, att man har möjlighet att på ett mera
            flexibelt lösa sin barnomsorg. Det ger också möjlighet till ökad
            valfrihet. Dessutom får man mera tid för barnen.
          </note>
          <note>
            Egentligen är det väldigt många frågor som förenar oss kvinnor.
            Men jag tycker att de frågorna har belysts väldigt litet i debatten
            här i dag. Jag tänker då mera på de mjuka frågorna. Det gäller
            prostitutionsfrågan, pornografifrågan och många andra frågor.
          </note>
          <note>
            En fråga som man vill göra till något skiljande mellan oss är
            abortfrågan, som egentligen alltid tas upp när kds finns med.
            I det samhälle och den situation som vi lever i kommer, det vet
            vi, aborter alltid att förekomma. Det kommer vi aldrig ifrån.
          </note>
          <note>
            Men sedan beror det på vilken syn man har på människan och på
            människovärdet. En abort måste alltid vara så att säga den yttersta
            nödfallsutvägen.
          </note>
          <note>
            Jag tycker att det är ett dåligt betyg för samhället om en kvinna
            måste göra abort av sociala skäl. Det kan ju vara så att ekonomin
            inte tillåter kvinnan att föda sitt barn. Det kan vara bostadsskäl
            osv. Då är det fel på samhället, och då måste de problemen lösas.
            Man måste göra allt som göras kan för att på andra sätt förebygga
            aborter, t.ex. genom hälsovårdsinsatser.
          </note>
          <note type="speaker">
            Anf. 47 MARGARETA WINBERG (s)
          </note>
          <note>
            replik:
          </note>
          <note>
            Herr talman! Det är alltid intressant att lyssna på
          </note>
          <note>
            Margareta Viklund -- därmed inte sagt att jag delar hennes uppfattning
            eller instämmer i hennes slutsatser. Margareta Viklund är i varje
            fall duktig på att debattera.
          </note>
          <note>
            I likhet med Eva Zetterberg tycker jag att det brister i fråga
            om en slutsats i dagens debatt. Det gäller då just detta med att
            motivet för att jämställdhetsdebatten återigen är het i högsta
            grad är att kds har inträtt i denna riksdag. Det är ju detta som
            många kvinnor utanför det här huset ser som ett stort hot mot
            det som de betecknar som frihet och jämställdhet, som något som
            man vill ha kvar och som man nu ser hotat.
          </note>
          <note>
            Jag nämnde inledningsvis systemskiftet. Jag skulle vilja ha en
            kommentar från Margareta Viklund.
          </note>
          <note>
            Ute i Europa, där Margareta Viklunds partibröder och systrar
            i stor utsträckning styr, har man ju det här andra samhället.
            Där organiserar man samhället på ett annat sätt. Man gör det mera
            utifrån familjen som minsta ekonomiska enhet --
          </note>
          <note>
            familjen som kollektiv, som jag brukar säga -- i stället för
            att, som vi vill, organisera samhället utifrån individperspektivet:
            Alla människor är individer med rättigheter och skyldigheter.
            Man sluter sig samman i en familj av kärlek, inte för att bli
            försörjd.
          </note>
          <note>
            Det är just detta som många kvinnor inser håller på att hända
            i Sverige. Den gemensamma sektorn urgröps, därför att den behövs
            som en stötta för att man skall kunna ha individperspektivet när
            det gäller samhället. Ni medverkar till att pengar tas därifrån.
            Pengarna föses i stället in i de privata familjerna. Det framgår
            t.ex. av diskussionen om vårdnadsbidraget.
          </note>
          <note>
            I pigdebatten gör man på samma vis. Man
          </note>
          <note>
            ''privatiserar'' alltså de här frågorna, som tidigare har varit
            politiska och som hanterats i gemensam regi.
          </note>
          <note type="speaker">
            Anf. 48 MARGARETA VIKLUND (kds):
          </note>
          <note>
            Herr talman! Jag tycker också att det är trevligt att vi debatterar,
            Margareta Winberg! Jag tror att vi nu egentligen har kommit åt
            kärnan när det gäller den rent ideologiska skillnaden mellan oss.
            Det gäller då vårt sätt att se på vården, omsorgen och familjens
            plats i samhället.
          </note>
          <note>
            Vi utgår från, och arbetar utifrån, den lilla enheten.
          </note>
          <note>
            Det är utifrån den enheten som vi vill bygga upp samhället. Vi
            anser att de beslut som kan fattas på den låga nivån, dvs. så
            lågt som möjligt, också i största möjliga utsträckning skall fattas
            där. De beslut som kan fattas i familjen skall familjen själv
            få fatta. Men sedan finns det beslut som familjen ensam inte kan
            fatta. Det finns också frågor där den enskilde ensam inte själv
            kan bestämma. De besluten måste ankomma på andra instanser som
            får fatta beslut som är gemensamma för oss alla, därför att de
            angår oss alla.
          </note>
          <note>
            Vi i Kristdemokraterna vill arbeta för den enskilde individens
            eget personliga ansvar. Vi har ett ansvar för oss själva och för
            den tid som vi lever i. Det är detta som är en av våra utgångspunkter.
          </note>
          <note type="speaker">
            Anf. 49 MARGARETA WINBERG (s)
          </note>
          <note>
            replik:
          </note>
          <note>
            Herr talman! Nej, Margareta Viklund, ni arbetar inte för individernas
            ansvar utan för familjens. Vad ni då bortser från -- det finns
            en utmärkt svensk vetenskaplig undersökning i det sammanhanget
            --
          </note>
          <note>
            är att det också i familjen finns en maktstruktur.
          </note>
          <note>
            Gjorda undersökning visar att mannens behov kommer först. Sedan
            kommer barnens behov.
          </note>
          <note>
            Kvinnan får ta det som blir över. Det är vad som händer när man
            organiserar på familjenivå på det sätt som ni vill.
          </note>
          <note>
            Vi har gått ifrån det, därför att vi anser att kvinnor och män
            är lika mycket värda som individer. De behöver, för att kunna
            vara det och för att kunna fungera mera jämställt i en familj,
            den stötta som den gemensamma sektorn i form av barnomsorg och
            äldreomsorg kan ge.
          </note>
          <note>
            Alf Svensson har sagt, och jag vill gärna upprepa det för att
            få en kommentar från Margareta
          </note>
          <note>
            Viklund, att vårdnadsbidraget inte kommer att kosta så mycket,
            eftersom så många färre kommer att efterfråga barnomsorg.
          </note>
          <note>
            Men allting kan inte finnas i ett samhälle. Man måste faktiskt
            välja väg. Det finns ju inte pengar till allting. Men Alf Svensson
            löste det hela genom att säga att barnomsorgen inte kommer att
            efterfrågas så mycket, och att det då blir pengar över till vårdnadsbidraget.
            Vidare har han sagt: Visserligen är det nu bara 2 000 kr, men
            det är en början.
          </note>
          <note>
            Detta gör mig oerhört orolig. Jag ser genast här en öppning till
            den andra sortens samhälle. Alf
          </note>
          <note>
            Svensson talar om en början -- en början till vad?
          </note>
          <note>
            Om jag förstod Margareta Viklund rätt så bejakar hon den utveckling
            som vi fortfarande ser i t.ex.
          </note>
          <note>
            Tyskland, där Kristdemokraterna styr mot nämnda mål, vilket är
            annorlunda jämfört med vårt.
          </note>
          <note type="speaker">
            Anf. 50 MARGARETA VIKLUND (kds)
          </note>
          <note>
            replik:
          </note>
          <note>
            Herr talman! Jag börjar väl med det sista som sades -- dvs. att
            vårdnadsbidraget inte kommer att kosta så mycket, därför att många
            kommer att utnyttja det och inte ägna sig åt ett yrkesverksamt
            liv.
          </note>
          <note>
            Jag kan inte stå för vad Alf Svensson har sagt, utan jag måste
            svara för vad jag själv säger. Margareta
          </note>
          <note>
            Winberg får själv ha en diskussion med Alf
          </note>
          <note>
            Svensson.
          </note>
          <note>
            Det finns inte bara ekonomiska värden i ett vårdnadsbidrag utan
            också andra gemenskapsvärden som inte kan mätas i pengar.
          </note>
          <note>
            Dem tycks Margareta Winberg inte alls ta hänsyn till. Dessutom
            finns det ett rättviseskäl, ett rättvisekrav, i vårdnadsbidraget.
          </note>
          <note>
            Staten subventionerar ju i dag den kommunala barnomsorgen. Det
            rör sig om en massa pengar,
          </note>
          <note>
            90 000 kr per vårdplats. De pengarna borde väl de barn som inte
            utnyttjar den kommunala barnomsorgen få tillbaka i någon form
            -- eller hur,
          </note>
          <note>
            Margareta Winberg? Jag tycker att det är ett rättvisekrav.
          </note>
          <note>
            Jag tycker att den här debatten om jämställdhet, som jag tidigare
            har sagt i talarstolen, väldigt mycket handlar om kvinnans situation
            och kvinnans jämställdhet. Men vi måste komma ihåg att det är
            tre personer som spelar de här olika rollerna i samhället och
            som hör till den sociala gemenskapen: mannen, kvinnan och barnet.
          </note>
          <note>
            Ändrar man på en roll i samhället får det konsekvenser för de
            andra rollerna. Det påverkar barnens situation. Jag tycker således
            att vi alldeles för litet har belyst mannens, pappans, roll i
            nämnda enhet. Därför tycker jag att det är bra att man nu försöker
            stärka papparollen genom den extra pappamånaden. Det finns ju
            män som kan behöva den här insparken för att kunna ta ett större
            ansvar.
          </note>
          <note type="speaker">
            Anf. 51 INGEGERD SAHLSTRÖM (s):
          </note>
          <note>
            Herr talman! Samhällsklimatet hårdnar. För många har det blivit
            mycket tufft att leva.
          </note>
          <note>
            Undersökningar visar ett klart samband mellan den stigande arbetslösheten
            och ökningen av våldet i hemmen och i det civila livet. Den rädsla
            och oro som många känner resulterar ibland i hot och slag mot
            dem som finns i den omedelbara närheten.
          </note>
          <note>
            Innanför hemmets väggar sker dagligen en mängd våldsbrott. För
            många kvinnor är hemmet den farligaste platsen att vistas på.
          </note>
          <note>
            Detta är ingen nyhet för oss. Men våldet i hemmen ökar, tyvärr,
            i dag. Varje vecka avlider en kvinna till följd av skador förorsakade
            av en man som hon känner. Varje dag anmäler ca 40 misshandlade
            kvinnor sina misshandlare hos Polisen. Varje dag anmäls ca 3 våldtäkter
            mot kvinnor.
          </note>
          <note>
            Landets kvinnojourer får ständigt nya hjälpsökande. Det här är
            ingen ''mjuk fråga'', ingen mjuk företeelse, Margareta Viklund,
            utan detta är en stenhård verklighet. Vi måste fråga: Vem skall
            stötta kvinnojourerna?
          </note>
          <note>
            Jag hävdar med bestämdhet att vi i Sveriges riksdag har ett ansvar.
            Därför har vi s-kvinnor i en motion som väcktes under den allmänna
            motionstiden ett förslag om ett ökat anslag om 3 miljoner kronor
            till
          </note>
          <note>
            ROKS, kvinnojourernas riksorganisation.
          </note>
          <note>
            Om man funderar över trovärdigheten i politiken och de förväntningar
            som Karin Starrin talade om skulle jag vilja fråga er från de
            andra partier som finns representerade här i kammaren: Skulle
            ni vara villiga att stödja oss s-kvinnor när det gäller vårt förslag
            om ett ökat anslag om 3 miljoner kronor till ROKS? I så fall skulle
            vi redan denna vår kunna lämna ett bidrag till de kvinnor som
            kanske behöver det allra mest.
          </note>
          <note>
            Naturligtvis skulle det vara skönt om vi hade ett samhälle där
            kvinnojourer inte behövdes. Tyvärr dröjer det nog innan dessa
            kan försvinna. Därför behövs det en handlingsplan för att ändra
            attityderna till våld och misshandel.
          </note>
          <note>
            Det är sådana attitydförändringar som jag, herr talman, tycker
            att vi måste arbeta på för att nå framgång. Då kan man fråga sig
            vilket budskap vi i dag ger våra barn. Inom områdena film, video
            och
          </note>
          <note>
            TV har vi ett ökat utbud som medför större skillnader mellan
            pojkars och flickors beteende.
          </note>
          <note>
            Dagens hjältar är supermän. Deras segrar är självklara. Kraven
            på en kort och okomplicerad story ger inget utrymme för frågor
            om hur en seger är möjlig eller om den är rättvis. Man vinner
            om man är starkast, och man har rätt om man vinner.
          </note>
          <note>
            En våldskultur håller på att utvecklas som tillhandahåller ett
            mansideal byggt på våld och brutalitet. Det underlättar inte kampen
            mot misshandel och kvinnovåld.
          </note>
          <note>
            Vilka värderingar vill vi ha? Vilka värderingar vill vi ge våra
            barn? Är det Rambo som skall vara det nya idealet?
          </note>
          <note>
            Ibland funderar jag på om frågan om kvinnomisshandel egentligen
            är en kvinnofråga och på om det här inte borde vara en mansfråga.
            Borde inte män ta upp de här frågorna på ett helt annat sätt än
            som sker i dag? Man borde diskutera attityder och värderingar
            för att nå en förändring.
          </note>
          <note>
            På vilket sätt vill jämställdhetsministern bryta den nu förhärligade
            våldsideologin? Det är dagens barn och ungdomar som skall vidmakthålla
            och vidareutveckla demokratin i framtiden. Det är de som förhoppningsvis
            skall fortsätta jämställdhetsarbetet. Jag tror på en stark kulturell
            självkänsla. Jag tror att det är en förutsättning för att man
            skall kunna ta till sig och leva sig in i andra människors situation.
          </note>
          <note>
            Men vad är det som händer? De kommersiella radio- och TV-kanalerna
            blir fler och fler. Vi matas i allt högre grad med programutbud
            av mindre god kvalitet. Samtidigt minskar verksamheten vid landets
            skolbibliotek, det är färre teaterföreställningar, färre konserter
            och folkbildningsanslaget krymps. Listan på försämringar för barn
            och ungdomar kan göras mycket lång.
          </note>
          <note>
            Jag menar att om den jämställdhet som vi så vackert talar om
            skall kunna utvecklas, måste vi satsa mer på barn och ungdomar.
            Flickor och pojkar lever i dag i skilda världar. Det gäller för
            oss vuxna att ge dem möjlighet till gemensamma upplevelser och
            gemensamma referensramar.
          </note>
          <note>
            Vi socialdemokrater vill bl.a. satsa på verksamheter för barn
            och ungdom som exempelvis kulturbudkavlar över hela landet och
            ökad mediekunskap i skola och på dagis. Detta behövs för att man
            skall kunna väcka nyfikenhet, starta debatter och öka förståelsen.
            Man skall kunna ta upp skillnaden mellan mäns och kvinnors situation.
          </note>
          <note>
            För att man skall kunna ändra på attityder måste man presentera
            konkreta förslag. Jag saknar tyvärr sådana förslag hos regeringspartierna
            när det gäller att starta debatten bland flickor och pojkar för
            att nå ett mer jämställt samhälle i framtiden.
          </note>
          <note type="speaker">
            Anf. 52 BARBRO WESTERHOLM (fp):
          </note>
          <note>
            Herr talman! Jag kommer att koncentrera mitt inlägg till en diskussion
            om kvinnors makt och inflytande i politiken. Att vi måste få ett
            större inflytande visar inte minst den debatt som sedan senaste
            valet har förts om ett kvinnoparti.
          </note>
          <note>
            Kvinnor är som bekant ett underrepresenterat kön i de beslutande
            församlingarna. När de finns där har de ofta inte heller den makt
            och det inflytande över besluten som rättmätigt tillkommer dem.
            Vad kan vi då göra? Vi kvinnor som finns i politiken har ett ansvar.
          </note>
          <note>
            Först till representationen. Fler kvinnor i alla åldrar borde
            engagera sig politiskt. Men där måste vissa hinder undanröjas.
            Med risk för att bli beskylld för litet grova generaliseringar
            vill jag uttrycka det så här:
          </note>
          <note>
            Den yngsta kvinnogruppen ser ännu inte behovet.
          </note>
          <note>
            Man tror att det är jämställt och bra nu, att jämställdhetsfrågorna
            är något som en äldre feministgeneration ägnar sig åt. Så resonerade
            jag också tills jag blev chef för Socialstyrelsen. Då lärde jag
            mig läsa jämställdhetens alfabet och började se orättvisorna.
            Det var liksom litet sent i livet.
          </note>
          <note>
            Jämställdhetsdiskussioner måste ständigt pågå i skolan och under
            övrig studietid. Vi som finns i politiken har ett ansvar för att
            peka på problemen och visa att det lönar sig att arbeta politiskt.
          </note>
          <note>
            Nästa generation är de som har gått ut i arbetslivet och står
            mitt i klämsituationen yrke, barnomsorg, privatliv i övrigt och
            kanske också äldreomsorg. De ser problemen men hinner inte engagera
            sig i förändringsarbetet. Därför anser jag att vi måste se över
            hur vi organiserar det politiska arbetet, men också arbetslivet,
            så att det blir möjligt för den här gruppen att delta. Det är
            viktigt också för att vi inte skall förlora de kvinnor och även
            yngre män som vi redan har i politiken. Privatlivets pris blir
            ibland för högt.
          </note>
          <note>
            Den tredje generationen kvinnor är den som jag tillhör. Femtio
            plus kallar man den. De ser problemen men tycker att det är för
            sent att engagera sig. Inget kunde vara felaktigare. Med den erfarenhet
            livet ger och den tid som man faktiskt nu börjar få över är det
            en gynnsam tid för politiskt engagemang. Men det fordrar en lyhördhet
            för andra generationers behov av politisk förändring. Yngres och
            äldres åsikter om vad som är bra för jämställdheten kan ju skilja
            sig åt. Då gäller det att sätta sig in i situationen för den grupp
            som besluten gäller. Som exempel kan nämnas rätten till tjänstledighet
            i tre år vid barnafödande.
          </note>
          <note>
            Jag tyckte först att det var en väldigt bra idé. Men när jag
            hade lyssnat på de yngre liberala kvinnorna insåg jag att detta
            var något som de inte ville ha.
          </note>
          <note>
            Det var ett hinder för den generationen att få ett arbete, att
            få arbetsgivare att våga anställa dem.
          </note>
          <note>
            Men engagemang i politiken räcker inte. Man måste också bli sedd.
            Därför måste kvinnor ingå i nomineringskommittéer, valberedningar.
            Män känner till män, medan kvinnor vet var de kvalificerade kvinnorna
            finns.
          </note>
          <note>
            När sedan kvinnor nått en politisk position och därmed har möjlighet
            att utöva makt och inflytande är det viktigt att utnyttja den
            möjligheten rätt. Man måste lägga upp en strategi och se var man
            har sitt stöd. Det här är män mycket duktiga på, kvinnor inte
            fullt så bra.
          </note>
          <note>
            Med tanke på kvinnopartidebatten gjorde jag med utredningstjänstens
            hjälp en analys av de flerpartimotioner av enbart kvinnor som
            väckts i riksdagen under innevarande mandatperiod. Det visade
            sig att 85 sådana motioner väckts hittills. Där kom ingen från
            enbart kombinationen s och v.
          </note>
          <note>
            Däremot kom 46 från det borgerliga blocket. Och vad som är än
            viktigare, 39 stycken var blocköverskridande.
          </note>
          <note>
            Vad handlar då de här motionerna om? De domineras av frågor kring
            kvinnors och barns hälsa och sociala situation. Det var 36 stycken.
          </note>
          <note>
            Regionalpolitik kom tvåa med 15 motioner och jämställdhetsfrågor
            och biståndspolitik hade vardera 6. Motioner inom områden som
            finans, näring och jordbruk lyste däremot med sin frånvaro. Det
            kan bero på att man här är för partiskiljande för att kunna göra
            något gemensamt eller på att det finns för få kvinnor som är kunniga
            och arbetar med de här frågorna.
          </note>
          <note>
            Jag kan också konstatera att det har gått ganska bra för de här
            motionerna, framför allt de som har gällt kvinnor, barn, hälsa
            och forskningspolitik.
          </note>
          <note>
            Den slutsats jag drar av den här genomgången är att kvinnor i
            politiken trots olika ideologiska utgångspunkter kan samarbeta
            i vissa frågor och nå framgång, men att de skiljer sig så mycket
            åt i andra frågor att man inte kan formulera ett gemensamt program.
            Där arbetar man i stället inom respektive parti.
          </note>
          <note>
            Det här är ett sätt att utöva inflytande i politiken.
          </note>
          <note>
            Det finns andra råd att tänka på också. Mitt kvinnoförbund och
            vårt liberala internationella kvinnonätverk har utarbetat en lathund
            med råd till kvinnor i politiken. Däri finns t.ex. råd som att
            kvinnliga politiker skall tänka på att man med kunskap kommer
            mycket långt, men att det finns en risk för att man fastnar i
            traditionellt kvinnliga frågor. Man skall därför tänka på att
            bryta sig in på områden där kvinnor är underrepresenterade.
          </note>
          <note>
            Om vi ser på fördelningen i våra utskott här i riksdagen visar
            det en mycket traditionell fördelning. Det är 51 % kvinnor i kultur-,
            utbildnings- ocharbetsmarknadsutskotten, 47 % i social- och socialförsäkringsutskotten,
            men i försvarsutskottet har vi 27 % och i skatte- och finansutskotten
            13 %. Till hösten hoppas jag att kvinnoandelen i de sistnämnda
            utskotten kommer att öka väsentligt. Det är något för partiernas
            nomineringskommittéer eller valberedningar att tänka på.
          </note>
          <note>
            Jag vill sluta med de två övriga råden vi har i vår lathund:
            Visa att du tycker om att samarbeta med män, men att det skall
            ske på jämställda villkor!
          </note>
          <note>
            Ge inte upp det du tror på, motståndaren är ofta tröttare än
            du tror!
          </note>
          <note type="speaker">
            Anf. 53 INGEGERD SAHLSTRÖM (s)
          </note>
          <note>
            replik:
          </note>
          <note>
            Herr talman! Jag uppfattade att Barbro
          </note>
          <note>
            Westerholm, liksom jag själv, tycker att det är väldigt viktigt
            med attitydförändringar. Men
          </note>
          <note>
            Barbro Westerholm sade också att hon upplever att de yngsta kvinnorna
            inte ser behovet av jämställdhet på samma sätt som vi kanske gör
            och har gjort. Jag tycker att det är mycket viktigt att både unga
            män och kvinnor har rätt attityd när det gäller jämställdhet.
          </note>
          <note>
            När det då gäller det vårdnadsbidrag som ni pläderar för tycker
            jag att det är en signal som ger mycket felaktiga jämställdhetsintentioner.
            Om jag uppfattade Bengt Westerberg rätt tidigare menade han att
            förslaget om vårdnadsbidrag var likvärdigt med förslaget om en
            förlängd föräldraförsäkring.
          </note>
          <note>
            De åsikterna kan inte jag dela.
          </note>
          <note>
            Vårdnadsbidraget är, som jag ser det, en kvinnofälla. En förlängd
            föräldraförsäkring ger möjlighet för män och kvinnor att ta ett
            gemensamt ansvar för barnen.
          </note>
          <note type="speaker">
            Anf. 54 BARBRO WESTERHOLM (fp)
          </note>
          <note>
            replik:
          </note>
          <note>
            Herr talman! Jag hade väntat mig frågan om vårdnadsbidraget.
            Jag har öppet deklarerat att jag tycker att det här är fel väg
            att gå. Jag tycker att de pengar det här kostar borde läggas på
            något annat.
          </note>
          <note>
            Men det här är en del i den familjepolitik som det borgerliga
            blocket har kommit överens om.
          </note>
          <note>
            Folkpartiet liberalerna har, tycker jag, nått två stora framgångar
            som de andra tre partierna kanske inte har varit så lyckliga över.
            Det är barnomsorgsgarantin och pappa/mammamånaden.
          </note>
          <note>
            När man inte har en egen majoritet handlar det om att ge och
            ta. Jag tycker att vinsten i det familjepolitiska paketet ändå
            överväger den nackdel som jag ser i vårdnadsbidraget, som jag
            betraktar som ett småbarnstillägg.
          </note>
          <note type="speaker">
            Anf. 55 INGEGERD SAHLSTRÖM (s)
          </note>
          <note>
            replik:
          </note>
          <note>
            Herr talman! Jag tackar för svaret. Jag kan bara beklaga att
            Barbro Westerholm får ge upp det hon faktiskt tror på och som
            hon i sitt tidigare anförande nämnde var så viktigt. Det är inte
            lätt att rösta emot sin egen övertygelse. Men jag förstår att
            Barbro
          </note>
          <note>
            Westerholm kanske måste göra det.
          </note>
          <note type="speaker">
            Anf. 56 INGBRITT IRHAMMAR (c):
          </note>
          <note>
            Herr talman! Hela lönen, halva makten! Det kravet tycks vi alla
            ställa oss bakom. Det är också viktigt att makten utövas i demokratiska
            former och inte med våld.
          </note>
          <note>
            I ett jämställt samhälle misshandlar inte män kvinnor. Att vårt
            samhälle inte är jämställt visas tydligt av den statistik som
            finns över kvinnomisshandel. Siffrorna i den här statistiken är
            skrämmande. Ingegerd Sahlström var i sitt anförande också inne
            på att misshandelsbrotten ökar. Grovt räknat är en femtedel av
            de polisanmälda misshandelsbrotten familjevåld, som nästan helt
            domineras av män som misshandlar sina nuvarande eller tidigare
            hustrur, sambor eller fästmör. Detta är oerhört oroande. Det är
            ett allvarligt hot mot jämställdheten.
          </note>
          <note>
            Jag tycker själv framför allt att det är oroande med de anmälda
            våldtäktsbrotten som ökar så kraftigt.
          </note>
          <note>
            Man räknar med att var femtionde minut blir en kvinna i Sverige
            våldtagen.
          </note>
          <note>
            En kvinna i veckan i genomsnitt blir slagen och misshandlad till
            döds. Det motsvarar ungefär 50
          </note>
          <note>
            personer. Om 50 personer om året skulle avlida och tusentals
            bli skadade på grund av en viss arbetsskada eller ett miljöproblem,
            skulle det av alla betraktas som ett oerhört allvarligt folkhälsoproblem
            eller ett miljöproblem. Då skulle enorma resurser sättas in för
            att rätta till dessa missförhållanden. Facken skulle vara aktiva,
            och forskningsresurser skulle omprioriteras för att försöka lösa
            problemet. Skulle folkhälsoproblemet dessutom enbart gälla män,
            skulle det verkligen ställas höga krav på att någonting gjordes
            från samhällets sida.
          </note>
          <note>
            När det nu gäller kvinnomisshandel betraktas det inte som ett
            stort folkhälsoproblem. Det betraktas knappast som ett samhällsproblem.
            Av alltför få betraktas det som ett jämställdhetsproblem. Det
            betraktas alltför ofta som ett privat problem mellan man och kvinna.
            Man brukar skylla på att det är alkohol- och missbruksproblem
            som ligger bakom.
          </note>
          <note>
            Som jag känner det nu är det oerhört viktigt att vi får ytterligare
            belyst vad som ligger bakom kvinnovåld och sexualiserat våld.
            Den kvinnovetenskapliga forskningen måste utökas. Jag tycker också
            det är viktigt att forskningen om sambandet mellan pornografi
            och kvinnovåld måste intensifieras.
          </note>
          <note>
            Vid Uppsala universitet finns vid sociologiska institutionen
            en professur om forskning med inriktning på makt och kön samt
            våld riktat mot kvinnor. I vår kvinnomotion -- som vi kallar den
            för -- kräver vi att en ny institution byggs upp omkring denna
            professur och att forskningsmedel tillkommer denna institution
            för att förstärka forskningen på området. Jag undrar hur Bengt
          </note>
          <note>
            Westerberg ställer sig till frågan om intensifierad forskning
            på området vid Uppsala universitet. Det kan vara svårt att uttrycka
            sig i detalj, men i stort.
          </note>
          <note>
            Självklart är det viktigt att förstå de bakomliggande orsakerna
            till kvinnomisshandel och kvinnovåldet.
          </note>
          <note>
            Det är oerhört viktigt att vi stödjer och hjälper dem som är
            utsatta. Vi har under ett par års tid från
          </note>
          <note>
            Centerns sida motionerat om inrättande av sådana våldtäktskliniker
            som finns bl.a. i Norge och USA.
          </note>
          <note>
            Det är en fråga för sjukvårdshuvudmännen. De säger ofta att man
            inte har råd med sådant. Det som nu kan bli ett tillskott på området
            är den brottsofferfond som föreslås bli inrättad. Man måste undersöka
            om det går att ta pengar från brottsofferfonden till att stödja
            t.ex.
          </note>
          <note>
            våldtäktskliniker. Det kanske Bengt Westerberg också har synpunkter
            på.
          </note>
          <note>
            Det har gjorts väldigt mycket från regeringens sida.
          </note>
          <note>
            Vi har försöksverksamhet med livvakter för kvinnor. Det har tyvärr
            utnyttjats i väldigt få fall, bara två, såvitt jag vet. De specialutrustade
            väskorna och trygghetspaketen används i stor omfattning. Jag tycker
            att det är viktigt att de verkligen finns till förfogande när
            de behövs. Vi vill från Centerns sida att polisens uppmärksamhet
            mera fokuseras kring förövaren, gärningsmannen.
          </note>
          <note>
            Ingegerd Sahlström var inne på kvinnojourer. Jag vill betona
            vikten av brottsofferjourerna. Vi har i
          </note>
          <note>
            Centern som mål att ha minst en brottsofferjour i varje polisdistrikt
            och en kvinnojour i varje kommun. 3 miljoner kronor har
          </note>
          <note>
            Socialdemokraterna avsatt i sin budget, och det tycker jag är
            positivt och pådrivande. Vi hade liknande alternativ när vi var
            i opposition, särskilt under valåret. Det är viktigt att vi ständigt
            ser till att dessa jourer har pengar och får stöd.
          </note>
          <note type="speaker">
            Anf. 57 INGEGERD SAHLSTRÖM (s)
          </note>
          <note>
            replik:
          </note>
          <note>
            Herr talman! Jag skulle vilja uppehålla mig vid två av de frågor
            som Ingbritt Irhammar tog upp. Jag skall börja med livvakterna.
          </note>
          <note>
            I och för sig var förslaget om livvakter ett förslag som vi accepterade.
            Det är synd att det är så få som utnyttjat den möjligheten, men
            vi kanske kan få en förklaring till det. Onekligen kan man ställa
            sig frågan: Vem är det egentligen som skall bevakas?
          </note>
          <note>
            Är det den som har blivit utsatt för våldet, eller är det den
            som utfört våldet? Jag tycker att det skulle vara betydligt bättre
            om livvakterna kopplades in på gärningsmannen. Det är väl inte
            kvinnan som skall behöva få dubbelstraff -- om vi uttrycker det
            så: dels vara utsatt för våldet, dels alltid bevakas.
          </note>
          <note>
            Om vi tillsammans kunde göra någonting för att se till att det
            är gärningsmannen som bevakas, tycker jag att det skulle vara
            ett stort steg framåt.
          </note>
          <note>
            Det är inte på något vis så att vi föreslår dessa 3
          </note>
          <note>
            miljoner därför att det råkar vara ett valår. Men om
          </note>
          <note>
            Centern tidigare haft liknande förslag är det väldigt bra, för
            då hoppas jag på Ingbritt Irhammars stöd nu när vi kommer att
            behandla frågan under vårriksdagen. Jag tycker att det är väsentligt
            att vi stöttar jourerna framför allt nu när de har ett så stort
            behov av pengar. Kvinnojourernas arbete blir hela tiden mer omfattande.
            Kvinnorna som arbetar ideellt gör enorma insatser.
          </note>
          <note>
            Vi kan jämföra oss med Norge, och då kan man säga att situationen
            i Sverige är beklaglig. I Norge får 72 jourer 30 miljoner kronor
            i bidrag från den norska staten. Här hemma får riksorganisationen
          </note>
          <note>
            1,9 miljoner och de lokala jourerna 3 miljoner för olika projekt.
            Det skulle sitta bra med ytterligare 3
          </note>
          <note>
            miljoner under våren.
          </note>
          <note type="speaker">
            Anf. 58 INGBRITT IRHAMMAR (c)
          </note>
          <note>
            replik:
          </note>
          <note>
            Herr talman! Först några ord om livvaktsskyddet.
          </note>
          <note>
            Det har vi från Centern inte föreslagit tidigare, men vi ställer
            oss inte negativa till försöksverksamheten.
          </note>
          <note>
            Det kanske är för tidigt att säga att det inte behövs därför
            att bara två har använt sig av det. Det kan krävas en litet längre
            tid innan man skrotar förslaget.
          </note>
          <note>
            Självklart måste uppmärksamheten fokuseras kring gärningsmannen.
            Det är också någonting som vi från Centern har betonat gång på
            gång. Men polisen säger att det är svårt. För att få ett så gott
            skydd som möjligt för de utsatta kvinnorna kan alla olika former
            av skydd behövas. För min egen del menar jag att betoningen bör
            ligga på att bevaka gärningsmannen.
          </note>
          <note>
            Det är oerhört tragiskt att så många kvinnor måste fly från gärningsmännen
            och blir utsatta för ytterligare inskränkningar i privatlivet
            genom att ständigt ha polisskydd. Det finns kvinnor som flyttar
            till en annan kommun och sitter där i en lägenhet för att skydda
            sig mot den misshandlande mannen. Det är ett annat problem som
            vi har tagit upp i vår kvinnomotion till årets riksdag. Vi tycker
            att möjligheten till en jourlägenhet i en annan kommun bör jämföras
            med möjligheten till sjukhusvistelse i en annan kommun, alltså
            att kommunen skall ersätta.
          </note>
          <note>
            Det är viktigt att kvinnojourer och brottsofferjourer ständigt
            får stöd och pengar. Det är ett ansvar för kommuner, landsting
            och stat.
          </note>
          <note type="speaker">
            Anf. 59 INGEGERD SAHLSTRÖM (s)
          </note>
          <note>
            replik:
          </note>
          <note>
            Herr talman! Jag tror att jag och Ingbritt Irhammar i mycket
            är överens. Jag skulle helst se den här överensstämmelsen i förslag
            som går framåt i riksdagen.
          </note>
          <note>
            Att kvinnor måste flytta till annan kommun därför att de är förföljda
            är samma sorts problem som att de behöver livvaktsskydd. Det är
            hela tiden kvinnan, som redan är misshandlad, som måste flytta
            på sig, som måste ha en extra vakt. Det vore väl konstigt om vi
            inte tillsammans skulle kunna ändra på detta och faktiskt se till
            att det är gärningsmannen som skall få straffet, om vi får kalla
            det så. Jag hävdar med bestämdhet att det är mannen som misshandlar
            som skall ha vakt och som skall flytta på sig.
          </note>
          <note type="speaker">
            Anf. 60 INGBRITT IRHAMMAR (c)
          </note>
          <note>
            replik:
          </note>
          <note>
            Herr talman! Vi är verkligen överens om vad som behövs och var
            insatserna bör fokuseras. Det får inte utesluta att alla resurser
            sätts in för att värna kvinnan.
          </note>
          <note>
            När det sedan gäller bidrag till kvinnojourer och brottsofferjourer
            är det angeläget att vi i riksdagen betonar vikten av att verksamheten
            kan fortsätta och att det ges stöd. Dessa verksamheter går ju
            inte att värdera i så och så många tusenlappar eller miljoner.
            Det grundläggande är ju att vi betonar vikten av att de får stöd.
            Jag vill då peka på ytterligare en möjlighet. Visserligen kan
            naturligtvis pengarna i den föreslagna brottsofferfonden inte
            räcka till allting. Den får ju inte användas som grisen Särimner.
            Men i vilket fall som helst skall man inte utesluta en eventuell
            möjlighet att stödja även jourverksamheten med medel ur denna
            fond, och det vill jag ha sagt.
          </note>
          <note>
            Anf. 61 CHARLOTTE CEDERSCHIÖLD
          </note>
          <note>
            (m) replik:
          </note>
          <note>
            Herr talman! Ingbritt Irhammar sade att våld mot kvinnor inte
            ses som ett samhällsproblem eller ett kvinnoproblem. Det var kanske
            ''a slip of the tounge'', men det gjorde ändå att jag kände ett
            visst behov av att försvara justitieministern. Jag tycker faktiskt
            att vår justitieminister har tagit fram ett väldigt bra och aktivt
            program mot våld mot kvinnor.
          </note>
          <note>
            Jag vill också berätta för Ingbritt Irhammar att vi moderater
            har tillsammans med kristdemokratiska kvinnor i Europa tagit fram
            ett gemensamt program med åtgärder mot våld mot kvinnor. Det är
            ett ganska offensivt program. Det innehåller t.ex. krav på tillämpning
            av kemisk kastrering, på utredning av kriminalisering av innehav
            av barnpornografi och även krav på lagstiftningsåtgärder mot prostitution.
            Det är faktiskt moderata och kristdemokratiska kvinnor från 18
            europeiska länder som står bakom detta program.
          </note>
          <note>
            Så nog försöker vi att göra någonting. Jag hoppas att vi är ense
            om att vi skall göra så mycket som möjligt och att man inte skall
            uppfatta Ingbritt
          </note>
          <note>
            Irhammars inlägg som kritik mot justitieministern.
          </note>
          <note type="speaker">
            Anf. 62 INGBRITT IRHAMMAR (c)
          </note>
          <note>
            replik:
          </note>
          <note>
            Herr talman! Jag har upplevt det så, att kvinnomisshandel inte
            alltid har setts som ett stort och allvarligt samhällsproblem.
            Tack vare att vi politiker har krävt förbättringar på området
            kommer det nu också åtgärdsprogram. Jag tänker då på hur vi från
            Centern har motionerat i väldigt många år om just trygghetslarm,
            om ökade resurser till brottsoffer- och kvinnojourer, om besöksförbud,
            om skärpning av besöksförbudslagen, om hjälp till våldtäktsoffer
            och andra brottsoffer. Detta är ju faktiskt centermotioner, och
            det känner jag en viss stolthet över. Det har visserligen motionerats
            från andra partier, men det är centermotioner som har bifallts
            och som nu leder till just åtgärdsprogram. Men hela samhället
            måste inse vikten av detta problem.
          </note>
          <note>
            Anf. 63 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Jag ber om ursäkt för att jag begär ordet igen,
            men det var när Ingbritt Irhammar gav intryck av att vi inte tog
            frågorna om våld mot kvinnor på allvar som jag tycker att jag
            ändå måste upplysa om att vi i högsta rad gör det. Charlotte
          </note>
          <note>
            Cederschiöld nämnde om de åtgärder som justitieministern redan
            har föreslagit. Därtill har vi, precis som kvinnotribunalen här
            i Stockholm i mars förra året önskade, tillsatt en kvinnovåldskommission
            som för närvarande arbetar. Dessutom finns en nyligen tillsatt
            prostitutionsutredning som skall se över situationen. Det är ju
            drygt tio år sedan som en sådan översyn senast gjordes.
          </note>
          <note>
            I direktiven till våldskommissionen tas bl.a. frågan om särskilda
            våldtäktskliniker upp. Utredningen kommer att med förtur titta
            på just den frågan. Jag räknar med att utredningen redan nu under
            våren lägger fram ett delbetänkande. Utgångspunkten för kommissionsdirektiven
            är jämställdhets- eller kvinnoperspektivet och den obalans när
            det gäller maktfördelning som finns mellan kvinnor och män, vilket
            som sitt yttersta uttryck tar detta övervåld mot kvinnor som är
            alltför vanligt i samhället.
          </note>
          <note>
            Herr talman! Låt mig också mycket kort kommentera frågan om livvaktsskydd
            för kvinnor.
          </note>
          <note>
            Det är klart att vår önskan är att det inte skall behövas livvakter.
            Att det bara behövs i några få fall är ju ingenting som vi har
            anledning att beklaga.
          </note>
          <note>
            Tvärtom är det bra om andra åtgärder kan ha god effekt. Men i
            yttersta nödfall är det viktigt att kunna ta till detta instrument.
            Jag vet inte hur det praktiskt skulle gå till om man i stället
            skulle sätta livvakterna att vakta på de män som hotar. Den person
            som behöver skydd och som själv vädjar om att få detta skydd måste
            kunna få det. Det är viktigt att denna åtgärd finns som ett komplement
            till en lång rad andra åtgärder på detta område.
          </note>
          <note type="speaker">
            Anf. 64 INGBRITT IRHAMMAR (c)
          </note>
          <note>
            replik:
          </note>
          <note>
            Herr talman! Nu har både socialministern, representanter från
            Moderaterna och vi i Centern visat på hur allvarligt vi alla ser
            på kvinnomisshandel och att vi verkligen tar frågan på allvar.
            Det gläder mig att höra att det eventuellt kommer ett förslag
            ganska snart när det gäller våldtäktskliniker, eftersom behovet
            är stort.
          </note>
          <note>
            Bengt Westerberg svarade dock inte på hur han ser på en ökad
            satsning på forskningen så att man verkligen kan förstå de bakomliggande
            orsakerna, om det finns något samband t.ex. mellan pornografi
            och våld. Jag är övertygad om att det behövs ytterligare insatser.
          </note>
          <note>
            Jag vill gärna att Bengt Westerberg också kommenterar problematiken
            kring det förhållandet att kvinnor inte kan få bidrag från sina
            hemkommuner när de vistas i en jourlägenhet i en annan kommun.
            Man borde jämställa jourlägenheter med vistelse på sjukhus för
            att ytterligare värna dessa kvinnor som tyvärr måste fly från
            gärningsmännen.
          </note>
          <note>
            Anf. 65 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Professuren i Uppsala är ett resultat av den förra
            jämställdhetspropositionen, och den är ganska nyligen tillsatt.
            Jag vågar inte i dag ha någon bestämd uppfattning om huruvida
            det behövs knytas ytterligare resurser till denna professur. Men
            skulle det kunna bidra till arbetet mot övervåldet mot kvinnor
            är vi självfallet beredda att pröva frågan.
          </note>
          <note>
            Våldskommissionen skall nu ta ett mycket brett grepp på dessa
            frågor. Man skall se på vad socialtjänsten, polisen, domstolarna
            och hälso- och sjukvården kan bidra med på detta område. Vi får
            se vilka konkreta förslag som Våldskommissionen så småningom kommer
            att presentera.
          </note>
          <note>
            Ingbritt Irhammars avslutande fråga vågar jag nu inte kommentera,
            eftersom jag inte känner till förhållandena. Men jag skall gärna
            undersöka närmare vari problemet består, om det är någonting som
            kräver åtgärder från regeringens sida.
          </note>
          <note type="speaker">
            Anf. 66 BRITTA SUNDIN (s):
          </note>
          <note>
            Herr talman! Vi har kunnat höra många vackra ord om jämställdhet
            här i dag. Vi har också hört många önskemål om förändringar, som
            det inte är någon konst att ställa sig bakom. Däremot är problemet
            dess värre att regeringens politik i dag i många fall går stick
            i stäv med dessa önskemål.
          </note>
          <note>
            Om man sammantaget ser på olika sakområden ur ett kvinnoperspektiv
            blir utvecklingen helt klar och försämringarna tydliga.
          </note>
          <note>
            Jag skall ta upp ett område som oftast inte kopplas ihop med
            s.k. kvinnofrågor men som ändå har otroligt stor betydelse för
            kvinnors livsvillkor. Det är bostadspolitiken. Jag måste säga,
            herr talman, att jag är mycket besviken över att det hos de borgerliga
            regeringspartierna inte finns någon vilja att diskutera bostadspolitik
            under allmänpolitiska debatten. Så var det också förra året, och
            det är väldigt tråkigt.
          </note>
          <note>
            Om man ser till hur den borgerliga regeringen har handskats med
            bostadsfrågorna är det kanske inte så konstigt. Den borgerliga
            idealsituationen på bostadspolitikens område är uppenbarligen
            att det inte skall finnas någon politik alls.
          </note>
          <note>
            Det betyder att bostaden skall bli en handelsvara vilken som
            helst, där marknaden skall avgöra var, när och hur man skall bygga
            och för vem man skall bygga. Bostadsmarknaden blir ett effektivt
            instrument för klasskiktning och ökade orättvisor.
          </note>
          <note>
            Och det är kvinnorna som blir förlorarna. De har lägre lön och
            får därmed nöja sig med vad andra har ratat, om de inte har en
            man som kan försörja dem.
          </note>
          <note>
            Kvinnorna har större ansvar för hem och familj.
          </note>
          <note>
            Därmed vistas de mer i bostaden. Det är också kvinnorna som till
            största delen ansvarar för hemmets skötsel och som får ta de nackdelar
            som dåligt planerade bostäder ger. Man kan gott säga att kvinnor
            bor mer än män.
          </note>
          <note>
            Om det är något område som lämpar sig riktigt illa för renodlade
            marknadslösningar så är det bostadspolitiken. Lämnar vi marknadskrafterna
            fria, lämnar vi också kvinnorna i sticket. Den sociala bostadspolitik
            som vi under socialdemokratisk ledning har bedrivit i Sverige
            har varit framgångsrik. Därför är det upprörande att de borgerliga
            partierna nu är beredda att rasera allt detta.
          </note>
          <note>
            Det gäller inte bara bostadens utformning utan hela samhällsplaneringen.
            I en rad beslut sedan regeringsskiftet har kommunerna avhänts
            möjligheterna till en god planering. Spekulation och exploatering
            leder till meningslös resursförstöring. Det har väl inte minst
            de senare årens fastighetsaffärer visat.
          </note>
          <note>
            Drömmen om den fungerande marknaden är helt orealistisk. För
            köttfärs eller för slalompjäxor kan väl marknadsmekanismerna fungera.
            Men bostadsvalet styrs ju av så mycket annat, såsom närheten till
            skola, allmänna kommunikationsmedel och sociala nätverk.
          </note>
          <note>
            Den enskilde konsumenten kan inte göra mycket åt trafikplanering,
            val av byggnadsmaterial eller hur ett kök är planerat. Huset står
            där det står och den yttre miljön ser ut som den gör. Har man
            tur så stämmer det med ens önskemål. Som bostadskonsumenter är
            vi hänvisade till andras beslut om vad vi har att välja emellan.
          </note>
          <note>
            Det är viktigt att bostaden är välplanerad och att bostadsområdet
            är trevligt. Med en avreglering riskerar vi att snabbt tappa det
            vi har vunnit genom byggforskning, ökade kunskaper om samhällsplanering
            och om hur en bostad praktiskt och rationellt skall utformas.
          </note>
          <note>
            Att släppa loss oplanerat och avreglerat byggande skulle inte
            öka bostadskonsumenternas makt. Det skulle bara ge oss sämre bostäder
            att välja på.
          </note>
          <note>
            Varför kan vi inte lära av våra grannländer? I Norge kunde man
            efter att ha tagit bort byggreglerna konstatera att bostäderna
            blivit så dåliga att det efter tio år var nödvändigt med nya regler.
          </note>
          <note>
            Det är viktigt att vi får klart för oss konsekvenserna av alla
            de beslut som fattats inom bostadspolitiken sedan regeringsskiftet.
            De är fattade av ideologiska skäl på det här området liksom på
            andra välfärdsområden.
          </note>
          <note>
            Hur har systemförändringarna påverkat kvinnors och barns situation?
            Kommer t.ex. lågavlönade ensamstående kvinnor med barn att få
            välja ett dåligt boende, inte därför att de vill ha det, utan
            därför att deras ekonomiska förutsättningar inte ger utrymme för
            något annat?
          </note>
          <note>
            Hur kommer framtidens samhälle att se ut när kommunerna inte
            har de rätta instrumenten för samhällsplanering? Detta måste vi
            få klarhet i innan ännu fler olyckliga beslut fattas. Den kontrollstation
            som regeringspartierna enades om för att över huvud taget kunna
            komma överens i bostadspolitiken behöver införas omgående.
          </note>
          <note type="speaker">
            Anf. 67 MARIANNE CARLSTRÖM (s):
          </note>
          <note>
            Herr talman! Jämställdhet kan ha många olika infallsvinklar.
            En är frågor som underlättar vardagslivet för kvinnor och män.
            Där har konsumentfrågorna en viktig plats.
          </note>
          <note>
            Svenska konsumenter har haft en mycket gynnad ställning. Man
            frågar ofta varför vi inte har en livaktigare konsumentrörelse
            i vårt land. Svaret är helt enkelt att det inte varit lika nödvändigt
            här som i en del andra länder. Vi har haft starka institutioner
            och en lagstiftning som har värnat om konsumentens trygghet. Det
            har helt enkelt inte varit lätt att sälja odugliga varor till
            svenska konsumenter.
          </note>
          <note>
            Hemmets forskningsinstitut tillvaratog kvinnornas krav på lättskötta
            och funktionsdugliga hem.
          </note>
          <note>
            Konsumentverket höll efter fabrikanter av alltifrån hårtorkar
            till trehjulingar och borrmaskiner, smärkningen gav oss säkra
            elektriska apparater osv.
          </note>
          <note>
            Men nu är mycket utav detta hotat. Det kommer att innebära ännu
            större krav på oss kvinnor att lägga ner tid, möda och intresse
            på något så onödigt och ointressant som att vara misstänksamma.
            Vi använder redan nu en mycket stor del av vår tid till konsumtionsarbete.
            En försvagning av konsumentpolitiken lägger ytterligare bördor
            på oss kvinnor.
          </note>
          <note>
            Varför skall man slå sönder det som fungerar bra?
          </note>
          <note>
            Jämlikheten och friheten har ökat genom jämställdhets- och konsumentpolitiken.
            Vi har fått många starka konsumenter som vet sina rättigheter.
          </note>
          <note>
            Det är konsumenter som har fått utbildning i skolan och stöd
            av konsumentorganisationerna. Den verksamheten behöver byggas
            ut och stärkas i stället för att brytas sönder.
          </note>
          <note>
            Det är inte lätt att vara konsument i dag, snarare tvärtom. I
            dag kommer reklamen in i våra hem på ett mer påträngande sätt
            än någonsin förr. Det är inte lika lätt att avstå från reklam
            i TV som det är att hoppa över reklamen i dags- och veckopress.
          </note>
          <note>
            Ändå visar det sig att många människor använder reklamavbrotten
            i TV-programmen till att byta kanal eller till en paus i TV-tittandet.
          </note>
          <note>
            Det är stort slöseri att lägga så mycket resurser på reklam,
            resurser som i stället kunde användas till information och konsumentupplysning.
            I stället för köpövertalning kunde man vädja till konsumenternas
            rationella behov och kvalitetsanalys.
          </note>
          <note>
            Tyvärr har reklamen också blivit mer könsdiskriminerande, detta
            trots att vi trott att det bara varit en tidsfråga innan vi skulle
            få en lag mot könsdiskriminerande reklam. Hur länge skall vi vänta
            på den lagen?
          </note>
          <note>
            Ett resultat av en fungerande konsumentpolitik är jämförpriserna
            som vi har haft i 20 år. Det finns nu en risk att de försvinner
            på vissa varor fr.o.m.
          </note>
          <note>
            sommaren 1995. Det beror på att EU:s regler skall gälla enligt
            EES-avtalets tidsplan. Det innebär att varor i standardiserade
            förpackningar inte behöver märkas med jämförpriser.
          </note>
          <note>
            I dag vet vi att tre av fyra konsumenter tittar på jämförpriser
            när de handlar. Kunderna tycker att de fyller en viktig funktion,
            och användningen av dem ökar. Eftersom handlarna också är positiva
            till jämförpriser kan vi hoppas att få behålla dem även i framtiden.
            I så fall kan man räkna detta som en följd av Konsumentverkets
            långsiktiga, aktiva arbete.
          </note>
          <note>
            I detta perspektiv är det oroande att
          </note>
          <note>
            Konsumentpolitiska kommitténs majoritet har lagt ett förslag
            som innebär stora förändringar i konsumentpolitiken. Kommittén
            föreslår att delar av finansieringen av den statliga konsumentpolitiken
            skall ligga på näringsliv, kommuner, enskilda konsumenter och
            konsumentorganisationerna.
          </note>
          <note>
            Att fler departement i framtiden skall ha ansvar för konsumentpolitiken
            kan knappast innebära en effektivare konsumentpolitik. Det blir
            i stället ökad byråkrati. Vem skall ta helhetsansvar för den verksamheten?
            Vi vet ju hur det har blivit med bostadspolitiken. Ännu har inte
            någon minister deltagit i bostadsdebatterna, trots den katastrofala
            situationen på bostadsmarknaden.
          </note>
          <note>
            Dagens samhälle kräver med andra ord inte mindre utan mer konsumentutbildning
            och konsumentinformation. Det betyder att regeringen måste säga
            nej till Konsumentpolitiska kommitténs organisationsförslag. Förslaget
            stärker inte konsumenteras ställning, tvärtom.
          </note>
          <note>
            Vi socialdemokratiska kvinnor vill ha starka och medvetna konsumenter.
            Det gynnar kvinnorna och jämställdheten.
          </note>
          <note>
            Invandrar- och flyktingpolitik
          </note>
          <note type="speaker">
            An. 68 MAUD BJÖRNEMALM (s):
          </note>
          <note>
            Herr talman! De flesta av oss har uppfattningen att
          </note>
          <note>
            FN:s viktigaste uppgift är att förebygga och förhindra att flyktingsituationer
            uppstår. Varje flykting är en påminnelse om ett misslyckande,
            ett misslyckande för det internationella samfundet som inte förmått
            medla mellan de stridande och att upprätthålla respekten för mänskliga
            rättigheter.
          </note>
          <note>
            Situationen i Bosnien visar med stor tydlighet hur viktigt det
            är med samarbete och samsyn mellan länderna i Europa både nu och
            i framtiden. De flesta partierna här i riksdagen betonar också
            vikten av ett europeiskt samarbete och en europeisk samsyn på
            flyktingar och flyktingskapet.
          </note>
          <note>
            Särskilt viktigt tycker vi att det nordiska samarbetet är, men
            hur ser det ut? Sverige har inte samma inställning som våra nordiska
            grannar i synen på uppehållstillstånd när det gäller de bosniska
            flyktingarna.
          </note>
          <note>
            Danmark har gett tillfälliga uppehållstillstånd som ges för sex
            månader i taget upp till två år. Vad som händer efter tvåårsgränsen
            vet ingen i dag. Den närmar sig. För oss är det naturligtvis intressant
            att se hur den danska regeringen tänker göra. Skall den förlänga
            de tillfälliga uppehållstillstånden ytterligare ett år, eller
            skall man ge permanenta uppehållstillstånd?
          </note>
          <note>
            Norge har också gett tillfälliga uppehållstillstånd med ett klart
            ställningstagande om att de skall återvända till hemlandet när
            skyddsbehovet inte längre finns. I Norge pågår dessutom en intressant
            diskussion som kan innebära förändringar i dess flyktingpolitik.
          </note>
          <note>
            Sverige har gått en egen väg och gett bosniska flyktingar permanenta
            uppehållstillstånd, bl.a. med motiveringen att de som vill återvända
            kan göra det. Varför gick det inte att enas om en gemensam nordisk
            hållning i fråga om uppehållstillstånden?
          </note>
          <note>
            Det gick bra att enas om visumtvång. Vad händer med svensk flyktingpolitik
            om vi inte samarbetar, eller om vi har ungefär samma syn på flyktingpolitiken
            som våra nordiska grannar och övriga europeiska länder? Vi kan
            inte ensamma bestämma dagordningen.
          </note>
          <note>
            Jag är väl medveten om att invandrar- och flyktingkommittén har
            i uppdrag att diskutera och komma med förslag om tidsbegränsade
            uppehållstillstånd. Det är en komplicerad fråga.
          </note>
          <note>
            Det är desto mer förvånande att Birgit Friggebo lägger fram ett
            förslag om tidsbegränsade uppehållstillstånd i den diverseproposition
            som levererades strax före juluppehållet.
          </note>
          <note>
            Dessa tillstånd skall enbart gälla vid naturkatastrof eller ekologisk
            katastrof. Jag kan också tycka att det kan vara berättigat med
            begränsade uppehållstillstånd i de situationerna. Men jag tycker
            också att möjligheten skall finnas att ge tidsbegränsade uppehållstillstånd
            vid väpnade konflikter och allvarliga kriser.
          </note>
          <note>
            Det finns många frågor att lösa runt tidsbegränsade uppehållstillstånd,
            det är jag medveten om, t.ex.
          </note>
          <note>
            hur återvändandet skall ske, om det skall vara frivilligt eller
            om det skall vara tvingande, hur man under tiden skall ta hand
            om barnen, o.s.v.
          </note>
          <note>
            Herr talman! Det har också kommit alltmer alarmerande information
            om situationen i Kosovo.
          </note>
          <note>
            UNHCR har vädjat till Europas länder att åtminstone under vintern
            inte sända tillbaka några flyktingar till Kosovo. Enligt många
            rapporter har situationen i provinsen hårdnat. Trakasserierna
            har ökat och den allmäna situationen för människorna är mycket
            svår.
          </note>
          <note>
            Personal från Invandrarverket och utlänningsnämnden har varit
            i Kosovo två gånger under det senaste året. Man hade nu tänkt
            resa igen men har inte fått visum. Jag är medveten om att vi inte
            har lagliga möjligheter att bevilja grupper av människor temporära
            uppehållstillstånd, men möjligheten till verkställighetsstopp
            finns ju.
          </note>
          <note>
            Det har också kommit mer och mer information, och också kartläggning,
            om sexuella övergrepp på framför allt muslimska kvinnor från Kosovo.
          </note>
          <note>
            Våldtäkter har begåtts av serbisk polis eller paramilitära grupper.
            Det handlar inte om enstaka våldtäkter, utan om systematiska övergrepp
            som ett led i förtrycket, eller en form av tortyr.
          </note>
          <note>
            Detta kommer inte alltid fram vid de utredningar som görs av
            Invandrarverkets handläggare. Att kvinnorna har svårt att tala
            om övergreppen är inte så svårt att förstå. Vad som har hänt kommer
            oftast fram efter många besök på läkarmottagningarna och vid samtal
            med sjukvårdspersonalen på förläggningarna.
          </note>
          <note>
            Vid UNHCR:s exekutivkommittés möte i oktober
          </note>
          <note>
            1993 antogs ett förslag rörande sexuella övergrepp.
          </note>
          <note>
            Det här tillägget har Sverige ställt sig bakom enligt vad Birgit
            Friggebo sade i en interpellationsdebatt den 13 januari, och att
            den tolkningen av
          </note>
          <note>
            Genevekonventionen skall tillämpas av svenska myndigheter vid
            prövning av enskilda ärenden. Det stämmer inte. Visserligen har
            SIV beviljat våldtagna kvinnor från Bosnien flyktingstatus, men
            våldtagna kvinnor från Kosovo får avslag på sina ansökningar.
            Vari ligger skillnaden om polis våldtar kvinnor i Bosnien och
            polis våldtar kvinnor i
          </note>
          <note>
            Kosovo? Myndighetsperson som myndighetsperson, våldtäkt som våldtäkt,
          </note>
          <note>
            Lagstiftningen är solklar på den här punkten, sade
          </note>
          <note>
            Daniel Anderson, politisk sakkunnig hos Birgit
          </note>
          <note>
            Friggebo, i ett lokalradioprogram i Örebro för kort tid sedan.
            Alltså borde de sexuella övergreppen av myndighetspersoner ge
            uppehållstillstånd åt dessa kvinnor.
          </note>
          <note type="speaker">
            Anf. 69 LARS MOQUIST (nyd):
          </note>
          <note>
            Herr talman! Ny demokratis flyktingpolitik börjar väl så småningom
            bli bekant för kammarens ledamöter. Jag skall därför bara helt
            kort rekapitulera det som ni hört många gånger förut.
          </note>
          <note>
            Vi vill ha en flyktningpolitik som bereder den som har ett skyddsbehov
            i enlighet med FN:s
          </note>
          <note>
            Genèvekonvention en tillfällig fristad i Sverige till dess man
            kan återvända till sitt hemland.
          </note>
          <note>
            Vi anser att den som flyr från sitt land på grund av inbördeskrig,
            svält eller naturkatastrofer skall hjälpas i de nödlidande människornas
            närhet.
          </note>
          <note>
            Målet för flyktingpolitiken skall vara precis det som
          </note>
          <note>
            FN säger, nämligen repatriering, inte kvarstannande. I Sverige
            tror vi, inte minst genom medias felaktiga information, att asyl
            innebär att man skall få stanna kvar för gott. Så är det inte.
          </note>
          <note>
            Asyl är ett vänteläge i avvaktan på att den som har ett skyddsbehov
            utanför sitt land skall kunna återvända.
          </note>
          <note>
            Det vi sagt verifieras av många. I motionen ''Svensk flyktingpolitik''
            citerar jag Thorwald Stoltenberg, nuvarande medlare i Jugoslavienkonflikten
            och som fr.o.m. den 1 januari 1990 var FN:s flyktingkommissarie
            i Genève. Han sade i en intervju år 1990: ''Det är miljöförstöringen,
            fattigdomen och de stora folkvandringarna som är problemen. Folkvandringarna
            klarar vi inte med asyl. Men nu är det en gång för alla så att
            ekonomiska problem skall mötas med bistånd i de länder där de
            finns, det är bara politiska flyktingar som skall få asyl i ett
            annat land. Det framgår också klart att FN-konventionen från 1951
            som fastslår att endast de som har välgrundad fruktan för förföljelse
            skall få asyl som politiska flyktingar. Det är inte hygglighet
            att släppa in människor som egentligen är emigranter -- de hindrar
            de politiska flyktingarna från att få en nödvändig fristad. Det
            handlar inte om att stoppa politiska flyktingar från att komma
            in, det handlar i stället om att hindra folk som efter grundlig
            utredning inte är flyktingar och som hotar att fylla upp så att
            politiskt utsatta inte har någonstans att ta vägen.''
          </note>
          <note>
            I motionen har jag också citerat Jonas Widgren, chef för centret
            för migrationspolitisk utveckling i
          </note>
          <note>
            Wien. Han har nyligen på uppdrag av den parlamentariska invandrar-
            och flyktingkommittén redovisat en jämförelse av tolv länders
            asyl- och invandringspolitik (SOU 1993:113). Han säger i en intervju
            från år 1992: ''I dag har Sverige en alltför generös flyktingpolitik
            jämfört med andra länder och låter asylsökande stanna utan tillräcklig
            anledning. Vi borde starta med reglerad invandring i stället,
            styrd av svenska intressen.''
          </note>
          <note>
            Åke Wedin, docent i historia, som tillsammans med framtidsforskaren
            Eskil Block skrivit boken
          </note>
          <note>
            ''Flyktingpolitik i analys'', säger så här i en debattartikel
            i tidningen Arbetet i februari 1994.
          </note>
          <note>
            Artikeln är för lång för att kunna återges i sin helhet i ett
            anförande på 6 minuter, men så här säger Åke
          </note>
          <note>
            Wedin:
          </note>
          <note>
            ''I dagens värld med ca 20 miljoner flyktingar och lika många
            till som är flyktingar inom sitt eget land, s k internflyktingar,
            har de allra flesta flytt undan svält, umbäranden och krig. Bara
            en mycket liten del av dem har asylskäl enligt Genèvekonventionen,
            även med de tillägg till denna som många länder liksom Sverige
            har gjort. U-ländernas problem löses inte genom utvandring till
            i-länder. Bistånd är där en rimligare väg. Och lösningen på krigsflyktingarnas
            problem är katastrofhjälp i närområdet med siktet inställt på
            ett återvändande så snart detta är möjligt.''
          </note>
          <note>
            ''Men så finns det människor som för sin personliga säkerhets
            skull måste beredas asyl i något land anslutet till Genèvekonventionen.''
          </note>
          <note>
            ''Till det har Sverige fogat ytterligare två kategorier, nämligen
            krigsvägrare (ej att förväxla med krigsflyktingar) och personer
            med
          </note>
          <note>
            ''flyktingliknande skäl.''
          </note>
          <note>
            ''Asylinstitutionen är alltså inte till för dem som flyr undan
            krig, svält och umbäranden. De skall hjälpas i andra former.''
          </note>
          <note>
            ''Vi vet redan när de kommer, att de saknar skäl, men de har
            rätt att få sin ansökan prövad. De har också rätt att överklaga
            och praktiskt taget alla avslag överklagas. Under de 1,5 till
            2 år som utredning och överklagande tar, håller vi med mat och
            logi.''
          </note>
          <note>
            ''Christina Rogestam insåg redan i december 1991
          </note>
          <note>
            att krigsflyktingarna från det forna Jugoslavien inte annat än
            undantagsvis hade asylskäl och försökte hejda det lavinartade
            inflödet. Tre kvartal senare infördes viseringsskyldighet för
            Kosovoalbaner. Då hade 40.000 hunnit komma hit. Verkligheten bekräftade
            hennes bedömning.''
          </note>
          <note>
            ''I boken föreslår jag en lösning. Den springande punkten i förslaget
            är att asylansökan inte skall lämnas in i Sverige utan i utlandet,
            via FNs flyktingsekretariat eller svensk ambassad. Från ett grannland
            ej anslutet till Genèvekonventionen dit man lyckats fly. Även
            från hemlandet när det är möjligt. Som det nu är måste man ha
            råd att ta sig till Sverige för att få lov att söka asyl hos oss.
            Den som bara kan ta sig över gränsen mellan Somalia och Kenya
            får inte söka, men det får den som kan ta sig över ''gränsen''
            mellan Somalia och Sverige.
          </note>
          <note>
            Asylsökarrätt heter pengar.''
          </note>
          <note>
            ''ÖVERLEVNAD''
          </note>
          <note>
            ''Så länge inget görs kommer dagens system att binda svindlande
            belopp och därmed hindra att mera adekvata insatser görs på annat
            håll. Så t ex klarade FNs flyktingsekretariat under 1993
          </note>
          <note>
            överlevnaden för mer än tre och en halv miljon människor i f
            d Jugoslavien till en kostnad av 3,36
          </note>
          <note>
            miljarder kronor, eller 932 kronor per person och år. För det
            varje asylsökande i Sverige kostar, skulle vi kunna ge mat och
            logi åt 100
          </note>
          <note>
            krigsflyktingar i f d Jugoslavien. Men när flyktingsekretariatet
            i somras bad om mera pengar för att klara ytterligare 200.000
            människor, blev vårt svar att vi i stället (!) skulle ge 52.000
            bosnier uppehållstillstånd i Sverige. Till en kostnad av 5
          </note>
          <note>
            miljarder kronor. För 200 miljoner hade man klarat de 200.000
            Flyktingsekretariatet bett om pengar till. Och för hälften av
            de fem miljarderna skulle man ha klarat 2,5 miljon människor till
            i närområdet eller ha kunnat ge mer än bara mat och logi åt alla
            dem som redan togs om hand. Skola, sjukvård och annat.''
          </note>
          <note>
            ''Systemets försvarare säger sig kämpa för asylinstitutionen,
            men systemet är så gistet att det i praktiken rör sig om näst
            intill okontrollerad invandring. Och allmänhetens uppfattning
            struntar etablissemanget i. En undersökning i våras visade att
            nästan två tredjedelar eller 64 procent av
          </note>
          <note>
            Sveriges befolkning ansåg att vi borde ta emot färre
          </note>
          <note>
            ''flyktingar'' än vad vi gör. Det finns en alldeles påtaglig
            risk för att människor inte riktar sin ovilja mot vår illa skötta
            politik, som verkligen förtjänar det, utan mot asylsökande och
            invandrare som ingen skuld har i vårt aviga system. Och som inte
            kan klandras om de utnyttjar det.''
          </note>
          <note>
            Herr talman! Alla dessa uttalanden visar ju att Ny demokrati
            har rätt. Men varför är det så förbaskat svårt att inse och erkänna
            detta?
          </note>
          <note>
            Och hur skall man tackla medias roll? Media borde ha en helt
            annan roll i det här sammanhanget än man har nu.
          </note>
          <note type="speaker">
            Anf. 70 BERITH ERIKSSON (v):
          </note>
          <note>
            Herr talman! En av de första åtgärder inom flyktingpolitiken
            som den nya regeringen vidtog var att ändra det s.k. 13 december-beslutet
            som gällde de facto-flyktingar. Det var en formell förändring,
            men i praktiken blev det inga förändringar.
          </note>
          <note>
            Samtidigt har praxis successivt ändrats. Sanningen är, herr talman,
            att färre bedöms i dag vara i behov av skydd än under den tid
            då 13 december-beslutet gällde.
          </note>
          <note>
            Hela asylbedömningsapparaten fungerar i dag väldigt hänsynslöst.
            Utlänningslagen används bokstavligt och inte till sin anda. Internationella
            konventioner bryts ständigt. Det sätt som asylbedömningar görs
            på i dag strider mot tanken bakom asylrätten.
          </note>
          <note>
            Den ursprungliga tanken med rätten till asyl var att politiska
            ''aktivister'' skulle ges möjlighet att erhålla skydd i annat
            land. Därför passade judarna inte in i asylrätten när de kom på
            1930-talet. De var inte politiska aktivister, sade man, utan ''de
            känner bara vantrevnad i sitt land Tyskland''.
          </note>
          <note>
            Tongångarna även i dag i vårt land är jämförbara när det gäller
            aylsökande från Kosovo: att de är lycksökare och att deras asylskäl
            inte räcker. Vi skickade tillbaka judarna och tog även initiativ
            till att med ledning av deras pass sortera ut dessa lycksökare
            vid gränsen.
          </note>
          <note>
            Sedan kom Genèvekonventionen efter andra världskriget, och dess
            tilläggsprotokoll. Den tar med sådana grupper som judarna var
            då och
          </note>
          <note>
            Kosovoalbanerna är i dag. Konventionen säger att asyl skall ges
            när en grupp utsetts till målgrupp för förföljelse från staten.
          </note>
          <note>
            I vår utlänningslagstiftning har vi sedan gjort försök att kategorisera
            asylsökande i olika grupper. För de olika grupperna kräver vi
            olika starka skäl för att erhålla asyl.
          </note>
          <note>
            Dessa försök att sortera in flyktingar i grupper motverkar det
            Birgit Friggebo flera gånger sagt här i kammaren att det är skyddsbehovet
            som skall vara vägledande. Det var ju också huvudargumentet för
            att ta bort tidsgränserna för dem som fått vänta länge på besked,
            att de skulle få stanna om inte annat talade emot.
          </note>
          <note>
            Skyddsbehovet för exempelvis Kosovoalbaner, som man kan beteckna
            som ''offer'', kan naturligtvis vara lika stort som det är för
            politiskt aktiva.
          </note>
          <note>
            Att förhållandet vad gäller asylsökande inte är som det borde
            vara, att vi har tagit rejäla steg bakåt, står klart när stora
            organisationer som UNHCR, Rädda barnen och Amesty framför kritik
            och oro; när grupper av läkare, advokater, präster, poliser, flyktingsamordnare
            ute i landet protesterar; när asylsökandes skäl för asyl bedöms
            vara tillräckliga när andra länder efter ett avslag i Sverige
            fått möjlighet att göra en bedömning.
          </note>
          <note>
            Denna hårdnande attityd sprider sig som en cancersvulst i samhället.
            Människor som i vanliga fall inte skulle behandla sina medmänniskor
            ovärdigt anser det fullt legalt att behandla utlänningar illa.
          </note>
          <note>
            En annan verkligt svensk företeelse i flyktingmottagandet är
            vår bedömning av hur många asylsökande vi kan ta emot. Bedömningen
            utgår egentligen helt ifrån dimensioneringen av mottagarapparaten.
            Man har kommit fram till ca
          </note>
          <note>
            30 000--40 000 asylsökande per år. Av den anledningen vidtas
            alla olika åtgärder för att hindra människor från att komma till
            vår gräns och söka asyl. Det finns en både uttalad och underförstådd
            strävan bland majoriteten av dagens politiker att ha full kontroll
            över inte bara vilka som får stanna utan även över hur många som
            söker asyl. Man vill i stället ta in kvoter av flyktingar.
          </note>
          <note>
            Det kanske mest tragiska i den politiken är det som kallas att
            sända signaler, signaler om att det inte är lönt att fly till
            Sverige, för därifrån blir man sänd tillbaka. Det är tragiskt
            därför att asylsökande offras som signalbärare och råkar många
            gånger väldigt illa ut vid återkomsten.
          </note>
          <note>
            Anf. 71 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! För något år sedan dominerades den offentliga debatten
            av att det kom för många till
          </note>
          <note>
            Sverige. I dag domineras debatten av vädjanden för asylsökande
            om att få stanna här i Sverige.
          </note>
          <note>
            Jag skall inte dölja att jag sympatiserar mer med den debatt
            som förs i dag än den som fördes för något år sedan.
          </note>
          <note>
            Den visar att det finns ett brett stöd för humanism i Sverige
            och en värdig behandling av asylsökande och flyktingar.
          </note>
          <note>
            Det är också intressant att notera den attitydundersökning som
            presenterades i höstas.
          </note>
          <note>
            Den hade beställts av regeringen. En befarad ökad främlingsfientlighet
            kunde inte bekräftas där. Det var snarare så att man kunde notera
            en större öppenhet och framför allt en större tolerans mot mångfald
            när det gäller olika kulturmönster. Det motsäger anklagelser om
            en ökad rädsla för att den svenska kulturen skall gå förlorad.
          </note>
          <note>
            Herr talman! Nu börjar bosnierna att etablera sig i egna bostäder
            i kommuner runt om i Sverige. Alla rapporter visar att det går
            mycket bra. Flera kommuner började att förbereda sig redan förra
            sommaren innan avtal hade tecknats med
          </note>
          <note>
            Invandrarverket. Nu tecknas avtal i rask takt.
          </note>
          <note>
            Jag är stolt över vårt land. Det finns en väldig lyhördhet och
            dådkraft när det gäller att genomföra olika beslut. Frivilligorganisationer
            i stora mängder deltar nu i mottagandet, bl.a. med uppbyggande
            av nätverk av olika slag. De ''gamla'' jugoslaverna här i landet
            har visat sig vara en stor resurs. Projektet bosnier hjälper bosnier
            är mycket värdefullt.
          </note>
          <note>
            Många av flyktingarna själva söker nu aktivt på egen hand arbete
            och bostad.
          </note>
          <note>
            Visst innebär mottagandet en kraftansträngning när det gäller
            integrationsåtgärder, sjukvård, skola osv. Men nu är det viktigt
            att bosnierna kommer ut i samhället och kan börja sin språkträning
            i svenska. Det gäller att hitta praktiska former för det. Senast
            i dag i tidningen såg jag att Stockholms kommun tänker använda
            sig av några folkbildningsorganisationer för att klara av svenskutbildningen
            snabbt. Beklagligt nog reserverade sig socialdemokraterna och
            vänsterpartisterna och tyckte att det bara är kommunerna själva
            som kan klara av detta.
          </note>
          <note>
            Nästa viktiga steg är naturligtvis att man kan börja försörja
            sig och få ett arbete. I årets budget har regeringen mer handgripligt
            tagit fasta på att även invandrare med yrkesutbildning och akademisk
            utbildning har svårt att få jobb här i Sverige. Det har lagts
            fram ett förslag om 5 000 platser per månad för s.k. invandrarpraktik,
            dvs. att man skall kunna pröva på och visa vad man går för. Den
            här praktiken är gratis för arbetsgivare.
          </note>
          <note>
            Det är beklagligt att detta inte har vunnit anklang hos alla
            partier i riksdagen. Socialdemokraterna föreslår avslag. Deras
            motvilja mot den mycket lyckade ungdomspraktiken lyser nu igenom
            också när det gäller invandrarpraktiken.
          </note>
          <note>
            I det här sammanhanget kan det kanske finnas anledning att ta
            upp diskussionen om s.k.
          </note>
          <note>
            temporära och permanenta uppehållstillstånd.
          </note>
          <note>
            Sverige har haft en mycket lång tradition av aktiv integrationspolitik,
            dvs. våra invandrare skall vara delaktiga i vårt samhälle. De
            skall ha samma skyldigheter och samma rättigheter som alla andra.
          </note>
          <note>
            Nu har vi en stor grupp människor här, 40 000--
          </note>
          <note>
            50 000 personer, som skall stanna i vårt land under lång tid
            därför att det är krig hemma i deras eget land. Diskussionen för
            nu fram till att regeringen på egen hand skulle ha ändrat inriktningen
            av integrationspolitiken genom att ge dessa människor temporära
            uppehållstillstånd. Vänsterpartiet föreslår att vi som regelrätt
            system skall ha treåriga uppehållstillstånd. Ny demokrati går
            ännu längre talar om att man skall vara här på nåder i upp till
            tio år.
          </note>
          <note>
            Jag är litet förvånad över att Maud Björnemalm säger att regeringen
            på egen hand skulle ha ändrat denna inriktning utan att riksdagen
            har fattat beslut och utan att vi genomgående har diskuterat den
            här politiken. Jag tycker för min del att det är uteslutet att
            vi i vårt mycket utvecklade samhälle här i
          </note>
          <note>
            Sverige kan acceptera att stora grupper människor under mycket
            lång tid lever vid sidan av samhället.
          </note>
          <note>
            Jag tror att detta kommer att bli en av de viktigaste frågorna
            att diskutera under de närmaste åren. Hur skall vi kunna behandla
            våra flyktingar på ett värdigt sätt?
          </note>
          <note>
            Herr talman! Det finns ett ont gift som sprider sig i Europa.
            Främlingsfientligheten riskerar att trasa sönder våra samhällen.
            Detta är en fråga som står högt på den politiska dagordningen.
            Det finns olika projekt inom ramen för Europarådet. Även
          </note>
          <note>
            Nordiska rådet förbereder sig för detta, och vi här i Sverige
            har aktiviteter av olika slag. Det är också viktigt att det inte
            bara stannar vid ord och deklarationer. Det är en imponerande
            samling förslag och beslut som har kommit från regeringen under
            de senaste åren för att motverka främlingsfientlighet och rasism.
          </note>
          <note>
            Jag vill peka på lagen mot diskriminering i arbetslivet, förlängda
            tider när det gäller indragning av sändningstillstånd för närradion
            från ett år till fem år, höjda straff för gravskändningar och
            ofredanden, höjda straff för brott med rasistiska motiv, tydliga
            markering av skolans ansvar i läroplanen och i de kommande kursplanerna,
            särskilda projekt för att bearbeta konflikter mellan invandrare
            och svenskar, särskilt bland ungdomar, stöd till opinionsbildning
            och upplysning i skolorna och en kraftig höjning i årets budget
            för att finansiera projekt mot främlingsfientlighet. För att förebygga
            främlingsfientlighet är det också viktigt med saklig information.
            Under våren kommer alla hushåll i
          </note>
          <note>
            Sverige att få en sådan information.
          </note>
          <note>
            Men många attityder bildas i vardagslivet genom kontakter människor
            emellan. Varje människa har här ett eget ansvar för att inte sprida
            myter och osanningar. Ett särskilt ansvar har naturligtvis de
            som är opinionsbildare i vårt samhälle, bl.a. här i riksdagen.
          </note>
          <note>
            Herr talman! Det är viktigt att debatten om flyktingpolitiken
            bygger på saklighet när det gäller skälen till att de asylsökande
            kommer hit och till att flyktingar får stanna, men även när det
            gäller skälen till att de inte får stanna. Debatten lider ibland
            av okunskap och överdrifter. Det har vi sett mycket av när det
            gäller information om varför människor kommer hit.
          </note>
          <note>
            Jag vill erinra om den diskussion som vi hade om kosovoalbanerna
            under 1992. Då bedömde många att det fanns en akut risk för krig
            nere i Kosovo. Det var skälet till att människor kom. Då kände
            jag mig ganska ensam när jag försvarade den politiken.
          </note>
          <note>
            Det finns många uppgifter om hur det är i Kosovo.
          </note>
          <note>
            Det sägs ibland att tusentals barn har förgiftats och dödats
            av serberna. Det sägs att det sprängs hus och bostäder. Det finns
            många oroande uppgifter om att alla riskerar att dödas när de
            åker hem. Man riskerar upp till 15 års fängelse för desertering.
            Man riskerar att sändas till kriget i Bosnien och tvångsrekryteras
            i den serbiska armén.
          </note>
          <note>
            Herr talman! Inget av detta har bekräftats av de många internationella
            undersökningar som har vidtagits nere i Kosovo. Jag förstår att
            det är svårt för enskilda människor som inte dagligen följer rapporteringen
            att se igenom sådan här information. Naturligtvis är det samtidigt
            sant att hundratusentals människor har avskedats från sina arbeten,
            utsatts för ständiga husrannsakningar, inställelser på polisstationer,
            slag, hugg och trakasserier. Vi har ett oroande inslag av återupptagna
            politiska rättegångar mot vissa grupper av intellektuella.
          </note>
          <note>
            Herr talman! Mot den här bakgrunden skall
          </note>
          <note>
            Invandrarverket och Utlänningsnämnden fatta individuella beslut
            och bedöma de enskilda personernas behov av skydd. Hittills är
            det 3 000
          </note>
          <note>
            personer från Kosovo som har fått stanna med sådana skäl.
          </note>
          <note>
            Herr talman! Jag återkommer litet senare.
          </note>
          <note type="speaker">
            Anf. 72 MAUD BJÖRNEMALM (s)
          </note>
          <note>
            replik:
          </note>
          <note>
            Herr talman! Det är svårt att på sex minuter hinna med vad man
            vill säga. Jag vill återvända till frågan om sexuella övergrepp.
            Sådana finns inte angivna som ett begrepp i vår lagstiftning,
            och det är bra att
          </note>
          <note>
            UNHCR har gjort ett sådant tillägg. Det är också bra om våra
            tillståndsmöjligheter följer den rekommendationen.
          </note>
          <note>
            Genèvekonventionen är inskriven i vår utlänningslag men så är
            inte fallet med detta tillägg om sexuella övergrepp. Lagstiftningen
            är alltså inte så solklar som Birgit Friggebos politiske sakkunnige
            angav i ett radioprogram.
          </note>
          <note>
            Min fråga till Birgit Friggebo är därför om hon tänker föreslå
            riksdagen ett tillägg i utlänningslagen om att sexuella övergrepp
            är ett asylskäl.
          </note>
          <note>
            Jag har också ytterligare en fråga. Birgit Friggebo känner nu
            stor sympati för dem som vädjade om en förändrad syn på kosovoalbanerna.
            Situationen förändras ju och hårdnar i Europa och i Kosovo.
          </note>
          <note>
            Skall jag tyda Birgit Friggebos sympatiyttring så, att det nu
            är lättare för kosovoalbanerna att få bifall till sin ansökan
            och att man nu är beredd att ta hänsyn till den situation som
            föreligger?
          </note>
          <note>
            När det sedan gäller invandrarna på arbetsmarknaden är det naturligtvis
            bra att man vidtar åtgärder för att invandrarna skall kunna få
            ett arbete och kunna försörja sig, men jag tycker att regeringen
            är ute på en litet underlig väg när man låter arbetsgivarna få
            invandrarna gratis medan man får betala för att låta svenska ungdomar
            få praktik.
          </note>
          <note>
            Anf. 73 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag kunde inte riktigt avsluta mitt anförande. Jag
            ville också säga att det sker en individuell bedömning när det
            gäller kosovoalbaner och att det naturligtvis finns skäl att ge
            uppehållstillstånd även för kosovoalbaner. Det är viktigt att
            det från myndigheternas sida sker en seriös men också observant
            prövning i de enskilda fallen, särskilt mot bakgrund av att många
            av dem nu har vistats i Sverige under lång tid.
          </note>
          <note>
            Jag vill än en gång här i kammaren upprepa att regeringen inte
            har fattat något som helst praxisbeslut när det gäller kosovoalbanerna.
          </note>
          <note>
            Myndigheterna har ansett sig vara fullt informerade och med ledning
            av den lagstiftning som vi har kunna fatta besluten på egen hand.
          </note>
          <note>
            När det sedan gäller kvinnor som blivit våldtagna har man möjlighet
            att i Sverige ge uppehållstillstånd på sådana skäl. Jag tycker
            att det har varit bra att UNHCR i höstas förtydligade detta, som
            man i Sverige har tillämpat under en längre tid. Jag tycker också
            att det är viktigt att man är observant på dessa frågor.
          </note>
          <note>
            Maud Björnemalm frågade också om vi skall göra ett tillägg till
            utlänningslagen. Vi har ju nu en stor utredning som skall studera
            dessa frågor, och den bör ta upp också detta. Men jag är litet
            förvånad över att just Maud Björnemalm frågade om vi skall göra
            ett sådant särskilt tillägg, eftersom ni i alla olika program
            som kommit fram under den senaste tiden har tyckt att man skall
            utmönstra alla kriterier i utlänningslagstiftningen och behöver
            ha bara en enda skyddsregel. Det finns alltså här litet olika
            signaler från socialdemokraternas sida.
          </note>
          <note>
            När det sedan gäller särskilda insatser för invandrare som har
            svårt att få arbete vill jag fråga:
          </note>
          <note>
            Tycker socialdemokraterna nu att man skall strunta i att vidta
            särskilda åtgärder för den grupp som kanske ha svårast att få
            arbete?
          </note>
          <note type="speaker">
            Anf. 74 MAUD BJÖRNEMALM (s)
          </note>
          <note>
            replik:
          </note>
          <note>
            Herr talman! Min fråga om tillägg till utlänningslagstiftningen
            ställdes mot den bakgrunden att Daniel Anderson, som är politiskt
            sakkunnig hos Birgit Friggebo, i ett radioprogram har sagt att
            lagstiftningen är solklar på denna punkt och därvid även läste
            upp vad som ingår i
          </note>
          <note>
            Genèvekonventionen. Genèvekonventionen finns intagen i vår asyllagstiftning,
            men det finns inget enskilt skäl rubricerat sexuella övergrepp,
            och det var mot den bakgrunden som jag ställde min fråga.
          </note>
          <note>
            Man fick den uppfattningen att regeringen skulle komma tillbaka
            till riksdagen med ett förslag om att ta in detta i lagstiftningen.
          </note>
          <note>
            Jag vet mycket väl att det ingår i kommitténs uppdrag att se
            över lagstiftningen, och det skall vi naturligtvis göra.
          </note>
          <note>
            Jag tycker vidare självfallet att man skall göra insatser för
            alla som är arbetslösa. De måste ges möjligheter att komma ut
            på den vanliga arbetsmarknaden, och det skall naturligtvis också
            gälla invandrare. Vad jag ställer mig frågande till är vad det
            kan föra med sig när man låter arbetsgivarna få invandrarna gratis
            samtidigt som de får betala för att låta svenska ungdomar få en
            praktikplats. Jag tycker att man måste ta sig en ordentlig funderare
            på vad detta kan föra med sig i form av främlingsfientlighet.
            Det är viktigt vilka signaler man skickar ut.
          </note>
          <note>
            Anf. 75 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag deltog för ett tag sedan i en mycket lång diskussion
            här om sexuella övergrepp mot kvinnor, och jag klargjorde mycket
            tidigt vad som gäller i det avseendet. Även på den socialdemokratiska
            regeringens tid gavs det svar här i riksdagen om att man i dessa
            fall skall tillämpa
          </note>
          <note>
            Genèvekonvention. I detta ingick också att man skulle ta ställning
            till om sexuella övergrepp förekommit och att det kunde vara ett
            skäl för att få uppehållstillstånd.
          </note>
          <note>
            Jag tycker att det är viktigt att vi inte genom misstänkliggöranden
            urholkar detta utan håller på det. Nu har också flyktingskommissarien
            bekräftat att man även internationellt anser att sexuella övergrepp
            kan vara ett skäl för att få uppehållstillstånd. Låt oss vara
            överens om det och om att det är viktigt att myndigheterna är
            observanta på denna fråga.
          </note>
          <note>
            Vad sedan beträffar insatser för arbetslösa gäller som riktlinje
            för arbetsmarknadsmyndigheterna att man skall ta särskild hänsyn
            till ungdomar, arbetshandikappade och invandrare. Frågan är om
            socialdemokraterna vill gå ifrån stadgandet om särskilda insatser
            för dem som har det allra svårast att komma in på arbetsmarknaden.
            Det har ju visat sig att de olika åtgärder som står till förfogande,
            t.ex. förhöjda rekryteringsstöd, inte har varit verkningsfulla,
            och det är dessa som socialdemokraterna nu vill använda. De kommer
            dock inte att ge några som helst resultat.
          </note>
          <note>
            Vilka signaler när det gäller främlingsfientligheten ger det
            att vi inte skall göra några särskilda insatser för invandrare,
            som alltså skall få fortsätta att gå arbetslösa och leva på allehanda
            bidrag? Jag tror att det är viktigt att vi låter människor som
            har yrkesutbildning och akademisk utbildning få visa upp sig och
            bli prövade. De kan ju precis som när det gäller ungdomspraktikplatserna
            leda till att de sedan får fasta jobb och kan försörja sig och
            bidra till utvecklingen av Sverige.
          </note>
          <note type="speaker">
            Anf. 76 LARS MOQUIST (nyd) replik:
          </note>
          <note>
            Herr talman! Kulturministern tog upp en attitydundersökning om
            främlingsfientlighet, och jag hälsar det resultat som denna undersökning
            kom fram till med samma tillfredsställelse som kulturministern.
            Det har naturligtvis samband med debattklimatet i Sverige. Uppfattningar
            och uttalanden som kanske inte var rumsrena för tre, fyra år sedan
            är det nu, och vi kan därför ha en öppen debatt i dessa frågor.
            Jag tror att det bidrar till att minska främlingsfientligheten.
          </note>
          <note>
            Vi har i och för sig ställt oss bakom regeringens förslag i budgetpropositionen
            om att öka anslaget för särskilda åtgärder mot främlingsfientlighet
            från
          </note>
          <note>
            10 till 32 miljoner. Med attitydundersökningen i minnet tycker
            jag att det är märkligt att vi i dagens kärva ekonomiska klimat
            avsätter 22 miljoner kronor extra till detta. Vi har utgått ifrån
            att regeringen har ansett att det finns behov av förstärkningar
            på området, men det skulle vara intressant att höra vad det är
            för särskilda åtgärder som i sort sett motiverar en fördubbling
            av anslaget -- från 10 till 32 miljoner.
          </note>
          <note>
            Kulturministern har nu tagit del av Danmarks och
          </note>
          <note>
            Norges syn på repatriering. Vilka slutsatser drar kulturministern
            för Sveriges del?
          </note>
          <note>
            Birgit Friggebo säger att vi i Ny demokrati menar att människorna
            måste stanna kvar på nåder i tio år.
          </note>
          <note>
            De kan alltså mer eller mindre tvingas att åka tillbaka inom
            en tioårsperiod. FN:s syn på frågan är att repatriering skall
            ske. Jag var nere i Cambodja och Thailand och såg den repatriering
            som skedde där i FN:s regi. Man hade haft människor i thailändska
            läger i uppåt tio år. De repatrierades till
          </note>
          <note>
            Cambodja. Det var ett mycket lyckat repatrieringsförsök. Jag
            tror att alla är överens om att resultatet var lyckat. Därför
            skall man inte säga att det är en mycket udda uppfattning som
            Ny demokrati för fram. Tanken finns även hos FN.
          </note>
          <note>
            Anf. 77 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Lars Moquist välkomnade en öppnare debatt om dessa
            frågor. Det gör jag också.
          </note>
          <note>
            Men han sade samtidigt att det innebär att man nu får tala om
            sådant som inte var rumsrent för några år sedan. Det finns faktiskt
            fortfarande saker som inte är rumsrena i detta land: att hetsa
            emot muslimer, att berätta vandringssägner av olika slag och att
            berätta nedsättande och lögnaktiga historier. Sådant har förekommit
            inom Lars
          </note>
          <note>
            Moquists eget parti.
          </note>
          <note>
            När det gäller ökade insatser för att motverka främlingsfientlighet
            kan jag säga att vi vet att rädsla ofta föds i okunskap. Det man
            inte känner till och inte vet så mycket om ger ofta en naturlig
            rädsla.
          </note>
          <note>
            Det är en naturlig mänsklig egenskap. Därför är naturligtvis
            faktaredovisning en väldigt viktig fråga.
          </note>
          <note>
            De ökade resurserna skall delvis användas till fakta och upplysning.
          </note>
          <note>
            Det finns också väldigt många enskilda organisationer som har
            projekt av olika slag för att minska konfrontationer mellan olika
            grupper, inte minst bland ungdomarna. De 10 miljoner som har beviljats
            förut har använts bl.a. till projekt där ungdomar kan få mötas
            och lära känna varandra.
          </note>
          <note>
            Därmed undanröjer man risken för konfrontationer, främlingsrädsla
            och främlingsfientlighet.
          </note>
          <note>
            Jag har också varit i de thailändska flyktingförläggningar som
            låg på gränsen till
          </note>
          <note>
            Cambodja. Är det detta Ny demokrati vill åstadkomma? Det var
            flyktingförläggningar ute i urskogen, helt avskilda från det normala
            samhället, där man skall leva i tiotals år och sedan bussas tillbaka.
          </note>
          <note>
            Jag vet att många anser att den repatrieringen var bra. Jag anser
            det själv mot den bakgrund som fanns, nämligen att folk satt inspärrade
            i flyktingläger helt vid sidan av samhället. Då var det säkert
            bättre att de fick komma tillbaka till sitt land.
          </note>
          <note>
            Är det sådana läger som Lars Moquist vill ha i våra norrländska
            skogar?
          </note>
          <note type="speaker">
            Anf. 78 LARS MOQUIST (nyd) replik:
          </note>
          <note>
            Herr talman! Kulturminstern försöker slå tillbaka när det gäller
            fri debatt och pratar om att Ny demokrati har gjort märkliga uttalanden
            gentemot muslimer. Jag tror inte att kulturministern skall vara
            så stor i orden i detta sammanhang. Sådana misstag kan ske. Jag
            tror att de flesta folkpartister läste lusen av Birgit Friggebo
            efter de famösa uttalandena om kosovoalbaners benägenhet för snatterier.
            Jag tycker inte att det finns så stor anledning för Birgit Friggebo
            att ta så stora ord i munnen.
          </note>
          <note>
            Vi vill självfallet inte ha några cambodjanska läger i Sverige.
            Birgit Friggebo gör sig ständigt skyldig till sådana befängda
            kullerbyttor och resonemang. Jag ville bara påpeka att det inte
            är något märkligt med att man återförvisar människor och låter
            dem åka tillbaka inom en tioårsperiod. Det har man gjort i
          </note>
          <note>
            Thailand. Jag är väl medveten om att människorna där levde under
            väldigt hårda förhållanden. Vi skall självfallet inte ha cambodjanska
            läger, med den svåra ekonomiska situation som man hade i dessa
            läger, i Sverige.
          </note>
          <note>
            Men bråka inte så mycket om att en ganska oerfaren riksdagsledamot
            -- som inte var riksdagsledamot vid detta tillfälle -- har kommit
            med något uttalande, när Birgit Friggebo, med tjugo års erfarenhet
            från riksdagsarbete, kan fälla sådan uttalanden om kosovoalbaner!
          </note>
          <note>
            Anf. 79 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Denna fråga har granskats bl.a. av konstitutionsutskottet.
            Jag har också bett om ursäkt för att tungan slant vid ett tillfälle.
            Det finns faktiskt en skillnad mellan det och att på gator och
            torg driva kampanj och upprepa sina uttalanden gång på gång.
          </note>
          <note>
            Jag vet inte om tungan slant på Lars Moquist när han talade om
            att man skulle ''återförvisa''
          </note>
          <note>
            människor. Det intressanta är om Lars Moquist ser det thailändska
            exemplet som en modell. Han tog ju upp det i diskussionen om hur
            vi i Sverige skall förhålla oss till temporära eller permanenta
            uppehållstillstånd.
          </note>
          <note>
            Jag tror att vi alla här i riksdagen är överens om att vi skall
            möjliggöra för människor att återvända till sina hemland. Jag
            tror att alla egentligen innerst inne önskar det, men det finns
            mycket som gör att man inte kan förverkliga det. Barnen har vuxit
            upp och förankrat sig i det nya landet under lång tid.
          </note>
          <note>
            Det kan finnas andra orsaker. Då skall vi försöka hjälpa till.
          </note>
          <note>
            Den avgörande frågan blir om återvändandet skall ske frivilligt
            eller om det skall ske med tvång. Ny demokrati vill att det skall
            ske med tvång inom en tioårsperiod, medan åtminstone jag anser
            att det skall ske frivilligt genom att man gör stödinsatser för
            de människor som har intresse av och vill återvända till sitt
            forna hemland.
          </note>
          <note type="speaker">
            Anf. 80 BERITH ERIKSSON (v) replik:
          </note>
          <note>
            Herr talman! Jag är glad över att höra att Birgit
          </note>
          <note>
            Friggebo uttalar att det är bra att flyktingfientligheten har
            minskat. Det är väldigt viktigt vad ledande politiker säger. Det
            är man medveten om vad gäller EG-frågan. Mer än 50 %
          </note>
          <note>
            av svenska folket är emot EG. Då säger politikerna att de skall
            gå ut och skapa opinion. Men när det gäller en sak som flyktingfientlighet
            har det varit litet olika inom de olika partierna. Även hos oss
            har man närmat sig det negativa.
          </note>
          <note>
            Jag är litet besviken över att Birgit Friggebo slarvigt säger
            att Vänsterpartiet vill ha en flyktingpolitik där de asylsökande
            regelmässigt ges tillfälliga uppehållstillstånd på tre år. Det
            är inte sant. Vi förutsätter naturligtvis att det skall gälla
            vid väldigt speciella situationer, t.ex. en kärnkraftsolycka någonstans
            i Östeuropa. Vi försöker att vara realistiska och tänka efter.
            Vi har resonerat som så, att det är möjligt att återvända inom
            en treårsperiod. Men efter en tid av tre år är åtminstone barnen
            så integrerade i samhället att det inte är möjligt att neka dem
            som vill ha det permanent uppehållstillstånd.
          </note>
          <note>
            Det går naturligtvis att ge sjukvård, bostad, skolgång och arbetsmöjligheter
            även till flyktingar som har tillfälliga uppehållstillstånd.
          </note>
          <note>
            Många av de saker som Birgit Friggebo räknade upp och som gäller
            Kosova är bekräftade. Birgit
          </note>
          <note>
            Friggebo kan inte säga att de inte är bekräftade. De är bekräftade.
          </note>
          <note>
            Anf. 81 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Vänsterpartiet har, enligt min uppfattning, många
            gånger bra åsikter om flyktingpolitiken. Vi ligger ganska nära
            varandra.
          </note>
          <note>
            Därför förvånar det mig att Vänsterpartiet kliver upp på den
            här vagnen i diskussionen om att mer regelrätt införa temporära
            uppehållstillstånd.
          </note>
          <note>
            Enligt vad jag kan utläsa av Vänsterpartiets motion tycker partiet
            att t.ex. bosnierna skulle ha fått temporära uppehållstillstånd.
            Man nämner en tidsperiod på tre år. Det betyder alltså att de
            bosnier som vi nu ger möjlighet att börja försörja sig, gå i skolan
            ordentligt osv. skulle ha väntat till
          </note>
          <note>
            1996. Jag tycker inte att det är en bra politik.
          </note>
          <note>
            Frågan är: Anser Berith Eriksson att vi skulle ha väntat med
            att ta upp diskussionen om permanenta uppehållstillstånd för bosnier
            till 1996?
          </note>
          <note>
            Jag har inte velat ge någon förskönande bild av
          </note>
          <note>
            Kosovo. Tvärtom har jag tagit upp en rad oacceptabla företeelser
            där nerifrån. Men det förekommer också överdrifter, som inte någon
            tjänar på att sprida. Dels skapar de naturligtvis en väldig oro
            hos kosovoalbanerna själva, dels skapas oro hos de människor som
            engagerar sig för dem.
          </note>
          <note>
            Situationen i Kosovo är eländig nog utan att man skall behöva
            ta till propagandaöverdrifter, något som förekommer hos alla sidor
            vid krig, oroligheter och när man inte är överens och sams. Jag
            tror inte att någon av oss har nytta av sådana överdrifter. Jag
            tror också att det är viktigt för de svenskar som engagerar sig
            för de asylsökande att veta att vissa saker som nämns faktiskt
            inte förekommer där nere.
          </note>
          <note type="speaker">
            Anf. 82 BERITH ERIKSSON (v) replik:
          </note>
          <note>
            Herr talman! Ja, vi har legat nära varandra i frågan om flyktingpolitik.
          </note>
          <note>
            Men det är ju en feltanke redan från början att man med temporärt
            uppehållstillstånd inte skulle ha möjlighet till skolgång, sjukvård
            och arbete.
          </note>
          <note>
            Självfallet skulle vi kunna utforma det så att det var möjligt.
            Det är upp till oss själva att göra det.
          </note>
          <note>
            Även utan hänsyn till överdrifter ser vi att andra länder omkring
            oss har gjort bedömningen att asylsökande inte kan skickas tillbaka
            till Kosova nu.
          </note>
          <note>
            Så det är ändå högst nödvändigt att man i nuläget inför verkställighetsstopp
            för avvisning av kosovaalbanerna.
          </note>
          <note>
            Anf. 83 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Som Berith Eriksson påpekade är det naturligtvis
            möjligt att sätta in alla integreringsinsatser också vid temporära
            uppehållstillstånd. Naturligtvis är det möjligt.
          </note>
          <note>
            Men Berith Eriksson förordar ju att människor, som fått komma
            in i vårt samhälle, efter en viss period med tvång skall föras
            tillbaka till sina hemländer, om läget har blivit ett annat där.
            Jag menar att det måste ske frivilligt, men att vi naturligtvis
            skall stötta de människor som vill åka tillbaka genom repatrieringsinsatser
            av olika slag.
          </note>
          <note>
            Berith Eriksson sprider en uppgift som inte är sann.
          </note>
          <note>
            Den är ganska vanlig i flyktningpolitiken när det gäller enskilda
            fall, och den går ut på att andra länder gör precis tvärtom. Det
            är inte så. Det finns också andra länder som prövar kosovoalbanernas
            skäl individuellt och som även verkställer avvisningar.
          </note>
          <note>
            Över jul var det 25 000 personer som frivilligt åkte tillbaka
            till Kosovo från Schweiz. Det var personer som inte har sökt asyl
            i Schweiz men som har möjlighet att vara där av andra skäl. De
            åkte hem över helgen och besökte Kosovo.
          </note>
          <note>
            Jag säger inte detta för att på något sätt mildra kritiken mot
            vad serberna gör i Kosovo. Där sker övergrepp, och där är elände.
            Vissa grupper har definitivt behov av att få skydd någon annanstans
            för att undkomma övergrepp av de serbiska terroristerna. De skall
            få stanna i Sverige. Som jag sade tidigare har ca 3 000 personer
            hittills beviljats uppehållstillstånd i vårt land.
          </note>
          <note type="speaker">
            Anf. 84 GUSTAF VON ESSEN (m):
          </note>
          <note>
            Herr talman! Flyktingpolitiken måste bygga på både humanitet
            och realism. Man måste försöka få en förankring i breda folkgrupper
            för flykting- och invandringpolitiken.
          </note>
          <note>
            Det är väl ingen tvekan om att den förankringen i någon mån saknas
            i dag. Det tyder också attitydundersökningarna på. De visar kanske
            inte någon ökning av främlingsfientlighet och sådant, vilket nog
            är det allra viktigaste, men de visar att många är kritiska mot
            den invandringspolitik som har förts och fortfarande förs.
          </note>
          <note>
            Från moderat håll vill vi nu alltmer betona skyddsaspekten. Människor
            som har behov av skydd och som söker skydd skall också kunna erbjudas
            det. Men samtidigt skall man också klargöra att detta uppehållstillstånd
            endast ges så länge skyddsbehovet kvarstår. Detta är också en
            politik som norrmännen nu planerar att införa.
          </note>
          <note>
            Vi är i hög grad inställda på att man skall ge tillfälliga uppehållstillstånd
            och mycket noggrant och tydligt klargöra att det just är fråga
            om tillfälligt uppehållstillstånd. Om skyddsaspekten inte längre
            föreligger skall personerna repatrieras, dvs.
          </note>
          <note>
            återsändas till det land varifrån de kom. Men givetvis bara om
            det är möjligt.
          </note>
          <note>
            Skyddsaspekten skulle kunna vara två eller möjligtvis tre år.
            Därefter måste ett slutligt ställningstagande ske. Om skyddsaspekt
            då fortfarande föreligger förordar jag permanent uppehållstillstånd.
            Jag är alltså inte inne på någon tioårsperiod utan på en treårsperiod.
          </note>
          <note>
            Frågan om tillfälliga uppehållstillstånd börjar nu diskuteras
            allt mer i olika sammanhang. Jag nämnde Norge, som planerar att
            införa ett sådant system. Danskarna har det ju redan. Vi har också
            i direktiven till utredningen om invandrar- och flyktingpolitiken
            fått i uppdrag att utreda detta. Jag tror att även UNHCR, som
            driver denna linje på alla sätt, kommer att ge sitt bifall till
            inställningen att tillfälliga uppehållstillstånd skall ges i Sverige.
          </note>
          <note>
            Vi kommer nog att återkomma till frågan flera gånger, men jag
            är rädd för att invandrarministern är på väg att gradvis bli något
            mer ensam i sin hållning i dessa frågor.
          </note>
          <note>
            När det gäller kosovoalbanerna vill jag också understryka att
            det är svårt och ibland stötande med vissa avvisningar. Att skicka
            ned barnfamiljer till en gränsstation mitt i vintern utan att
            veta om de har någonstans att bo är stötande. Man borde kunna
            överväga att skjuta på verkställigheten i vissa fall.
          </note>
          <note>
            Humanitet måste praktiseras också i samband med avvisningar.
            Ibland känner jag att det inte alltid sker.
          </note>
          <note>
            I övrigt delar jag invandrarministerns uppfattning att det verkligen
            görs individuella prövningar och att många kosovoalbaner får stanna
            av politiska och andra liknande skäl.
          </note>
          <note>
            Det eländiga i sammanhanget är egentligen de långa handläggningstiderna.
            Om nu handläggningstiderna är uppåt två tre år, som de i många
            fall är för barnfamiljerna, är det inte de asylsökande som skall
            drabbas av att myndigheternas handläggning dragit ut på tiden,
            så att det blir svårare att avvisa. Myndigheterna har ett ansvar.
            Man kanske borde införa ett slags uppehållsgaranti som innebär
            att om den enskilde asylsökanden inte fått besked inom rimlig
            tid och inte heller själv bidragit till förseningen, borde det
            ligga på myndigheternas ansvar att ge uppehållstillstånd. Det
            är otillständigt med dessa långa handläggningstider. Det förorsakar
            mycket av detta elände.
          </note>
          <note>
            Vad gäller avvisning vill jag helt kort uppehålla mig kring kyrkofriden.
            Den razzia som gjordes i Alsike kloster har som bekant uppmärksammats.
            Jag förespråkar kyrkofrid i så måtto att kyrkan skall betraktas
            som ett helgat rum, en plats där man kan få frid och där man kan
            få vara ifred. Men det måste naturligtvis hanteras med omdöme
            av de kyrkliga myndigheterna och prästerna. Det gäller även dem
            som arbetar i kloster. Om man gör dessa platser till illegala
            flyktingförläggningar och dessutom talar om att man anser att
            myndigheterna inte kan fatta rätt beslut, då tar man på sig ett
            mycket stort ansvar. Men något slags kyrkofrid bör övervägas.
          </note>
          <note>
            Är invandrarministern intresserad av att bidra till den diskussionen
            på ett konstruktivt sätt?
          </note>
          <note type="speaker">
            Anf. 85 BERITH ERIKSSON (v) replik:
          </note>
          <note>
            Herr talman! Gustaf von Essen sade att flyktingpolitiken skulle
            vara humanistisk och realistisk. Men han glömde att den också
            skall innefatta de internationella åtaganden som Sverige har gjort.
          </note>
          <note>
            Rätten att söka asyl får aldrig ifrågasättas, även om man har
            tillfälligt uppehållstillstånd. Orsaken till att införa möjligheten
            till tillfälliga uppehållstillstånd är att vi i Sverige praktiskt
            skall kunna hantera en extremt hög anströmning av asylsökanden.
            En god repatrieringspolitik, naturligtvis en frivillig sådan,
            behövs för alla, inte enbart för dem som haft tillfälliga uppehållstillstånd.
            Kravet på en aktiv repatrieringspolitik omfattande alla flyktingar
            som kommer till Sverige har vi i Vänsterpartiet i väldigt många
            år framfört i våra motioner. Det skall också vara helt klart att
            Genèvekonventionen inte skall kunna sättas ur spel, även om tillfälliga
            uppehållstillstånd ges. Men möjligheten att kunna söka asyl under
            sådana omständigheter skall finnas.
          </note>
          <note type="speaker">
            Anf. 86 GUSTAF VON ESSEN (m) replik:
          </note>
          <note>
            Herr talman! Jag har samma syn på tillfälliga uppehållstillstånd
            som Berith Eriksson. En slutlig asylprövning måste kunna ske på
            de grunder som
          </note>
          <note>
            Berith Eriksson nämner här. Det ser jag som en självklarhet.
          </note>
          <note>
            Men skyddsbehovet skall poängteras. Om någon på grund av politisk
            förföljelse i sitt hemland kommer till Sverige och man efter något
            år eller två uppmärksammar att det inte längre förekommer någon
            förföljelse i det land som vederbörande kommer ifrån -- låt oss
            säga att demokratiska val skall komma till stånd och att situationen
            är en helt annan -- så är det lika självklart att personen i fråga
            åker tillbaka -- det har alltså konstaterats att något skyddsbehov
            inte längre föreligger. Det tror jag att de flesta svenskar ställer
            upp på. Givetvis har den personen möjlighet att söka asyl i en
            sådan situation, men om denne får det är en annan sak.
          </note>
          <note>
            Skyddsbehovet är alltså det primära.
          </note>
          <note>
            Efter tre år går dock gränsen. Det tycker jag i likhet med många
            andra här. Efter tre år kan man inte tvinga folk tillbaka till
            sitt hemland, utan man måste göra en ny prövning för att komma
            fram till en slutlig bedömning.
          </note>
          <note>
            Anf. 87 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Gustaf von Essen tog upp frågan om de långa handläggningstiderna.
            Han sade bl.a. att det blir svårare att verkställa avvisningar
            på grund av de långa handläggningstiderna. Man kan med rätta kritisera
            de långa handläggningstiderna. Vi har vidtagit en mängd åtgärder,
            bl.a. anställt fler handläggare, för att kunna korta ned tiderna.
            Nu sjunker tiderna drastiskt.
          </note>
          <note>
            Men det intressanta är att samtidigt kan Gustaf von
          </note>
          <note>
            Essen och många andra säga att det skall finnas tillfälliga uppehållstillstånd.
            De skall vara upp till tre år eller ännu längre. Sedan skall människorna
            få åka hem. Om det inte finns något skyddsbehov skall de åka hem
            -- visserligen kan de söka asyl. Då är det plötsligt väldigt enkelt.
            Man sätter folk på bussar och skickar hem dem. Alla är nöjda och
            glada, även de som körs ut med tvång. Detta är vad det hela handlar
            om.
          </note>
          <note>
            Jag begriper inte denna diskussion. För några år sedan var den
            vanligaste politiska frågan i denna kammare att korta ned handläggningstiderna.
            Det gick inte att ha de så. En av motiveringarna var att folk
            skulle få snabba besked om de kunde börja att satsa på en framtid
            i Sverige eller om de skulle åka tillbaka till sina hemländer.
          </note>
          <note>
            Nu står samma personer här och säger att det kan vara fråga om
            tillfälliga uppehållstillstånd på tre, fyra eller tio år. Sedan
            är det bara att sätta människorna på bussen när kriget är över.
            De kommer att vara snälla och glada, och det kommer att vara så
            lätt. Jag förstår inte denna dualistiska uppfattning som dessa
            personer kan redovisa vid ett och samma tillfälle. Det är bakgrunden
            till att jag vill driva denna fråga hårt. Det skall vara en ordentlig
            diskussion. Är det verkligen rimligt att ha en politik som går
            ut på att folk körs ut?
          </note>
          <note>
            Gustaf von Essen säger att jag är tämligen ensam om att driva
            denna politik. Men därför är det inte alldeles säkert att jag
            faktiskt har fel utan tvärtom rätt.
          </note>
          <note type="speaker">
            Anf. 88 GUSTAF VON ESSEN (m) replik:
          </note>
          <note>
            Herr talman! Kulturministern är upprörd över det som sker i dag.
            Handläggningstiderna är och har varit sådana att människor befinner
            sig i två tre år i otrygghet utan att få veta vilka spelregler
            som gäller -- för att sedan bli bussade till gränsen till
          </note>
          <note>
            Kosovo och instjälpta över gränsbommen. Är det humanitärt?
          </note>
          <note>
            Jag menar att de som kommer hit och vill ha skydd skall få det
            om de uppfyller kriterierna. De vet från början att det är fråga
            om tillfälliga uppehållstillstånd. Myndigheterna vet det.
          </note>
          <note>
            Politikerna vet det, och all personal vet det. Hela arbetet med
            flyktingarna under denna period är inriktat på att det kan bli
            fråga om ett återvändande. De skall ha ett bra mottagande med
            den humanitära service som kan förväntas. Det är en väldig skillnad.
          </note>
          <note>
            Vi bedriver i dag en dubbelsidig italiensk bokföring. Vi låtsas
            vara humanitära och fina. Men egentligen tar vi två tre år av
            dessa människors liv för att sedan kasta ut dem. Är det bättre?
          </note>
          <note type="speaker">
            Anf. 89 JAN ERIK ÅGREN (kds):
          </note>
          <note>
            Herr talman! Det råder en alltmer ökande turbulens i flyktingfrågan.
            I samband med den uppmärksammade polisinsatsen i Alsike kloster
            den 24 november i fjol ställdes frågan om kyrkofrid i centrum.
            Vad är det som gäller egentligen? Vad står begreppet kyrkofrid
            för?
          </note>
          <note>
            Den debatt som uppstått har gällt både asylsökande flyktingars
            rätt och möjlighet att få vistas i svenska kyrkor och om polisen
            kan gå in i en kyrka och gripa asylsökande för att kunna verkställa
            ett utvisningsbeslut.
          </note>
          <note>
            Kyrkofrid har länge varit ett självklart begrepp i stora delar
            av världen, inte bara i det vi kallar demokratiska länder. Den
            ingår som en del i det större sammanhang som handlar om asylrätten
            och som är av urgammalt ursprung.
          </note>
          <note>
            De gammaltestamentliga, judiska fristäderna fick sina naturliga
            motsvarigheter i den medeltida kyrkans kloster och kyrkor. Kyrkofrid
            krävdes av den kanoniska rätten, och den återfinns i olika svenska
            landskapslagar och stadgades i rikslag av
          </note>
          <note>
            Birger Jarl. I kyrkolagen 1686 utvecklades och skärptes lagen
            för skydd av kyrkorum och gudstjänstdeltagare.
          </note>
          <note>
            Herr talman! I skriften Svenska kyrkans invandraroch flyktingarbete,
            utgiven av svenska kyrkans församlingsnämnd i mars 1993, sägs
            bl.a. om kyrkorummet som tillflyktsort: ''Kyrkorummet som skyddas
            av kyrkofrid har sedan gammalt varit en tillflyktsort för människor
            i nöd och vi har fått se denna tradition återupplivad. Denna sista
            vädjan i en desperat situation har ett symbolvärde i hela vårt
            samhälle. Vi i kyrkan skall agera ansvarsfullt, så att kyrkofriden
            respekteras i samhället och för att denna tradition skall leva
            vidare.''
          </note>
          <note>
            Låt mig ge en kort uppgift från vårt OS-aktuella grannland Norge.
            Justitieminister Grete Faremo lovade i juli 1993 att respektera
            kyrkofriden. Fast kyrkofriden inte har någon juridisk legitimitet
            i
          </note>
          <note>
            Norge, kan den genom detta löfte anses ha fått en moralisk sådan.
          </note>
          <note>
            I nuvarande svensk rättsordning är begreppen kyrkofrid, eller
            kyrkoasyl, i betydelsen av plats där polisen saknar rätt att gå
            in utan kyrkans tillstånd, okända. Något moraliskt löfte att respektera
            kyrkofriden motsvarande det i Norge har mig veterligt inte givits
            av någon svensk minister eller motsvarande.
          </note>
          <note>
            Rikspolischefen Björn Eriksson skrev den 20 juni
          </note>
          <note>
            1990 i brev till samtliga polismyndigheter i landet bl.a. följande:
            ''För egen del anser jag att några särregler för tvångsingripanden
            i kyrkor, kloster och liknande lokaler inte bör införas. -- --
            -- Det kan enligt mitt förmenande inte komma ifråga att införa
            någon slags frizoner, där polisingripanden överhuvudtaget inte
            skulle få ske. I ett samhälle som vårt finns det inget behov av
            att ordna en fristad för personer som är misstänkta för brott
            eller som eftersöks enligt annan lagstiftning. En annan sak är
            att hänsyn så långt möjligt bör tas till kyrkorummets helgd vid
            en husrannsakan eller liknande eftersökning.''
          </note>
          <note>
            Skillnaden i uppfattningen om vad kyrkofrid står för har på senare
            tid vuxit mellan företrädare för polisen och t.ex. företrädare
            för svenska kyrkan. Så lät för bara några veckor sedan Växjöbiskopen
            Jan-
          </note>
          <note>
            Arvid Hellström sätta upp en skylt på kyrkporten till Hjälmseryds
            kyrka med orden: ''Detta är heligt rum. Här råder kyrkofrid. Jan-Arvid
            Hellström.
          </note>
          <note>
            Biskop.''
          </note>
          <note>
            Från kyrkligt håll ses den önskvärda s.k.
          </note>
          <note>
            kyrkoasylen, fristaden, som en moratoriefråga, som ett temporärt
            skydd och rådrum i syfte att garantera tid för en värdig ärendeprövning.
            Kyrkan menar att denna okränkbarhetens långa historia vittnar
            om dess stora tyngd, och kyrkan känner sig nu särskilt utmanad
            i invandrar- och flyktingarbetet. Svenska kyrkan intensifierar
            nu arbetet med att definiera kyrkofridsbegreppet och fristadsbegreppet.
            Statens invandrarverk har tidigare förespråkat en utredning och
            reglering av begreppet kyrkofrid.
          </note>
          <note>
            Herr talman! Vare sig man nu är engagerad i vad som händer med
            de flyktingar som sökt kyrkofrid och rådrum i Åsele kyrka, Ucklum
            eller någon annanstans, är det enligt min mening helt klart att
            begreppet kyrkofrid måste stärkas. Jag skulle vilja göra förre
            ärkebiskopen Bertil Werkströms ord till mina och hävda ''att kyrkorummet
            har samma rätt till integritet som våra ambassader i främmande
            länder självklart tillerkänns''.
          </note>
          <note>
            Lagstiftad kyrkofrid borde gälla lokaler som vigts för permanent
            gudstjänstbruk, liksom de delar av kloster som omfattas av s.k.
            klausur. I dessa lokaler skulle myndigheterna få bereda sig tillträde
            utan huvudmannens tillstånd endast vid fara med avseende på liv,
            hälsa och egendom. Skulle kyrkoasylen av olika skäl missbrukas
            eller bli ohållbar, kan kyrkorådet eller kyrkoherden begära avhysning
            hos polisen.
          </note>
          <note>
            Vi i kds menar att respekten för kyrkofriden måste återupprättas
            och upprätthållas. Kyrkan måste få vara en fredad zon. Sverige
            som ett land i den kristna kulturkretsen bör självklart hävda
            och skydda de värderingar som ligger i begreppet kyrkofrid och
            som innebär gudstjänstdeltagares trygghet och kyrkorummets helgd.
            Vi måste också kunna ge människor i nöd rådrum.
          </note>
          <note type="speaker">
            Anf. 90 GUSTAF VON ESSEN (m) replik:
          </note>
          <note>
            Herr talman! Jag noterade inlägget från Jan Erik
          </note>
          <note>
            Ågren med visst intresse, därför att jag själv hade några tankar
            omkring detta. Jag vill bara ställa några frågor för att få kompletterande
            upplysningar.
          </note>
          <note>
            Skiljer Ågren på kyrkofrid och fristad? Det är för mig två olika
            saker. Det är en sak om en flykting, en förföljd person eller
            en person som över huvud taget är i nöd kommer in i kyrkan och
            vill utnyttja kyrkofriden, om han säger att han är förföljd och
            måste ha skydd under en kort period. Den kyrkofriden skall respekteras.
            Så sker också på kontinenten.
          </note>
          <note>
            Det är en annan sak om kyrkorna sätter upp fristadsrörelser och
            frizoner, om de säger att myndigheterna har fattat felaktiga beslut
            när det gäller vissa avvisningar och vill härbärgera personer
            i kyrkor, kanske under lång tid. Då har de gått över gränsen.
            Därmed anser de att de inte behöver följa demokratiska beslut,
            därför att de vet bättre.
          </note>
          <note>
            Jag vill klara ut vad Ågren egentligen åsyftar. Vill han ha halvillegala
            flyktingförläggningar som drivs av kyrkan, utanför samhällets
            normala ramar, eller är det den verkliga kyrkofriden han är ute
            efter?
          </note>
          <note type="speaker">
            Anf. 91 JAN ERIK ÅGREN (kds) replik:
          </note>
          <note>
            Herr talman! Jag tog upp begreppet kyrkofrid i debatten därför
            att jag menar att det som har hänt under senare tid visar att
            det finns så väldigt många olika uppfattningar om vad kyrkofrid
            som begrepp står för. Jag skulle vilja, som jag också nämnde i
            mitt anförande, att man gick igenom detta ordentligt, så att företrädare
            för kyrkan, polis, andra myndigheter och de som är engagerade
            när det gäller flyktingarbete kan vara överens om vad som gäller.
          </note>
          <note>
            Jag vill säga att det är kyrkofrid i den gamla meningen som jag
            hävdar. Vi måste på ett bättre sätt än i dag vara klara över hur
            den skall definieras och vad den står för. Det skulle vara en
            fördel i dagens situation, för både myndigheter, polis, kyrkan,
            flyktingar, flyktingorganisationer osv. Det är viktigt att det
            inte uppstår en situation där det skapas motsättningar mellan
            polis och kyrka, utan att man kan hantera det här på ett lugnt
            och sansat sätt och respektera varandras uppfattning.
          </note>
          <note type="speaker">
            Anf. 92 BERITH ERIKSSON (v) replik:
          </note>
          <note>
            Herr talman! I det sekulariserade Sverige finns inte längre samma
            känsla för kyrkorummets helgd som vi tidigare har fått uppleva.
            Däremot har många av de asylsökande en sådan känsla. Vi har krävt
            att det i polislagen skall skrivas in att det endast är den som
            ansvarar för kyrkolokalen som kan medge att personer får söka
            skydd där och medge att polis kan gå in där för att söka efter
            personer.
          </note>
          <note>
            Det som hände i Alsike handlar om mycket mer än bara en frizon.
            Det handlar om värdighet även när det gäller att avvisa asylsökande.
            När polisen agerar på det sätt som den gjorde där, inför kameror
            och publik, kan man föreställa sig hur det går till i andra sammanhang
            -- vilket det också finns många vittnesbörd om.
          </note>
          <note>
            Behovet av att sända signaler, av signalbärare, som jag tog upp
            i mitt inlägg tidigare, har fått till följd att praxisbildningen
            är oklar och bedömningarna inkonsekventa, och att antalet personer
            som gömmer sig är större. Problemet är alltså litet större än
            frågan om kyrkofridens helgd. Det handlar också om ett värdigt
            avvisande av människor.
          </note>
          <note type="speaker">
            Anf. 93 JAN ERIK ÅGREN (kds) replik:
          </note>
          <note>
            Herr talman! Det handlar om att behandla alla människor på ett
            värdigt och likartat sätt. Det handlar om att reda ut begreppen
            och att vara överens om vad det är som gäller. Som jag sade tidigare,
            skulle det underlätta för många av dem som är i den här situationen.
          </note>
          <note>
            Jag sade i mitt anförande att samma rätt till integritet som
            våra ambassader har skall gälla för kyrkofrid i kyrkorummet. Det
            gjorde jag för att lyfta fram frågan och visa hur viktig kyrkofriden
            är.
          </note>
          <note>
            Det enda riktiga är, enligt min uppfattning, att kyrkan har ansvaret
            för kyrkorummet. Om någon vill vara där skall det ske enligt överenskommelse
            med dem som har ansvar för kyrkan och de lokaler som hör dit.
          </note>
          <note>
            Jag hoppas att den här debatten kan bidra till att de här begreppen
            utreds och att begreppet kyrkofrid stärks. Jag tror att alla skulle
            tjäna på det.
          </note>
          <note type="speaker">
            Anf. 94 HANS GÖRAN FRANCK (s):
          </note>
          <note>
            Herr talman! Efter den största flyktingströmmen sedan andra världskriget
            visar västländerna en tydlig tendens att införa allt fler restriktioner
            i lagar och praktisk tillämpning, bl.a. genom skärpta avvisningsbestämmelser
            och visumtvång. De inskränkningar som görs sker framför allt i
            rättstillämpningen. Så sker också i Sverige. Det är framför allt
            kosovoalbaner, peruaner, kurder och zigenare som berörs.
          </note>
          <note>
            Det förvånar mig att invandrarministern kunde lämna debatten
            utan att ta ställning till frågan om verkställighetsstopp för
            bl.a. kosovoalbaner och utan att ens säga något om huruvida det
            finns beredskap för det.
          </note>
          <note>
            Det är inte möjligt att med framgång bekämpa rasfördomar och
            flyktingfientlighet utan att med kraft slå vakt om asylrätt och
            solidarisk flyktinghjälp. Den tendens som finns i motsatt riktning
            måste brytas. Om inte, kommer den allvarligaste flyktingvågen
            i Europa sedan andra världskriget att få katastrofala verkningar
            för skyddsbehövande människor på flykt.
          </note>
          <note>
            Utan en solidarisk flyktingpolitik blir effekten att vi får ännu
            fler flyende människor som lever underjordiskt, arbetar och bor
            svart. Det rör sig om miljontals människor som lever på detta
            sätt i
          </note>
          <note>
            Central- och Västeuropa. Ingenting är mer negativt för den fasta
            befolkningen i berörda länder. Men regeringarna i Västeuropa har
            ännu inte vågat ta de politiska och ekonomiska krafttag som behövs,
            trots stark kritik från de parlamentariska församlingarna inom
            EG och Europarådet.
          </note>
          <note>
            De som enligt nuvarande lagstiftning beviljas uppehållstillstånd
            i Sverige är flyktingar enligt
          </note>
          <note>
            Genèvekonventionen, krigsvägrare och de factoflyktingar. Uppehållstillstånd
            kan också ges av humanitära skäl. Som vi socialdemokrater framhåller
            i en motion av alla ledamöter i
          </note>
          <note>
            Stockholms stad och län, är det angeläget att
          </note>
          <note>
            Sverige upprätthåller dessa grundläggande regler i vår lagstiftning.
            Det ökar våra möjligheter i Europa och i övrigt på det internationella
            planet att vara pådrivande för en mer rättvis ansvarsfördelning
            av förpliktelserna för asylsökande och flyktingar.
          </note>
          <note>
            Vad Gustaf von Essen har sagt här i dag innebär att han är förespråkare
            för betydande inskränkningar i den lagstiftning som vi har nu,
            och hans inställning ligger inte särskilt långt från Lars Moquists.
          </note>
          <note>
            I propositionen om mottagande av asylsökande anges att tidsbegränsade
            uppehållstillstånd bör användas främst då de skyddssökande flyr
            undan konflikter och kriser, som kan bedömas ha kortare varaktighet.
          </note>
          <note>
            Det är angeläget att understryka att tillfälliga uppehållstillstånd
            inte får inkräkta på asylrätten.
          </note>
          <note>
            Det finns utan tvekan en påtaglig risk att så skall kunna ske
            i rättstillämpningen.
          </note>
          <note>
            Det bör med större klarhet och tydlighet framgå att stor vikt
            läggs i rättstillämpningen vid att inte inskränkningar görs i
            den skyddssökandes rätt att vid behov få sin asylansökan behandlad
            i vanlig ordning. Det är erforderligt att regeringen tillser att
            anvisningar om detta tillkommer.
          </note>
          <note>
            I regeringsförslaget framhålls att tillfälligt uppehållstillstånd,
            som kan avse högst tolv månader, skall innefatta insatser för
            förberedelser för ett återvändande. Frågan om vad som skall inträffa
            i händelse att skyddsbehovet kvarstår efter tolvmånadersperioden
            är inte i tillräcklig grad preciserad. Det behövs nya överväganden
            och förslag om detta. Här bör de anvisningar och uttalanden som
            gjorts från UNHCR vara vägledande.
          </note>
          <note>
            De flesta flyktingar har en önskan om att kunna återvända till
            sitt hemland. Vilka möjligheter som finns till frivillig återvandring
            är för dem en mycket viktig fråga.
          </note>
          <note>
            Det är hög tid att regeringen framlägger ett konkret återvändandeprogram,
            vilket saknas i årets budgetproposition. Det finns utredningar
            om detta som aldrig har lett till något resultat. Inte heller
            i årets budgetproposition finns några nya förslag.
          </note>
          <note>
            Tillräcklig vägledning för detta finns inte bara i forskningsrapporter
            och utredningar utan även hos
          </note>
          <note>
            UNHCR samt olika nationella och internationella frivilligorganisationer.
          </note>
          <note>
            Herr talman! Anslagen till hemspråksundervisningen föreslås minska
            med 120
          </note>
          <note>
            miljoner kronor och skall endast erbjudas invandrarelever under
            deras första sju skolår. Jag anser att budgetpropositionens förslag
            angående hemspråksundervisningen behöver ses över. Det är också
            angeläget att en översyn sker av hur enskilda kommuner använder
            de pengar som anslagits för undervisning i svenska 2 och hemspråk
            för invandrarbarnen och hur bestämmelserna gällande denna undervisning
            följs.
          </note>
          <note type="speaker">
            Anf. 95 GUSTAF VON ESSEN (m) replik:
          </note>
          <note>
            Herr talman! UNHCR poängterar nu skyddsbehovet i allt större
            utsträckning. Man talar om repatriering som första alternativ,
            uppehåll och insatser i närområdet syftande till repatriering
            som andra alternativ, tillfälliga uppehållstillstånd i tredje
            asylland som tredje alternativ och, om detta inte är möjligt,
            permanenta uppehållstillstånd i tredje asylland som fjärde alternativ.
          </note>
          <note>
            Vi i Sverige går på det fjärde alternativet direkt, tycks det.
            Jag är kritisk till beviljandet av permanenta uppehållstillstånd
            som förstahandsalternativ. Det hade varit naturligt med tillfälliga
            uppehållstillstånd, som danskar och norrmän har bestämt sig för.
          </note>
          <note>
            I Norge förbereder man ett lagförslag -- det är en socialdemokratisk
            regering som gör det -- som går ut på att just prioritera skyddsbehovet
            och återvändandet. Man gör återvändandet obligatoriskt då skyddsbehovet
            inte längre föreligger. Man talar om tidsgränser på tre till fem
            år. Detta sker i samordning med UNHCR.
          </note>
          <note>
            Generalsekreteraren i UNHCR har t.o.m. godkänt den norska modellen.
          </note>
          <note>
            Det är precis den modellen som jag förespråkar här, vilket invandrarministern
            och tydligen också
          </note>
          <note>
            Hans Göran Franck hetsade upp sig över. Det må vara en inskränkning,
            men om man har klara spelregler och gör detta i samklang med UNHCR
          </note>
          <note>
            och övriga västeuropeiska länder är det bara bra, därför att
            vi behöver en ökad samordning.
          </note>
          <note type="speaker">
            Anf. 96 HANS GÖRAN FRANCK (s)
          </note>
          <note>
            replik:
          </note>
          <note>
            Herr talman! Det finns ingen som helst upphetsning i den här
            diskussionen.
          </note>
          <note>
            När det gäller frågan om asylsökande, flyktingar och andra skyddsbehövande
            anger UNHCR
          </note>
          <note>
            mycket tydligt att det grundläggande och det som i första hand
            gäller är Genèvekonventionen om asylrätten.
          </note>
          <note>
            När det sedan gäller frågan vad som skall tillkomma därutöver
            nämnde jag att det rör sig om de factoflyktingar -- det är det
            som gäller i andra hand. På den punkten är UNHCR mycket klar;
            man förordar att länderna skall ha en lagstiftning och/eller en
            tillämpning som ger de facto-flyktingar rätt att få uppehållstillstånd
            i ett land.
          </note>
          <note>
            Det är för det tredje fråga om krigsvägrare. På den punkten är
            UNHCR:s ståndpunkt också klar, liksom när det gäller de humanitära
            skälen.
          </note>
          <note>
            Till detta kommer nu frågan om tillfälliga uppehållstillstånd
            på grund av massutvandring från vissa länder. Det är en alldeles
            särskild fråga.
          </note>
          <note>
            UNHCR har uttalat sig positivt om det, men i likhet med vad jag
            har framhållit i dag har man mycket tydligt sagt att detta inte
            skall inskränka asylrätten.
          </note>
          <note type="speaker">
            Anf. 97 GUSTAF VON ESSEN (m) replik:
          </note>
          <note>
            Herr talman! Jag tror att Hans Göran Franck och jag är överens
            om att asylrätten inte skall inskränkas -- tvärtom; den skall
            vi slå vakt om.
          </note>
          <note>
            Genèvekonventionen är tydlig på den punkten. Vad jag är ute efter
            är något annat.
          </note>
          <note>
            Om det exempelvis kommer hit en författare från
          </note>
          <note>
            Cuba som är förföljd av Castro får han givetvis politisk asyl
            enligt alla de konventioner som Hans
          </note>
          <note>
            Göran Franck har nämnt. Om då Castro försvinner ett och ett halvt
            år senare -- förhoppningsvis kommer det också att ske -- och demokratiska
            val äger rum, tycker Hans Göran Franck då att det är fel att gå
            till den mannen och säga: Nu föreligger faktiskt inget skyddsbehov
            längre, utan nu kan du återvända. Det kan man göra om man har
            beviljat tillfälligt uppehållstillstånd och klargjort att flyktingen
            inte får något permanent uppehållstillstånd här om det inom exempelvis
            en treårsperiod inträffar förändringar som gör att skyddsbehov
            inte längre föreligger. Det är det det handlar om.
          </note>
          <note>
            Jag tycker att det är en mycket naturlig signal till alla som
            kommer hit att skyddsbehovet skall tillfredsställas när de kommer
            hit, men om skyddsbehovet inte längre föreligger efter ett, två
            eller tre år -- det kan göras omprövningar -- upphör det tillfälliga
            uppehållstillståndet och repatriering sker. Men om det efter tre
            år är klarlagt att skyddsbehovet fortfarande föreligger skall
            den slutliga asylansökan prövas, och då kan de få permanent uppehållstillstånd.
          </note>
          <note>
            Anf. 98 HANS GÖRAN FRANCK
          </note>
          <note>
            (s)replik:
          </note>
          <note>
            Herr talman! Det som Gustaf von Essen säger innebär att han vänder
            på frågan och på det viset tubbar på reglerna om asylrätt. Är
            en person, som kommer från Cuba eller någon annanstans, enligt
          </note>
          <note>
            Genèvekonventionen respektive svensk lagstiftning att betrakta
            som politisk flykting skall han ha sin sak prövad i samband med
            sin asylansökan. Han skall inte behöva gå via något tillfälligt
            uppehållstillstånd för att man sedan skall ta ställning till om
            han är politisk flykting eller inte.
          </note>
          <note>
            Det sättet att hantera frågorna skulle kunna komma att skapa
            oreda.
          </note>
          <note>
            Det är angeläget att man har strikta och grundläggande regler
            om detta. I annat fall kommer de länder som redan nu intar en
            alldeles för restriktiv hållning -- långt mer restriktiv än den
            som vi har i Sverige -- att få vatten på sin kvarn.
          </note>
          <note type="speaker">
            Anf. 99 KARL GUSTAF SJÖDIN (nyd):
          </note>
          <note>
            Herr talman! Jag skall till att börja med återkomma till vad
            jag sade i mitt jungfrutal i denna kammare.
          </note>
          <note>
            Ämnet var då rättstrygghet.
          </note>
          <note>
            Jag förvånade mig över att det var så litet diskussion om rättstrygghet
            här i kammaren. Jag kan nu konstatera att detta ämne inte har
            varit uppe i den allmänpolitiska debatten i kammaren sedan dess.
            Anledningen till att jag tog upp det var att jag kom från en 21-årig
            erfarenhet som polis på gatorna. Jag tyckte att det var oerhört
            intressant och var förvånad över att det var så litet debatt om
            det.
          </note>
          <note>
            Jag sade i mitt jungfruanförande att jag tyckte att det var många
            saker i regeringsförklaringen som var bra men att jag i den saknade
            åtgärder för att förebygga de nazistiska och fascistiska tendenser
            som finns ute i Europa, så att de inte får fotfäste i vårt land.
            Jag sade: Vi måste komma ihåg att förebygga rasism.
          </note>
          <note>
            Sedan vet inte jag om det är därför att jag tillhör Ny demokrati
            -- som alla, även i denna kammare, har beskyllt för att vara rasister
            och allt möjligt otäckt --
          </note>
          <note>
            som det inte har blivit någon fart på den debatten.
          </note>
          <note>
            Under fjolåret, när man pratade om straffskärpningar, framförde
            Sveriges
          </note>
          <note>
            Domarförbund en idé om att man skulle införa en speciell lag
            om grovt ofredande för att komma till rätta med exempelvis sådana
            saker som att vissa människor med rasistisk bakgrund förföljer
            människor på grund av deras sympatier eller åsikter. Detta förslag
            gick denna kammare emot.
          </note>
          <note>
            Det finns en utredning som säger att man bör följa
          </note>
          <note>
            FN:s uppmaning att förbjuda rasistiska organisationer i detta
            land. Ny demokrati har skrivit en partimotion om det, och ett
            annat partis företrädare, Hans Göran Franck, har skrivit en enskild
            motion i detta ämne. Men detta anser inte regeringen vara så självklart.
          </note>
          <note>
            Regeringen och riksdagen har varit oerhört dåliga när det gällt
            att följa FN:s uppmaningar genom olika konventioner. Bl.a. har
            man nu tillsatt en barnombudsman för att bli litet bättre på barnens
            område.
          </note>
          <note>
            Regeringen har framlagt en proposition, där man föreslår att
            det skall införas en speciell paragraf i brottsbalken, 29 §, där
            man skärper straffet för att kränka en person på grund av att
            han eller hon tillhör en viss folkgrupp eller på grund av hans
            eller hennes ras eller hudfärg. Och sedan tillägger man:
          </note>
          <note>
            ''eller annan liknande omständighet''. Annan liknande omständighet
            är det, säger man i propositionen, när exempelvis svenskar ger
            sig på invandrare. Det kan även vara tillämpligt på den motsatta
            situationen, alltså när personer med utländskt ursprung angriper
            svenskar, alltså på det man i dagligt tal kallar för omvänd rasism.
          </note>
          <note>
            Jag har talat med flera domare, bl.a. i hovrätt, och de tror
            inte att detta kommer att tillämpas. Vad blir följden? Jo, förmodligen
            kommer det att bli ännu större motsättningar: Svenskar kommer
            att dömas enligt den här paragrafen om de ger sig på invandrare,
            men invandrare kommer inte att dömas ifall de ger sig på svenskar,
            vilket faktiskt sker, exempelvis nere i Malmö, där det förekommer
            gängvåld mellan olika etniska grupper och svenska ungdomar. --
            Det är regeringens svar på uppmaningen att försöka förebygga rasism.
          </note>
          <note>
            Regeringen har varit svag när det gällt att vidta åtgärder mot
            exempelvis barnpornografin. Jag är förvånad över att ingen är
            här för att diskutera det.
          </note>
          <note>
            Det var litet diskussion om det i jämställdhetsdebatten. Den
            25 mars i fjol var just ett förslag om att förbjuda innehav av
            barnpornografi uppe i denna kammare -- det kom från Vänsterpartiet
            och vi i Ny demokrati stödde det. Men var var alla ni andra? Det
            var lika tomt här då som det är nu. Men sedan, när det här inträffade
            i Norrköping, då åkte alla dit. Alla snyftade och grät, och alla
            har nu skrivit motioner om att man ska förbjuda barnpornografi.
            Kära riksdagsledamöter, ni som inte är här men som läser protokollen,
            och allmänheten! Detta kunde denna riksdag ha gjort den 25 mars
            i fjol. Men då var det ju inte valår!
          </note>
          <note>
            Precis som man sade i jämställdhetsdebatten är det här en jämställdhetsfråga,
            och det har jag också tidigare tagit upp i en interpellationsdebatt
            med
          </note>
          <note>
            Reidunn Laurén. Jag sade att jag tycker att det är en jämställdhetsfråga
            att man måste förbjuda våldspornografi där kvinnor utnyttjas och
            förnedras -- jag pratar om fistfucking.
          </note>
          <note>
            Det fanns inte någon kvinna från något parti som deltog i den
            debatten. Varför? Är det för att jag tillhör Ny demokrati eller
            för att jag är man? Män har efterlysts i debatten. Jag försökte
            ta upp detta.
          </note>
          <note>
            Jag har haft diskussioner med regeringsledamöter.
          </note>
          <note>
            Ingen deltog i den debatten. Det fanns vissa ledamöter som efteråt
            sade: Det är bra att ni rör om. Jag var litet feg; jag röstade
            med regeringen.
          </note>
          <note>
            Detta är en ynkedom. Jag tycker att det i denna kammare skall
            komma fram att det är ynkligt att man inte vågar när man har chansen.
          </note>
          <note>
            Det finns mycket som den här regeringen har varit dålig på. Det
            kanske inte är fel på justitieministern.
          </note>
          <note>
            Hon har kanske dåliga rådgivare i departementet.
          </note>
          <note>
            Man har försökt att ge sig på de små domstolarna.
          </note>
          <note>
            Det gick inte igenom. Man har försökt att inrätta ett polisverk.
            Det gick dess bättre inte heller igenom.
          </note>
          <note>
            När det gäller rättsfrågor påstår jag att den här regeringen
            har gjort mycket, men i många avseenden har den varit oerhört
            svag. När rättsfrågorna inte kommer upp i denna kammare får man
            naturligtvis inte heller möjlighet att debattera dem med landets
            justitieminister.
          </note>
          <note type="speaker">
            Anf. 100 KJELL ELDENSJÖ (kds):
          </note>
          <note>
            Herr talman! Vi har nyligen lagt ett spekulationsekonomins årtionde
            bakom oss. Det var ett 1980-tal då klippfilosofin härskade. Då
            var det vardagsmat att både låna och låna ut utan att det fanns
            någon täckning. När bubblan sprack drabbades enskilda och vi alla
            tillsammans, samhället, oerhört hårt.
          </note>
          <note>
            Att denna utveckling över huvud taget var möjlig tror jag beror
            på att det successivt utvecklades en livsiniställning som under
            1980-talet klart visade att materialismen överbetonades. En sådan
            värdekantring ger lätt ökad grogrund för osjysta och t.o.m. brottsliga
            sätt att tillskansa sig materiella fördelar.
          </note>
          <note>
            Tyvärr kantas den utpräglade materialismens väg oftast av personliga
            tragedier, förtvinande relationer och en förlorad tro på framtiden
            och det goda i tillvaron. Andra viktiga värden i livet har förträngts.
          </note>
          <note>
            I ett TV-program, Det kommer mera, visades ett rollspel som handlade
            om hur en människa som hade fått makt över en stor summa pengar,
            vilka faktiskt inte var avsedda för honom utan för välgörande
            ändamål, borde handha dessa pengar.
          </note>
          <note>
            Svenska folket skulle via telefon avgöra hur mannen borde handla.
          </note>
          <note>
            Herr talman! Ungefär hälften av dem som ringde till TV ansåg
            att han skulle behålla pengarna.
          </note>
          <note>
            Så långt har det alltså gått med rättsmedvetandet i
          </note>
          <note>
            Sverige i dag, om man nu skall tro utslaget i TV-
          </note>
          <note>
            frågan. Om det är så illa är det verkligen skrämmande. Samtidigt
            kan man då förstå varför brottsutvecklingen är som den är i Sverige.
            Många människor vet tydligen inte vad som är rätt och fel.
          </note>
          <note>
            Rättsbegreppet har blivit allt suddigare för allt fler.
          </note>
          <note>
            På ca 40 år har antalet anmälda brott i Sverige ökat fem gånger.
            I dag anmäls 1,2 miljoner brott i
          </note>
          <note>
            Sverige per år. Prognoserna pekar på ca 1,5
          </note>
          <note>
            miljoner år 2000, om utvecklingen fortsätter i samma takt.
          </note>
          <note>
            Det är mycket som har hänt under dessa 40 år som har bidragit
            till brottsutvecklingen. Jag kan nämna en del. Utbudet av lättåtkomliga
            varor i hem och butiker har ökat. Det finns ett större antal bilar
            att stjäla. Vi har narkotikaproblematiken.
          </note>
          <note>
            Tätortsbefolkningen har ökat, och poliserna räcker inte till
            för att skydda och bevaka. Förtätningen i sig leder naturligtvis
            till att det blir gängbildning, vilket i sin tur lätt leder till
            våldsbrott osv.
          </note>
          <note>
            Det finns alltså en massa saker som har hänt sedan
          </note>
          <note>
            1950-talet som gör att grogrunden för brott har ökat. Jag tänker
            på TV- och videovåldet, familjeinstabiliteten och mycket annat.
            Men de viktigaste frågor som vi i dag måste ställa oss är:
          </note>
          <note>
            Varför ökar människors benägenhet att begå brott?
          </note>
          <note>
            Varför ökar hela tiden antalet motiverade gärningsmän?
          </note>
          <note>
            Vi kan höja straff och kriminalisera aldrig så mycket, men om
            man inte kommer till rätta med de grundläggande frågorna hjälper
            inte det. Vi kan öka antalet poliser, men vi kommer ändå bara
            att i bästa fall hålla jämna steg med brottsutvecklingen om vi
            inte får svar på de grundläggande frågorna om varför brottsbenägenheten
            ökar och vi inte kan finna vägar för att vända utvecklingen.
          </note>
          <note>
            Herr talman! Om vi vänder blickarna österut mot det forna Sovjetväldet
            finner vi inte bara avsaknad av allmän välfärd, ekonomiskt och
            materiellt förfall liksom outsäglig miljöförstöring utan också
            nära nog en kollaps av rättssamhället. Att kommunismen och den
            totalitära maktutövningen bär skulden torde vara uppenbart. Materialismens
            egenvärde var en viktig grundbult i systemet.
          </note>
          <note>
            Kristendomens inflytande ansågs vara ett opium för folket. Man
            försökte bygga ett samhälle utan grundläggande och bärande etisk
            förankring. I dag ser vi resultatet.
          </note>
          <note>
            Herr talman! I Sverige har flera decenniers avkristning också
            medfört att normöverföringen till barn och ungdomar har tunnats
            ut. Det som var normbildningens källa i vårt land, den kristna
            etiken, har efterhand till stor del avskrivits från programmet
            i både hem och skola. I spåren ser vi i dag ökat våld, pornografi
            och barnporr --
          </note>
          <note>
            barntortyr kan man säga. Man ser också familjesplittring i stor
            skala och mycket annat elände.
          </note>
          <note>
            Ett kds-debattinlägg i Svenska Dagbladet av Ingvar
          </note>
          <note>
            Svensson handlade om behovet av en grundläggande brottspreventiv
            strategi. Det föranledde en känd brottsadvokat att skriva ett
            brev. Jag vill citera ett stycke ur detta brev:
          </note>
          <note>
            ''Det torde för samhället vara både bättre och billigare att
            satsa på att förhindra nyrekrytering till brottslighet genom att
            ge alla barn och ungdomar den självklara trygghet i uppväxtmiljön
            de kan kräva. Moral, etik och ett regelsystem som går ut på att
            ge medborgarna ett eget ansvar är en nödvändighet för att stoppa
            den stigande brottskurvan.''
          </note>
          <note>
            Herr talman! En kds-motion under den allmänna motionstiden har
            som slutsats att regeringen bör ta fram en nationell brottspreventiv
            strategi. Jag instämmer i denna slutsats.
          </note>
          <note>
            (Applåder)
          </note>
          <note type="speaker">
            Anf. 101 ULF ERIKSSON (nyd):
          </note>
          <note>
            Herr talman! Jag skall i dag tala om skärpt påföljd för falsk
            tillvitelse. Det finns ingen överskrift för det här avsnittet
            av debatten. Därför få man väl börja med att nämna vilket ämne
            man skall tala om.
          </note>
          <note>
            Det är ett allt otrevligare klimat i samhället. Det har fört
            med sig att vissa offentliga företrädare och även enskilda personer
            utsätts för olaga hot liksom falska beskyllningar. Det skapar
            initialt ett till synes skenbart övertag för den som anklagar.
          </note>
          <note>
            Dessa handlingar väcker bestörtning och fruktan och kan leda
            till en stor psykisk press för den som utsätts för dem. Jag såg
            senast i dag att någon hade blivit beskylld för att ha begått
            en våldtäkt. Han fick löpa gatlopp i pressen under flera månader.
            Nu visade det sig att vederbörande var helt utan skuld.
          </note>
          <note>
            Detta är ett fall av många. I det här fallet hade detta lett
            till att personen i fråga hade blivit av med sitt arbete. Nu skulle
            han få upprättelse. Han skulle omplaceras inom den aktuella kommunen;
            han var tydligen kommunalanställd.
          </note>
          <note>
            Att det blir sådana här följder är fruktansvärt. Man tycker att
            pressen bör ta ett stort ansvar i sådana här frågor. Det är ju
            pressen och massmedierna som är med om att föra sådana här beskyllningar
            vidare.
          </note>
          <note>
            Som jag ser det måste de som beskyller någon ha litet mer på
            fötterna innan de gör det. Om någon är skyldig blir denne så småningom
            dömd i en domstol. Rättvisan har sin gång. De som påstår att någon
            har gjort si eller så skall om det sedan visar sig att vederbörande
            är oskyldig ha en skärpt påföljd. De skall bli straffade. Så är
            det väldigt sällan.
          </note>
          <note>
            Det finns ett annat fall. Jag tror att det var två poliser som
            beskylldes för fortkörning; det var alltså inte fråga om någonting
            allvarligt. Poliserna blev sedan frikända i en rättegång. De ville
            ha skadestånd för detta, men det fick de inte. Det blev inget
            åtal för den som från början hade kommit med det felaktiga påståendet.
            Men det finns naturligtvis fall där man har lyckats. Jag tycker
            att vi bör skärpa påföljden vid falsk tillvitelse. Det är mycket
            viktigt med tanke på att den som drabbas kan bli skadad psykiskt
            och att det också kan gå ut över familj, barn och andra närstående.
            Jag har skrivit en motion om detta, och jag hoppas att den kommer
            att behandlas välvilligt av kammaren längre fram.
          </note>
          <note type="speaker">
            Anf. 102 JOHN BOUVIN (nyd):
          </note>
          <note>
            Herr talman! I går kunde vi höra en fantastisk debatt med Dan
            Eriksson i Stockholm. Han frågade nämligen fru Wibble vad hon
            ville säga till våra ungdomar om vår enorma statsskuld. Han sade:
            ''Jag skulle vilja fråga finansministern vad hon säger till de
            unga människor som kommer att få ärva en gigantisk statsskuld.''
            Fru Wibble svarade:
          </note>
          <note>
            ''Fru talman! Till de unga människor som får ärva en alltför
            stor statsskuld säger jag faktiskt att det var en evig tur att
            inte fler röstade på Ny demokrati.'' Hör och häpna! Detta är helt
            otroligt.
          </note>
          <note>
            Jag har inte ord för att beskriva det.
          </note>
          <note>
            När man i denna riksdag t.o.m. skriver motioner om etik har det
            gått för långt för John Bouvin. Hur kan man skriva en motion om
            etik och om att man skall tillsätta en kommission? Jag finner
            faktiskt inte ord för det här. Det är ganska allvarligt att man
            inte redan har detta i sitt blod. Det har tydligen gått så illa
            att man behöver ha en kommission på det här området.
          </note>
          <note>
            I motionerna propageras för att man skall tillsätta en parlamentarisk
            utredning om etikfrågor och att man skall inrätta ett forskningscentrum
            för forskning kring politik och etik. Är det verkligen så illa
            ställt att vi måste motionera om etik? Etik borde faktiskt vara
            en självklarhet. Det gäller bara att rannsaka sig själv. Men jag
            är inte förvånad efter två år i riksdagen där ett fåtal bestämmer
            och man endast tänker på sig själv.
          </note>
          <note>
            I onsdags hade vi en partiledardebatt. Det kanske var många som
            lyssnade. Man blev vettskrämd när man fick höra historier som
            gick 30 år tillbaka i tiden. Det är egentligen fantastiskt, eftersom
            vi i dag har en statsskuld som är över tusen miljarder.
          </note>
          <note>
            Jag vill bara påvisa hur enkelt det är för denna riksdag att
            fatta beslut. Dr Assar Lindbeck ställde en prognos på Moder Svea
            den 9 mars 1993. Han sade att Moder Svea var dödssjuk och ordinerade
            medicin -- Lindbeckkommissionen. Ingenting har hänt med Lindbeckkommissionen.
            Nu kommer dr
          </note>
          <note>
            OECD och ordinerar dropp, eftersom Sverige håller på att dö.
            Nu väntar vi bara på dr IMF som tar bort droppet, och sedan är
            det färdigt.
          </note>
          <note>
            Det här vill jag knyta an till vad Anne Wibble sade om att det
            är tur att inte flera röstar på Ny demokrati. Det är fantastiskt
            med den totala inkompetensen i denna kammare. För mig är den en
            gåta. Jag är ledsen, herr talman, men detta är fakta.
          </note>
          <note>
            Konstitutionsutskottets andre vice ordförande, tillika talman,
            anser att vi inte skall inrätta en författningsdomstol, eftersom
            det skulle vara ett nederlag för oss som stiftar lagar. Man får
            faktiskt ta sig för pannan när man hör sådant.
          </note>
          <note>
            Ännu värre är att ingen i denna kammare reagerar på sådana här
            saker. Hur skall man bära sig åt för att få fart på den här kammaren?
            Jag har länge och väl hållit på med att försöka få fart på kammaren.
          </note>
          <note>
            Men det händer ingenting. Man bara skjuter problemen framåt,
            framåt och åter framåt.
          </note>
          <note>
            Jag går upp i talarstolen för att diskutera rättsfrågor, men
            det är lönlöst. Justitieministern är borta. Det finns ingen som
            är intresserad av rättsfrågor. Vi ser ju här att intresset är
            lika med noll. Detta är totalt meningslöst. Jag står här och försöker
            tala om för hela svenska folket vad vi håller på med. Vad är det
            för företrädare för svenska folket som ni har röstat in i Sveriges
            riksdag?
          </note>
          <note>
            Som jag sade har vi en statsskuld på uppåt tusen miljarder. Men
            det spelar mindre roll när hela landet blöder. Jag vill påstå
            att det finns ett parti i denna riksdag som är den största boven
            -- och det är faktiskt Folkpartiet. Om man skulle få yrka på någonting,
            så skulle man yrka att Bengt
          </note>
          <note>
            Westerberg, Anne Wibble och Birgit Friggebo avgick med omedelbar
            verkan. Men sådana yrkanden kan man inte komma med här. De gillas
            inte. Hur länge skall svenska folket acceptera misskötseln av
            Sveriges ekonomi och framför allt av moralen?
          </note>
          <note>
            Pedofilverksamheten är allvarlig. Jag har med mig ledamotsförteckningen.
            90 personer i Sveriges riksdag och Sveriges regering känner till
            en historia med pedofiler och barn. Etablissemanget skyddades
            av riksdagen JK, JO m.fl. Denna riksdag som är så förträfflig
            deltar alltså i skyddet. Det är svårt att finna ord.
          </note>
          <note>
            Nu är det bara 20 sekunder kvar av min talartid.
          </note>
          <note>
            Hur skall man göra för att väcka er därute? Den feghet som jag
            upplever här inne är för mig obegriplig. Det finns ingen kurage
            någonstans. Hur gör man? Är det någon som kan svara? Nej, det
            är det inte.
          </note>
          <note>
            Nu är talartiden slut, vill jag meddela. Det kommer inte att
            bli några repliker på mitt anförande. Snart kommer jag också att
            bli avklubbad av talmannen.
          </note>
          <note>
            Men jag fortsätter. Vi skall föra denna bittra kamp, herr talman,
            till slutet. Den saken är klar. Jag får önska en trevlig helg.
          </note>
          <note>
            Anf. 103 Tuve Skånberg (kds):
          </note>
          <note>
            Herr talman! Det här är det sista inlägget i vårens allmänpolitiska
            debatt. Det vill jag ägna åt barnens rätt och till att synliggöra
            barnet. Jag vil påminna om uttrycket ''De sista skola vara de
            första''.
          </note>
          <note>
            Två av mitt livs starkaste och lyckligaste ögonblick är knutna
            till barn. Det ena är min dotter Saras födelse. Det andra är förknippat
            med min lilla dotter Maria som jag vid en ultraljudsundersökning
            i tolfte veckan fick se simma omkring i sin mammas livmoder som
            en liten astronaut fäst med sin navelsträng.
          </note>
          <note>
            I mitt tal vill jag ta upp vissa aspekter av medicinsk etik,
            och vikten av att riksdagen fastslår det mänskliga livets början
            och dess skyddsvärde från befruktningsögonblicket.
          </note>
          <note>
            Det råder i riksdagen en bred enighet om vikten av att medicinsk
            vård och forskning har en starkt etisk prägel.
          </note>
          <note>
            Socialutskottet skrev i betänkandet 1993/94:SoU2
          </note>
          <note>
            Vissa Etiska Frågor sid 8, att utskottet ''anser det nödvändigt
            med en sammanhållen och etiskt förankrad politik i dessa frågor.
            Utgångspunkten måste därvid vara den syn på människan och på människolivets
            helgd som har sin förankring bl.a. i den kristna etiken och den
            västerländska humanismen. Alla människor har samma värde och den
            grundläggande mänskliga rättigheten är rätten till liv''. Riksdagen
            beslutade i enlighet med utskottets betänkande. Regeringen gjorde
            en i stort sett likalydande deklaration i regeringsförklaringen
          </note>
          <note>
            1991.
          </note>
          <note>
            Sverige har också tidigare förpliktigat sig till att skydda mänskligt
            liv genom att ratificera olika internationella konventioner. Så
            sägs det i FN:s universella förklaring om de mänskliga rättigheterna
            från 1948 i artikel 3 att ''envar har rätt till liv, frihet och
            personlig säkerhet''. I FN:s konvention om medborgerliga rättigheter
            från 1966
          </note>
          <note>
            artikel 6, punkt 1 sägs att ''Varje människa har en inneboende
            rätt till livet. Denna rätt skall skyddas genom lag''.
          </note>
          <note>
            Genom regeringens proposition 1993/94:117
          </note>
          <note>
            kommer Europakonventionen och andra fri- och rättigheter att
            inkorporeras i svensk lagstiftning.
          </note>
          <note>
            Europakonventionen fastslår i artikel 2 punkt 1:
          </note>
          <note>
            ''Envars rätt till livet skyddas genom lag''. Om detta inkorporerande
            i svensk lagstiftning säger Fri- och
          </note>
          <note>
            Rättighetskommitténs delbetänkande SOU
          </note>
          <note>
            1993:40, sid 200: ''Den mest grundläggande av de mänskliga rättigheterna
            är rätten till liv --- En inkorporering av Europakonventionen,
            som vi föreslår i detta betänkande, innebär att rätten till liv
            kommer till positivt uttryck i svensk rätt''.
          </note>
          <note>
            I proposition 1992/93:220, s. 18, anges vissa grundläggande,
            oförytterliga värden.
          </note>
          <note>
            ''Oförytterliga värden är de, som i en given kulturkrets förutsätts
            gälla under alla omständigheter. Dessa värden behöver inte motiveras
            med rationella argument. De är i kraft oavsett om de i enskilda
            fall kan te sig opraktiska, oekonomiska eller ineffektiva och
            onyttiga.'' Bland de värden som ges som exempel är respekt för
            människans värdighet, individens frihet och integritet, jämställdhet
            mellan kvinnor och män, omsorgen om den som har det svårt samt
            det personliga ansvaret. Utskottet ställde sig i sitt betänkande
            1993/94:UbU1, s. 26, bakom propositionens syn på denna värdegrund,
            samt lade ytterligare till som oförytterliga värden
          </note>
          <note>
            ''människolivets okränkbarhet'' och ''allas lika värde''. Riksdagen
            röstade i enlighet med utskottets betänkande.
          </note>
          <note>
            Att skyddet av det mänskliga livet givetvis också gäller det
            ofödda barnet ända från befruktningen framgår tydligt av Genèvedeklarationen
            (1948) som anger att läkare skall förpliktiga sig till ''den största
            respekt för mänskligt liv alltifrån konceptionen till döden'',
            -- min kursivering -- likaså av artikel 6.5 i
          </note>
          <note>
            1966 års konvention om medborgerliga och politiska rättigheter
            samt artikel 12.2 a i 1966 års konvention om ekonomiska, sociala
            och kulturella rättigheter.
          </note>
          <note>
            I ingressen till FN:s barnkonvention som Sverige ratificerade
            1989 klargörs att barnet har rätt till
          </note>
          <note>
            ''lämpligt rättsligt skydd'' även före födelsen.
          </note>
          <note>
            I motionen 1992/93:So417 yrkades ett tillkännagivande om en livsbefrämjande
            grundhållning för mänskligt liv i enlighet med
          </note>
          <note>
            Genèvedeklarationen. Motionen efterlyste riksdagens ställningstagande
            för när det mänskliga livet börjar, på samma sätt som dödsögonblicket
            bestämts av riksdagen. Utskottsmajoriteten valde att förbigå frågan,
            medan Socialdemokraterna och
          </note>
          <note>
            Vänsterpartiet i reservation 1 sade sig anse att riksdagen inte
            skall lagreglera frågor om livets början, eftersom man ansåg att
            det skulle strida mot religionsfriheten. Hur man kunnat bestämma
            dödsögonblicket utan att det stred mot religionsfriheten nämndes
            inte.
          </note>
          <note>
            Frågan om när det mänskliga livet börjar är dock inte av religiös
            art, utan enbart av biologisk. All sakkunskap, från den enklaste
            lärobok i biologi till den mest framstående forskare i genetik,
            är enig om att det mänskliga livet börjar i och med att en sädescell
            befruktar en äggcell. Från och med konceptionen finns hela den
            genetiska koden färdig, enbart näring och tillväxt skiljer det
            befruktade ägget från den vuxna människan. En äggcell eller en
            sädescell kallas ''den'' eller ''det''.
          </note>
          <note>
            Den befruktade äggcellen är antingen en ''han''
          </note>
          <note>
            eller ''hon'' redan från befruktningsögonblicket.
          </note>
          <note>
            Detta biologiska faktum har förnekats av socialdemokratiska företrädare.
            Viola Furubjelke sade i riksdagen den 24 november 1993: ''Vi betraktar
            livets början som den tidpunkt då barnet föds''. Margareta Winberg
            förnekar i en intervju i
          </note>
          <note>
            Dagen den 19 januari 1993 att kvinnan och fostret är två individer:
            ''Fostret är en del av kvinnans kropp tills barnet kan sägas vara
            livsdugligt. När ett foster upplever smärta är det ett eget liv''.
          </note>
          <note>
            Ett foster föds normalt i den fyrtionde graviditetsveckan, och
            att foster upplever smärta har påvisats från den tionde graviditetsveckan.
          </note>
          <note>
            Viola Furubjelkes och Margareta Winbergs ståndpunkter är sinsemellan
            oförenliga, och naturligtvis från biologisk synpunkt omöjliga
            att hävda.
          </note>
          <note>
            Herr talman! Riksdagen bör i en ramlagstiftning positivt uttrycka
            människolivets okränkbarhet, människolivets början och dess skyddsvärde
            från befruktningsögonblicket.
          </note>
          <note>
            Den allmänpolitiska debatten var härmed avslutad.
          </note>
          <note>
            4 § Bordläggning
          </note>
          <note>
            Anmäldes och bordlades
          </note>
          <note>
            Finansutskottets betänkanden
          </note>
          <note>
            1993/94:FiU3 Riksdagens revisorers verksamhet under budgetåret
            1992/93
          </note>
          <note>
            1993/94:FiU6 Sammanställning av anslag på tilläggsbudget hösten
            1993
          </note>
          <note>
            Justitieutskottets betänkande
          </note>
          <note>
            1993/94:JuU12 Målsägandebiträde m.m.
          </note>
          <note>
            Försvarsutskottets betänkande
          </note>
          <note>
            1993/94:FöU5 Beredskapsbudget
          </note>
          <note>
            Socialförsäkringsutskottets betänkande
          </note>
          <note>
            1993/94:SfU9 Vissa sjukförsäkringsfrågor
          </note>
          <note>
            5 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 10 februari
          </note>
          <note>
            1993/94:88 av Eva Zetterberg (v) till statsrådet Bo
          </note>
          <note>
            Könberg om sjukvården:
          </note>
          <note>
            Sverige har under årtionden byggt upp en väl fungerande hälso-
            och sjukvård. En målsättning har varit att alla medborgare skall
            ha rätt till god sjukvård till en låg kostnad. Ökad satsning på
            förebyggande insatser, förkortade vårdköer och ökad tillgänglighet
            har under senare år stått i centrum för verksamheten.
          </note>
          <note>
            I regeringsdeklarationen den 5 oktober 1993 sade statsministern
            om den svenska sjukvården:
          </note>
          <note>
            ''Vårdköer har kortats och valfriheten har ökat.
          </note>
          <note>
            Men ännu återstår ett omfattande förändringsarbete. -- - Reformeringen
            av sjukvårds- och tandvårdssystemet fortsätter. -- - --
          </note>
          <note>
            Förändringarna skall utgå från patienternas behov.'' Inget av
            detta är ens i närheten av sanningen.
          </note>
          <note>
            Tusentals människor demonstrerade i Göteborg mot politikernas
            förslag att kraftigt försämra sjukvården. En ansvarig klinikchef
            avgick i protest.
          </note>
          <note>
            I Stockholm tvingas svårt sjuka patienter ligga i korridorerna.
            På ett tjugotal kontaktade länssjukhus är överbeläggningar vanliga,
            och personalen är överansträngd.
          </note>
          <note>
            I en rapport från SKTF från december 1993 sägs att
          </note>
          <note>
            37 000 personer förlorade sina arbeten inom kommuner och landsting
            1992. Lika många var det
          </note>
          <note>
            1993. För 1994 beräknas ytterligare 26 000 bli avskedade. Kommunförbundet
            räknar med att ytterligare 80 000--100 000 kommer att förlora
            sina arbeten inom dessa sektorer fram till sekelskiftet.
          </note>
          <note>
            20 000 sjuksköterskor är arbetslösa eller drar sig fram på tillfälliga
            vikariat. Bara i Stockholm beräknas ca 600 personer förlora jobbet
            på grund av den s.k. husläkarreformen.
          </note>
          <note>
            Detta är siffror som ytterligare förvärrar den skrämmande bild
            som TV:s Aktuellt målade upp den 1 och den 2 februari. Dess kartläggning
            av den akuta och medicinska vården visar inte på förbättringar
            utan på att svensk sjukvård är i en mycket allvarlig kris.
          </note>
          <note>
            Menar regeringen att vi nu har skapat valfrihet och är inne i
            det omfattande förändringsarbetet och att det framgent skall se
            ut på det sätt som beskrivs?
          </note>
          <note>
            Min tro är att kraftfulla ekonomiska och personella insatser
            måste sättas in för att rädda den svenska sjukvårdsmodellen. I
            stället för 200 miljoner kronor eller mer till husläkarna och
            ökade möjligheter för andra privatläkare att få pengar från landstingen
            så borde riksdag och regering ge medel till en medicinsk vård
            som inte staplar patienter i lagerutrymmen, korridorer och sköljrum.
          </note>
          <note>
            I TV står sjukvårdsministern och säger att detta skall lösas
            med öppenvård; det är husläkarna som skall klara av överbeläggningen
            på akut- och medicinavdelningarna; husläkaren skall häva våra
            hjärtsvikter, laga våra hjärnblödningar och ta hand om olycksoffer.
          </note>
          <note>
            Jag vill därför fråga statsrådet:
          </note>
          <note>
            1. Hur stämmer neddragningen av sjukvårdsresurser överens med
            regeringsdeklarationen i oktober 1993?
          </note>
          <note>
            2. Vad avser regeringen göra åt den ökande arbetslösheten inom
            vårdsektorn?
          </note>
          <note>
            3. Hur skall husläkarsystemet kunna lösa överbeläggningen på
            sjukhusen?
          </note>
          <note type="speaker">
            1993/94:89 av Hans Göran Franck (s) till utrikesministern om
            Sydafrika:
          </note>
          <note>
            En delegation från Svenska AWEPA har besökt
          </note>
          <note>
            Sydafrika den 2--8 februari 1994. Gruppen bestod av undertecknad,
            Marianne Andersson (c), Karl-
          </note>
          <note>
            Göran Biörsmark (fp), Margareta Viklund (kds)
          </note>
          <note>
            och Eva Zetterberg (v).
          </note>
          <note>
            Vi fann att det politiska systemet och rättssystemet i Sydafrika
            fortfarande är belastat av arvet efter apartheid. Brott som begås
            mot medlemmar i
          </note>
          <note>
            ANC, eller i närstående organisationer, följs inte upp med samma
            intensitet som brott begångna mot medlemmar av det vita samhället,
            IFP (Inkatha
          </note>
          <note>
            Freedom Party) eller säkerhetsstyrkorna. Bristerna är betydande.
            Med hänsyn till de kommande valen är det av största betydelse
            att stor uppmärksamhet ägnas åt att förbättra det juridiska systemet,
            i synnerhet polisens verksamhet.
          </note>
          <note>
            Vi träffade människorättsjurister, fredsövervakare och forskare
            på rättshjälpsbyrån Legal Resources
          </note>
          <note>
            Centre i Durban. Vi tog del av de svårigheter de möter i samband
            med sitt arbete att lämna effektivt juridiskt biträde. Dessa svårigheter
            beror i första hand på att det juridiska systemet --
          </note>
          <note>
            polisundersökningar, åtalsförfarande och rättegångar -- inte
            genomförs opartiskt och i enlighet med rättssäkerhetens krav.
          </note>
          <note>
            Rättshjälpen behöver snarast ökas samtidigt som kritiken mot
            de allvarliga kränkningarna av mänskliga rättigheter måste fortsätta.
            Offren för dessa kränkningar måste få kompensation och humanitär
            hjälp.
          </note>
          <note>
            Under ett besök i Plessea polisstation,
          </note>
          <note>
            Pitermaritzburg, informerades vi om att den sydafrikanska polisen
            har att täcka ett område med en befolkning på 1,2 miljoner. Polisstyrkan
            i området uppgår till endast 150 poliser. Den bristande viljan
            att undersöka politiska brott mot
          </note>
          <note>
            ANC:s sympatisörer har en politisk bakgrund.
          </note>
          <note>
            Bristen på samordning mellan olika polisenheter gör arbetet än
            svårare. En förstärkning av polisstyrkorna, en demokratisk kontroll
            av dem och en samordning av arbetet mellan de olika enheterna
            är frågor som behöver lösas snarast.
          </note>
          <note>
            På grund av den höga våldsnivån och den historia av konflikter
            som Natalprovinsen har är det viktigt att den nationella fredsbevarande
            styrkan får spela en betydelsefull roll i denna provins. Den fredsbevarande
            styrkan har begärt stöd och utbildningsexpertis hos världssamfundet.
          </note>
          <note>
            Vid besök hos FN:s observatörsgrupp UNOMSA:s
          </note>
          <note>
            (United Nations Observer Mission in South Africa)
          </note>
          <note>
            i Durban noterade vi att FN:s mandat är alltför begränsat. Dess
            huvudsakliga uppgift är att observera och att rapportera till
            FN:s generalsekreterare och säkerhetsråd. FN-mandatet bör omprövas
            snarast möjligt, inte bara med tanke på det kommande valet utan
            också med tanken på den situation som kan uppstå efter valet.
            En mycket reell fara föreligger -- i synnerhet i
          </note>
          <note>
            Natalprovinsen -- att kränkningarna kommer att öka inte endast
            före utan även efter valen. FN bör överväga att sända en fredsbevarande
            styrka bestående av både militär och polisiär personal.
          </note>
          <note>
            Det finns många ledande personer som behöver bättre skydd, stöd
            och resurser. Den 5 februari träffade vizuluhövdingen Chief Mhlaba
            in Kva
          </note>
          <note>
            Ximba som har visat mycket stort mod i ett område där trakasserier
            och fiendskap har riktats mot honom till följd av hans kraftiga
            fördömande av alla de krafter som ägnat sig åt omfattande våld
            i distriktet. Chief Mhlaba in Kwa Ximba hade öppet vågat ge uttryck
            för sin sympati med ANC, och befinner sig uppenbarligen i stor
            fara. Det råder inga tvivel om att Inkatha -- inte endast i detta
            distrikt utan också i andra delar av provinsen -- får ta på sig
            det huvudsakliga ansvaret för våldet.
          </note>
          <note>
            Större delen av befolkningen i Natalprovinsen lever i ett land
            där fruktan är förhärskande. Dessa människor behöver starkast
            möjliga internationella skydd och bistånd. Det finns dock skäl
            att understryka betydelsen av att alla partier, inklusive
          </note>
          <note>
            IFP, deltar i det kommande valet.
          </note>
          <note>
            Flera besök avlades i Natalprovinsen och i
          </note>
          <note>
            Alexandra där fredskommittéer är i arbete
          </note>
          <note>
            (fredsgrupper under det nationella fredsavtalet från
          </note>
          <note>
            1991, Network of Independent Monitors, NIM, och
          </note>
          <note>
            Ecumenical Monitorias Program in South Africa,
          </note>
          <note>
            EMPSA). Det råder inga tvivel om att dessa kommittéer spelar
            en viktig roll i sitt arbete att minimera, och ibland förhindra,
            våldsdåd. Många fler medlemmar skulle kunna engageras i denna
            verksamhet om de hade bättre stöd och större resurser.
          </note>
          <note>
            I Pretoria Central Prison finns dödsdömda fångar, en del av dem
            har suttit i dödscell mer än sju år.
          </note>
          <note>
            Sammanlagt finns mer än 300 dödsdömda som avvaktar beslut om
            att dödsdomarna skall omvandlas till andra straff- eller behandlingsformer.
            Det är angeläget att Sydafrika snarast avskaffar dödsstraffet.
          </note>
          <note>
            Endast dryga två månader återstår innan valet skall hållas den
            27 april, och fortfarande är det åtskilliga frågor som måste få
            en lösning: Beslut om en eller två valsedlar, registrering av
            partier, tryckande och distribution av valsedlar, upprättande
            av vallokaler, information till väljarna om valförrättningen,
            utgivande av id-handlingar m.m. Allt detta skall ske under stor
            tidspress och ständig risk för våldshandlingar och sabotage. Detta
            kräver stora ansträngningar av berörda organ och parter i
          </note>
          <note>
            Sydafrika men också ett starkt internationellt stöd.
          </note>
          <note>
            Ömsesidigt goda informativa kontakter mellan FN
          </note>
          <note>
            och den oberoende valkommissionen är av särskild betydelse.
          </note>
          <note>
            Strävandena att återuppbygga Sydafrika bör på alla sätt understödjas.
            Utvecklingshjälp måste lämnas för att apartheidsystemets sår skall
            läkas och fredsoch försoningsprocessen påskyndas.
          </note>
          <note>
            Utvecklingshjälp bör lämnas för att förstärka olika projekt,
            inklusive fredsarbetet enligt fredsfördraget. Svenskt bistånd
            till Sydafrika bör även i fortsättningen i väsentlig utsträckning
            kanaliseras genom svenska och sydafrikanska frivilligorganisationer,
            som gör mycket betydande insatser under svåra förhållanden.
          </note>
          <note>
            I anledning av det anförda får jag ställa följande frågor till
            utrikesminister Margaretha af Ugglas:
          </note>
          <note>
            1. Vilka konkreta planer har regeringen för att med svenska valobservatörer
            och andra insatser bistå den oberoende valkommissionen i syfte
            att genomföra fria och rättvisa val i slutet av april i år?
          </note>
          <note>
            2. På vilket sätt vill regeringen verka för att förstärka den
            nationella fredsbevarande styrkan och FN:s observatörsgrupp UNOMSA?
          </note>
          <note>
            3. Vilket ytterligare stöd vill regeringen föreslå för att motverka
            det politiska våldet och för att hjälpa offren för våld, hot och
            trakasserier?
          </note>
          <note>
            4. På vilket sätt vill regeringen för svensk del och på det internationella
            planet verka för strävandena att återuppbygga Sydafrika?
          </note>
          <note>
            5. Hur vill regeringen verka för dödsstraffets avskaffande i
            Sydafrika?
          </note>
          <note type="speaker">
            1993/94:90 av Hans Göran Franck (s) till utrikesministern om
            utvecklingen i Ryssland:
          </note>
          <note>
            Utvecklingen i Ryssland är oroväckande ur demokratisk synpunkt.
            Jeltsinregimen har ett betydande ansvar för detta. Västeuropeiska
            regeringar har gjort olyckliga felbedömningar av situationen i
            Ryssland. Valet i december förra året, som bevakades bl.a. av
            en svensk parlamentarikergrupp från olika partier, belyser detta.
          </note>
          <note>
            Ryssland är i dagens läge, och av allt att döma under lång tid
            framöver, mycket svagt politiskt, ekonomiskt, socialt och militärt.
            Däremot växer i krisens spår korruptionen och den ekonomiska och
            organiserade brottsligheten kraftigt. Den ryska maffian blir allt
            starkare och infiltrerar också regeringsadministrationen. Denna
            brottslighet expanderar även i växande omfattning utanför landets
            gränser, däribland i Sverige.
          </note>
          <note>
            Den ekonomiska och sociala situationen har allvarligt försämrats
            för det stora flertalet människor i Ryssland. Kränkningarna av
            de mänskliga rättigheterna är betydande. Det gäller bl.a. diskriminering
            av etniska minoriteter, exempelvis den judiska, inskränkningar
            i pressfriheten och omfattande bruk av dödsdomar --
          </note>
          <note>
            över 600 år 1993. Detta är en ökning med ca 100
          </note>
          <note>
            dödsdomar från 1992.
          </note>
          <note>
            Frågorna är aktuella även med hänsyn bl.a. till
          </note>
          <note>
            Rysslands ansökan om medlemskap i Europarådet.
          </note>
          <note>
            Det är av vikt att inte binda sig i saken i fråga förrän allt
            utredningsmaterial föreligger och möjligheterna till demokratisk
            påverkan utnyttjats.
          </note>
          <note>
            Å andra sidan finns det positiva faktorer som är av stor betydelse
            för en demokratisk och mer stabil utveckling, bl.a. stora naturtillgångar,
            relativt hög utbildningsnivå och en rik kulturtradition.
          </note>
          <note>
            Med anledning av detta vill jag ställa följande frågor till utrikesminister
            Margaretha af Ugglas:
          </note>
          <note>
            1. Vilka åtgärder kommer regeringen att vidta för att bäst främja
            demokratin och respekten för mänskliga rättigheter och sociala
            och ekonomiska framsteg i Ryssland?
          </note>
          <note>
            2. Utgör det starkt försvagade Ryssland något militärt hot mot
            Sverige som motiverar någon förändring av vår utrikes- och säkerhetspolitik?
          </note>
          <note>
            3.Kan regeringen försäkra att Sveriges alliansfria utrikes- och
            försvarspolitik i fred syftande till neutralitet i krig framdeles
            ligger fast?
          </note>
          <note>
            4. Vilka åtgärder kommer regeringen att vidta för att förstärka
            skyddet mot internationell ekonomisk och organiserad brottslighet,
            däribland från
          </note>
          <note>
            Ryssland?
          </note>
          <note>
            6 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 10 februari
          </note>
          <note>
            1993/94:341 av Ulrica Messing (s) till statsrådet
          </note>
          <note>
            Görel Thurdin om Ostkustbanan:
          </note>
          <note>
            Ostkustbanan har erhållit projektanslag för upprustning av vägar
            och järnvägar. Det är viktigt att projektet kommer i gång på grund
            av den höga arbetslösheten men också ur trafiksäkerhetssynpunkt
            på väg E 4.
          </note>
          <note>
            Delar av E 4, som berörs av de projekterade pengarna, är i mycket
            dåligt skick. Nya dödsolyckor inträffar regelbundet på den relativt
            hårt trafikerade vägen. På sträckan genom
          </note>
          <note>
            Norraladalen, strax utanför Söderhamn, väntas fortfarande besked
            om vilket av de två projekterade alternativen som kommer att bli
            det slutgiltiga för vägen.
          </note>
          <note>
            Sedan oktober 1993 ligger ärendet för avgörande hos den ansvariga
            ministern. Kommunerna längs
          </note>
          <note>
            Ostkustbanan hoppas på ett snabbt beslut för att den samprojektering
            som gjorts med järnvägen kan genomföras och därmed spara pengar
            för bygget.
          </note>
          <note>
            Hur avser statsrådet handlägga frågan om de alternativa sträckningarna
            genom Norraladalen?
          </note>
          <note type="speaker">
            1993/94:342 av Bertil Måbrink (v) till arbetsmarknadsministern
            om sågverket i Stocka:
          </note>
          <note>
            I Stocka, Nordanstigs kommun, har drygt 65
          </note>
          <note>
            anställda vid Modo sågverk berövats sina jobb på grund av att
            företaget lagt ned verksamheten vid sågen och samtidigt vägrar
            att sälja den till intresserade köpare.
          </note>
          <note>
            Ett norskt trävaruföretag är berett att köpa och driva sågen.
            Detta skulle innebära att merparten av arbetstillfällena skulle
            kunna räddas.
          </note>
          <note>
            Modo säger nej till försäljning med den krystade motiveringen
            att det skulle bli konkurrens om det svenska sågtimret. Detta
            är, såvitt jag förstår, svepskäl från Modos sida. Det norska företaget
            skall köpa sitt sågtimmer från Ryssland och är tydligen också
            berett att ge en sådan garanti till
          </note>
          <note>
            Modo.
          </note>
          <note>
            Jag vill därför fråga arbetsmarknadsministern:
          </note>
          <note>
            Avser arbetsmarknadsministern vidta åtgärder för att sågen i
            Stocka skall kunna drivas vidare så att de arbetslösa sågverksarbetarna
            kan få sina arbeten tillbaka?
          </note>
          <note type="speaker">
            1993/94:343 av Liselotte Wågö (m) till arbetsmarknadsministern
            om starta-eget-bidraget:
          </note>
          <note>
            Unga arbetslösa kan erhålla starta-eget-bidrag från arbetsförmedlingen
            som hjälp för att starta ett eget företag. Ett av kriterierna
            för att få bidrag är att det företag man startar inte konkurrerar
            med på orten redan existerande företag inom samma bransch.
          </note>
          <note>
            Det har dock visat sig att så sker i alla fall. Exempel finns
            på att taxiföretag fått starta-eget-bidrag, trots att det redan
            finns etablerade taxiföretag på orten i fråga. Staten medverkar
            således till att snedvrida konkurrensen på ett graverande sätt.
          </note>
          <note>
            Vilka åtgärder avser statsrådet vidta för att förhindra att konkurrensen
            sätts ur spel till följd av att starta-eget-bidrag beviljats?
          </note>
          <note type="speaker">
            1993/94:344 av Hans Stenberg (s) till kulturministern om lokalisering
            av myndigheter inom radio- och TV-området:
          </note>
          <note>
            Inom Kulturdepartementet bereds nu bildandet av två nya myndigheter
            inom radio- och TV-området.
          </note>
          <note>
            Den utredning som gjorts förutsätter att de nya myndigheterna
            i vanlig ordning skall placeras i
          </note>
          <note>
            Stockholm.
          </note>
          <note>
            Så sent som vid årsskiftet lades Telestyrelsens verksamhet i
            Sundsvall ned. Huvuddelen av verksamheten flyttades till Stockholm.
            Under tidigare regeringar har det funnits en policy som inneburit
            att man skall ta regionalpolitiska hänsyn vid etableringar av
            nya verk och myndigheter.
          </note>
          <note>
            Min fråga till kulturministern är:
          </note>
          <note>
            Kommer kulturministern att verka för att de nya myndigheterna
            förläggs till Sundsvall?
          </note>
          <note>
            1993/94:345 av Bo Arvidson (m) till näringsministern om konkursmissbruk
            m.m.:
          </note>
          <note>
            För en fungerande marknadsekonomi är det viktigt med en fungerande
            konkurrens på lika villkor. Den ekonomiska krisen har lett till
            en kraftig ökning av antalet konkurser. För många seriösa företag
            har det uppstått en svår situation då de kan ha drabbats dels
            av att många kunder inte kunnat betala, dels av att företag efter
            en konkurs kunnat fortsätta som tidigare men befriade från sina
            skulder. Därmed har det ofta skapats en orimlig konkurrenssituation.
          </note>
          <note>
            En arbetsgrupp inom regeringskansliet lade i slutet av november
            fram förslag till åtgärder för att komma till rätta med de skadeverkningar
            som uppstår vid konkursmissbruk och ekonomisk brottslighet.
          </note>
          <note>
            Vilka åtgärder ämnar näringsministern vidtaga med anledning av
            arbetsgruppens förslag?
          </note>
          <note>
            1993/94:346 av Bo Arvidson (m) till socialministern om enskilda
            vårdhem m.m.:
          </note>
          <note>
            Socialutskottet behandlade i oktober 1992
          </note>
          <note>
            (1992/93:SoU1) motioner om översyn av stadgan om enskilda vårdhem.
            Utskottet utgick från att en översyn snarast kom till stånd. I
            maj 1993
          </note>
          <note>
            presenterade en arbetsgrupp sina förslag till författningsändringar.
          </note>
          <note>
            När det gäller omsorgslagen ges för närvarande inga möjligheter
            för enskild att få tillstånd att driva vårdhem. I april 1993 behandlade
            socialutskottet
          </note>
          <note>
            (1992/93:SoU19) frågan om avveckling av vårdhem och specialsjukhus.
            I ett tillkännagivande till regeringen skrev utskottet:
          </note>
          <note>
            ''I vissa fall kan dock, enligt utskottets mening, ett litet
            väl fungerande vårdhem för dem som bor där utgöra en väl så god
            vårdmiljö som ett gruppboende.''
          </note>
          <note>
            Vilka åtgärder avser socialministern vidta för att öka möjligheterna
            till olika former av enskild vård och omsorg?
          </note>
          <note>
            den 11 februari
          </note>
          <note type="speaker">
            1993/94:347 av Gudrun Norberg (fp) till civilministern om vigseltillstånd
            för den syrianska kyrkan:
          </note>
          <note>
            Enligt lagen om rätt att förrätta vigsel inom andra trosamfund
            än Svenska kyrkan föreskrivs att
          </note>
          <note>
            ''annat trossamfund än Svenska kyrkan kan ges tillstånd att förrätta
            vigsel, om samfundets verksamhet är varaktig och samfundet har
            en sådan organisation att det på goda grunder kan antas att äktenskapsbalkens
            bestämmelser om vigsel och därmed sammanhängande åtgärder kommer
            att iakttas''. Det är numera Kammarkollegiet som är tillståndsgivare.
          </note>
          <note>
            I dag har 37 trosamfund vigselrätt. Den syrianska kyrkan i Örebro,
            Mariakyrkan, finns inte bland dem, liksom dess huvudförsamling
            i Södertälje.
          </note>
          <note>
            Syrianska församlingen har vid ett tillfälle ansökt om tillstånd
            men fått avslag.
          </note>
          <note>
            Med anledning av det som ovan anförts vill jag ställa följande
            fråga till civilministern:
          </note>
          <note>
            Av vilket skäl beviljas inte den syrianska kyrkan i
          </note>
          <note>
            Sverige vigseltillstånd?
          </note>
          <note>
            1993/94:348 av Tage Påhlsson (c) till statsrådet Bo
          </note>
          <note>
            Lundgren om färgämnen i lågbeskattad olja:
          </note>
          <note>
            Problemen med den gröna dieseloljan hopar sig.
          </note>
          <note>
            Sedan jag tog upp detta ärende i riksdagen via frågor till miljöministern
            och skatteministern i november har mycket hänt. Alltmer pekar
            på att det var ett stort misstag att införa den speciella svenska
            modellen för utmärkning av obeskattad olja med ett märk- och färgämne
            utan att i förväg undersöka dessa tillsatsämnens effekter.
          </note>
          <note>
            Förutom den ursprungligen drabbade gruppen traktorförare m.fl.
            har nu tillkommit oroliga villaägare med oljeeldning. Det talas
            också om att den grönmärkta eldningsoljan orsakar driftsstopp
            och haverier på oljeaggregat och pannor.
          </note>
          <note>
            Det är uppenbart att vi inte kan fortsätta med den grönfärgade
            oljan. En utredning har numera tillsatts för att klarlägga det
            hela, men måste vi vänta på dess resultat? Hur många hinner under
            tiden drabbas av sjukdom och obehag, kanske framtida allvarliga
            skador?
          </note>
          <note>
            I flera andra länder har man färgad olja, men med endast ett
            färgämne -- såvitt jag vet utan de problem vi drabbats av i Sverige.
            Skulle vi inte kunna övergå till samma metod utan större preludier?
            Min fråga till skatteministern är:
          </note>
          <note>
            Vilka omedelbara åtgärder planerar regeringen för att komma till
            rätta med problematiken kring den gröna brännoljan?
          </note>
          <note>
            1993/94:349 av Eva Zetterberg (v) till miljöministern om miljöprövningen
            av
          </note>
          <note>
            Dennispaketet:
          </note>
          <note>
            I en färsk utredning, Miljöbedömning av trafiköverenskommelsen,
            konstateras att
          </note>
          <note>
            Dennispaketet inte uppfyller miljökraven utan i stället utgör
            ett hinder för att förverkliga fastställda miljömål. Utredningen
            var tänkt att komplettera länsstyrelsens rapport ''Dennis och
            miljön''.
          </note>
          <note>
            Rapporterna visar bl.a. att Dennispaketets sexfiliga stadsmotorvägar
            inte kan ingå i ett miljöanpassat samhälle.
          </note>
          <note>
            Expressen avslöjar att av beställarna -- Banverket,
          </note>
          <note>
            Vägverket, SL, Stockholms landsting och
          </note>
          <note>
            Stockholms stad -- var det enbart representanterna från Stockholms
            stad som vågade föreslå publicering. I stället arbetas rapporten
            om för att tona ner de konstaterade negativa miljöeffekterna.
          </note>
          <note>
            Detta föranleder många frågor: Har miljöministern fått se denna
            rapport? Varför har inte rapporten publicerats? Är det rimligt
            av regering och riksdag att bevilja statliga lånegarantier innan
            miljökonsekvenserna är utredda? De borgerliga gör nu på samma
            sätt som man kritiserat socialdemokratin för när det gäller Öresundsbron;
          </note>
          <note>
            först ett rejält beslut, sedan en eventuell miljöprövning.
          </note>
          <note>
            Min fråga till miljöministern blir därför:
          </note>
          <note>
            Vad avser regeringen göra för att en seriös miljöprövning skall
            ske av Dennispaketet och publiceras?
          </note>
          <note type="speaker">
            1993/94:350 av Liisa Rulander (kds) till arbetsmarknadsministern
            om arbetslöshetsersättningen och familjehemsföräldrar:
          </note>
          <note>
            Familjehemsföräldrar ersätts för sitt uppdrag genom dels en arvodesdel,
            dels en omkostnadsdel.
          </note>
          <note>
            Denna ersättning är förhållandevis låg. Ändå är det ofta så att
            arbetet som familjehemsförälder får ersätta ett hel- eller deltidsjobb
            i många år. För barns kontinuerliga vård och fostran inrättar
            familjehemmen sina liv utifrån det antal barn som man räknar med
            att ha inneboende. T.ex. byter man till större bostad för att
            kunna bereda plats åt ett barn som erbjudits familjen. När emellertid
            barnet flyttar kan familjen komma i en ekonomisk knipa, och nya
            lämpliga placeringar kan inte alltid erhållas. På grund av den
            låga status som familjehemsvården har som yrkesgrupp kan det vara
            svårt att hitta en annan anställning direkt.
          </note>
          <note>
            Dessutom erhåller inte familjehemsföräldrar någon arbetslöshetsersättning
            trots inbetalda avgifter.
          </note>
          <note>
            Familjens ekonomi raseras.
          </note>
          <note>
            I en dom i Försäkringsöverdomstolen den 29
          </note>
          <note>
            augusti 1989, mål 829/88:10, har en stödförälder kunnat erhålla
            ersättning från arbetslöshetskassan.
          </note>
          <note>
            Detta bör vara en möjlighet även för familjehemsföräldrar, vilkas
            arbetsvillkor är betydligt mer krävande vad gäller kontinuitet.
          </note>
          <note>
            Orättvisan i ovanstående förhållande verkar orimlig.
          </note>
          <note>
            Vad avser arbetsmarknadsministern göra för att förbättra den
            ekonomiska tryggheten för familjehemsföräldrar?
          </note>
          <note>
            1993/94:351 av Rose-Marie Frebran (kds) till statsrådet Bo Lundgren
            om skatteavdrag för hushållstjänst m.m.:
          </note>
          <note>
            Från oss kristdemokrater har väckts förslag om en s.k. u-skattsedel,
            som skulle göra det möjligt för de ungdomar som så önskar att
            sälja momsbefriade tjänster riktade mot hushåll. De skulle dessutom
            erhålla kraftigt reducerade arbetsgivaravgifter.
          </note>
          <note>
            Med en åldersgräns på förslagsvis 25 år skulle risken för att
            någon ''fastnar'' i denna typ av arbete mot sin vilja undanröjas.
          </note>
          <note>
            Regeringens utredare visar att någon form av skattesubvention
            på hushållstjänster -- bilvård, trädgårdsarbete, löpande hushållsarbete
            etc. --
          </note>
          <note>
            skulle kunna skapa förutsättningar för nya jobb. En stor del
            av dagens ''svartarbeten'' skulle bli ''vita''
          </note>
          <note>
            och därmed bidra till finansieringen av vår offentliga sektor.
          </note>
          <note>
            Från kds ser vi positivt på förändringar i ovanstående riktning.
            Alla jobb är lika värdefulla, och inte minst med den höga ungdomsarbetslöshet
            vi har för närvarande måste nya vägar prövas för att få fram nya
            riktiga jobb.
          </note>
          <note>
            Är skatteministern beredd att verka för att skattesystemet anpassas
            i ovanstående riktning för att underlätta tillkomsten av nya jobb
            i den del av tjänstesektorn som riktar sig mot hushållen?
          </note>
          <note>
            7 § Kammaren åtskildes kl. 14.04.
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m. 3
          </note>
          <note>
            § anf. 44 (delvis),
          </note>
          <note>
            av andre vice talmannen därefter t.o.m. anf. 84
          </note>
          <note>
            (delvis) och
          </note>
          <note>
            av förste vice talmannen därefter till sammanträdet slut.
          </note>
        </div>
      </body>
    </text>
  </TEI>
</teiCorpus>
