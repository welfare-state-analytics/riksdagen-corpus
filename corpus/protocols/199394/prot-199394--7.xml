<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199394</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199394</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199394--7</head>
          <docDate when="1993-10-14">1993-10-14</docDate>
        </div>
      </front>
      <body>
        <div>
          <note>
            1 § Anmälan om partiernas företrädare i talmanskonferensen
          </note>
          <note>
            Med stöd av 1 kap. 7 § och 7 kap. 12 §
          </note>
          <note>
            riksdagsordningen hade partigrupperna till talmannen anmält följande
            personer att utgöra partiernas företrädare i talmanskonferensen:
          </note>
          <note>
            Jan Bergqvist (s)
          </note>
          <note>
            Lars Tobisson (m)
          </note>
          <note>
            Lars Leijonborg (fp)
          </note>
          <note>
            Per-Ola Eriksson (c)
          </note>
          <note>
            Göran Hägglund (kds)
          </note>
          <note>
            Ian Wachtmeister (nyd)
          </note>
          <note>
            Bertil Måbrink (v)
          </note>
          <note>
            Till suppleanter hade nominerats:
          </note>
          <note>
            Kurt Ove Johansson (s)
          </note>
          <note>
            Wiggo Komstedt (m)
          </note>
          <note>
            Charlotte Branting (fp)
          </note>
          <note>
            Rosa Östh (c)
          </note>
          <note>
            Liisa Rulander (kds)
          </note>
          <note>
            Dan Eriksson i Stockholm (nyd)
          </note>
          <note>
            Eva Zetterberg (v)
          </note>
          <note>
            Talmannen förklarade de anmälda personerna utsedda till partigruppsföreträdare
            och suppleanter i talmanskonferensen för tiden till dess nästa
            lagtima riksmöte börjar.
          </note>
          <note>
            2 § Avsägelse
          </note>
          <note>
            Talmannen meddelade att Marianne Jönsson (c)
          </note>
          <note>
            avsagt sig uppdraget att vara suppleant i arbetsmarknadsutskottet.
          </note>
          <note>
            Kammaren biföll denna avsägelse.
          </note>
          <note>
            3 § Anmälan om kompletteringsval till arbetsmarknadsutskottet
          </note>
          <note>
            Talmannen meddelade att Centerns riksdagsgrupp på grund av uppkommen
            vakans anmält Ingrid
          </note>
          <note>
            Skeppstedt som ny suppleant i arbetsmarknadsutskottet efter Marianne
            Jönsson.
          </note>
          <note>
            Talmannen förklarade vald till
          </note>
          <note>
            suppleant i arbetsmarknadsutskottet
          </note>
          <note>
            Ingrid Skeppstedt (c)
          </note>
          <note>
            4 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1993/94:28 till bostadsutskottet
          </note>
          <note>
            1993/94:30 till jordbruksutskottet
          </note>
          <note>
            1993/94:45 till skatteutskottet
          </note>
          <note>
            1993/94:48 till konstitutionsutskottet
          </note>
          <note>
            1993/94:51 till socialförsäkringsutskottet
          </note>
          <note>
            1993/94:53 till konstitutionsutskottet
          </note>
          <note>
            1993/94:54 till kulturutskottet
          </note>
          <note>
            1993/94:64 till arbetsmarknadsutskottet
          </note>
          <note>
            1993/94:71 till lagutskottet
          </note>
          <note>
            1993/94:73 till konstitutionsutskottet
          </note>
          <note>
            5 § Allmänpolitisk debatt
          </note>
          <note>
            (forts. från prot. 6)
          </note>
          <note>
            Sysselsättningspolitik
          </note>
          <note type="speaker">
            Anf. 1 INGELA THALÉN (s):
          </note>
          <note>
            Fru talman! För två år sedan sade den borgerliga regeringen i
            sin regeringsdeklaration: ''Den andra stora uppgiften för regeringen
            blir att bryta den ekonomiska stagnationen och att lägga grunden
            för en ny period av tillväxt, företagande och utveckling i Sverige.''
          </note>
          <note>
            Därefter startade regeringen den enda vägens ekonomiska politik,
            som bl.a. innebar en kraftig åtstramning på arbetsmarknaden. Denna
            politik skulle, enligt regeringen, leda till en öppen arbetslöshet
            1992 på 3,5 % och 1993 på 3,7 %. I
          </note>
          <note>
            verkligheten blev det 70 000 fler arbetslösa varje månad 1992
            och minst 230 000 fler arbetslösa varje månad 1993, än vad regeringen
            räknade med 1991.
          </note>
          <note>
            ''Jag tänker inte sitta kvar och administrera en arbetslöshet
            på 6 %'', sade arbetsmarknadsministern i en intervju för
          </note>
          <note>
            Folkbladet Östgöten den 17 mars 1992.
          </note>
          <note>
            Arbetslösheten passerade de 6 procenten redan i december 1992.
          </note>
          <note>
            I finansplanen i januari i år sade regeringen:
          </note>
          <note>
            ''Möjligheterna till en ny period av tillväxt, nyföretagande
            och tryggad sysselsättning finns inom räckhåll -- - -. Arbetslinjen
            hävdas.''
          </note>
          <note>
            Regeringen sade också att dess ekonomiska politik skulle leda
            till en arbetslöshet i år på 6,2 %. Den blir minst 9 %.
          </note>
          <note>
            Kännetecknande för regeringen är att man i varje proposition
            skrivit vackra ord om tillväxt, om sysselsättning och om arbetslinje
            och i handling gjort tvärtom. Genom att strama åt ekonomin så
            hårt har man bidragit till utslagning av företag och arbetstillfällen
            och till underminerade statsfinanser.
          </note>
          <note>
            Arbetsmarknadspolitiken har inte haft rimliga möjligheter att
            fungera effektivt. Detta har lett till snabbt växande långtidsarbetslöshet
            och att kontantlinjen tagit över. De aktiva åtgärderna har också
            fått ett sämre innehåll.
          </note>
          <note>
            LO:s ekonomer, som i dag presenterar sin konjunkturrapport, konstaterar
            att regeringen endast ser på den enda ljuspunkt som finns, nämligen
            exportindustrin. Däremot är den övriga arbetsmarknaden i en djup
            nedgång med allt vad det innebär. Detta ser inte regeringen.
          </note>
          <note>
            Sysselsättningen har minskat dramatiskt både för män och för
            kvinnor, och nu står ca 600 000
          </note>
          <note>
            människor utanför den ordinarie arbetsmarknaden.
          </note>
          <note>
            Det är naturligtvis en ofattbar siffra. Men tänk på den i arbetsdagar!
            Varje dag i Bildts Sverige är
          </note>
          <note>
            600 000 dagar av sysslolöshet, vanmakt och förtvivlan. 600 000
            arbetsdagar som går förlorade --
          </note>
          <note>
            i produktion, i barnomsorg och vård av våra gamla.
          </note>
          <note>
            Sådan är arbetslösheten, alla arbetslösa dagar i
          </note>
          <note>
            Bildts och Hörnlunds Sverige.
          </note>
          <note>
            I årets regeringsdeklaration har arbetslinjen övergetts helt
            och hållet också i ord. Den nämns nu inte ens längre. Nu är långtidsarbetslösheten
            det enda problemet.
          </note>
          <note>
            Kan en regerings misslyckande bli större än så här?
          </note>
          <note>
            Det här är hårda ord, men arbetsmarknadsministern och regeringen
            förtjänar inga andra.
          </note>
          <note>
            Fru talman! Som arbetsmarknadsminister i en socialdemokratisk
            regering fick jag lära mig hur viktigt det är att känna ansvar
            för människor som inte kan få ett arbete. Som medborgare behöver
            jag bara ta buss eller tåg eller gå och handla för att få veta
            hur svårt det är att vara arbetslös. Som förälder och vän vet
            jag hur det känns när familjemedlemmar, vänner och bekanta drabbas
            av arbetslöshet.
          </note>
          <note>
            I en situation som denna borde man kunna kräva att regeringen
            lyssnar på dem som är berörda, lyssnar och den oro som finns hos
            folk, de synpunkter som fackliga organisationer för fram, ja t.o.m.
            förslag från politiska motståndare. Ett uns av ödmjukhet kunde
            vara på sin plats. Men inte denna regering. Här gäller det att
            fortsätta den enda vägen också när den leder käpprätt åt fel håll.
          </note>
          <note>
            Fru talman! Allt sedan regeringsskiftet har
          </note>
          <note>
            Socialdemokraterna varnat för att den politik som nu förs leder
            till att också Sverige drabbas av massarbetslöshet. Nästa år står
            vi inför en situation där den totala arbetslösheten i Sverige
            är minst 14, kanske 15 eller 16 %.
          </note>
          <note>
            Socialdemokraterna anser att det är hög tid att
          </note>
          <note>
            Sverige nu tar på sig en gigantisk uppgift: att som första land
            i Europa visa att det går att få ned den öppna arbetslösheten
            till nivåer som ligger i närheten av det som vi brukar kalla full
            sysselsättning. Skall vi klara den uppgiften, då behövs det till
            att börja med en ny regering.
          </note>
          <note>
            Statsminister Carl Bildt intervjuades för en tid sedan i Svenska
            Dagbladet. Han sade då om arbetslösheten att många kommer att
            säga sig: ''Det här är visserligen ett elände -- men jag är utanför
            riskzonen.'' Kom ihåg de sista orden, ''jag är utanför riskzonen'',
            för det visar att Carl Bildt inte har förstått någonting av vad
            arbetslöshet innebär.
          </note>
          <note>
            Sanningen är ju den, att med 10-12 % arbetslöshet, som regeringen
            räknar med under resten av 90-
          </note>
          <note>
            talet, är ingen utanför riskzonen. Med en sådan permanent arbetslöshetsnivå
            kan ingen ställa sig vid sidan om och känna sig säker på att få
            leva i frihet och trygghet.
          </note>
          <note>
            Dessutom kommer allas vår välfärd att gröpas ur, eftersom våra
            produktiva insatser inte kommer att räcka till.
          </note>
          <note>
            Därför vill vi socialdemokrater föra en politik som tar ned arbetslösheten
            och på lång sikt för oss tillbaka till den fulla sysselsättningen.
            Att detta kräver enorma krafttag och kommer att ta lång tid innebär
            inte att vi tvekar. Ju fortare vi kan komma i gång, desto bättre
            är det.
          </note>
          <note>
            Vi anser att alla resurser och hela det politiska arbetet nu
            måste inriktas på att lösa denna viktiga uppgift.
          </note>
          <note>
            De flesta i vårt land vill inte ha politisk konfrontation utan
            kräver samarbete för att lösa landets problem. Den majoriteten
            vill inte se motsättningarna öka mellan arbetsgivare och anställda
            utan kräver samverkan för att skapa nya jobb.
          </note>
          <note>
            Mot den här bakgrunden är det obegripligt för mig hur regeringen
            kan fortsätta med sina högerfasoner. Man bryter krisöverenskommelsen
            med socialdemokraterna, kör över samtliga fackliga organisationer
            och försämrar arbetsrätten och arbetslöshetsförsäkringen.
          </note>
          <note>
            Men frågan är om inte regeringens hantering av kommuner och landsting
            tar alla pris. Först drar regeringen in stora belopp från kommunerna.
          </note>
          <note>
            75 000 personer mister sina anställningar i kommuner och landsting.
            Några andra jobb finns inte, varför de flesta, som är kvinnor,
            går rakt ut i öppen arbetslöshet. Äldreomsorgen försämras, barnomsorgen
            blir dyrare och barngrupperna större. Fritidsverksamhet skärs
            ned och skolan försämras.
          </note>
          <note>
            Vad händer sedan?
          </note>
          <note>
            Börje Hörnlund säger att kommunerna nog inte bör göra sig av
            med folk. Bengt Westerberg säger att han är rädd att man nått
            gränsen för vad kommunerna tål. Jerzy Einhorn säger att han inte
            längre kan ställa upp på vad som händer med sjukvården.
          </note>
          <note>
            Men vad gör regering och den borgerliga majoriteten i riksdagen?
          </note>
          <note>
            Genom kompletteringspropositionen beslutar man att kommunerna
            inom de närmaste fyra åren skall brandskattas på ytterligare 35
            miljarder kronor.
          </note>
          <note>
            Det är regeringens viktigaste besparingsförslag.
          </note>
          <note>
            Hur många fler arbetslösa blir detta? 60 000
          </note>
          <note>
            personer till, säger regeringen. Det räcker inte, säger jag.
            På några år leder regeringens politik till att minst 130 000 personer
            blir arbetslösa i kommunerna. Sparar staten pengar på detta, Börje
          </note>
          <note>
            Hörnlund? Var finns beräkningarna? Här måste arbetsmarknadsministern
            ge svar.
          </note>
          <note>
            Det som helt tycks saknas i denna regering är insikten om vad
            arbetslösheten kostar i lidande och ekonomi. Vad kostar 1 % arbetslösa?
            Vad betyder det att 1 % av arbetskraften helt slås ut från arbetsmarknaden?
            Vilka kostnader får kommunerna för sociala problem och ökad ohälsa?
          </note>
          <note>
            Statens kostnad för kontantstöd är lätt avläsbar.
          </note>
          <note>
            Enligt regeringen blir den 36 miljarder kronor detta budgetår.
            Det är ännu en av regeringens felprognoser. Allt talar för att
            kontantstödet närmar sig 45 miljarder kronor detta år.
          </note>
          <note>
            Vilka vägar anvisar då regeringen för att öka sysselsättningen?
          </note>
          <note>
            Den första åtgärden är att försämra anställningsskyddet. Det
            skall ge fler jobb, säger
          </note>
          <note>
            SAF och arbetsmarknadsministern.
          </note>
          <note>
            I England försämrar den konservativa regeringen undan för undan
            för löntagarna: inga minimilöner, den näst sämsta arbetsrätten
            i Europa. Blev det ökad sysselsättning, färre arbetslösa och fler
            unga i jobb? Tvärtom, England har 10--12 % arbetslöshet, precis
            som vi. England har nästan halva arbetskraften utanför vad vi
            menar med vanliga heltidsjobb. England har låg produktivitet,
            hög ungdomsarbetslöshet, ökande grå och svart arbetsmarknad och
            ingen kompetensutveckling för hälften av hela arbetskraften.
          </note>
          <note>
            Varför säger inte arbetsmarknadsministern som det är? Det sade
            ju Arbetsrättsutredningens ordförande Åke Bouvin, klart och tydligt,
            nämligen att regeringen av ideologiska skäl vill minska de anställdas
            trygghet. Försämringen av arbetsrätten handlar inte om att skapa
            fler jobb.
          </note>
          <note>
            Det andra sättet är att sänka skatterna för aktieägarna och för
            dem som äger företagen. Hur detta skall ge fler jobb går inte
            heller att förstå. En första förutsättning för att anställa fler
            människor måste väl ändå vara att företagen kan sälja sina produkter.
            Men när efterfrågan från konsumenterna rasar, försvinner också
            jobb. Det är det som är huvudproblemet för svensk hemmamarknad.
          </note>
          <note>
            Det är nu hög tid för en omprövning av den ekonomiska politiken
            och av arbetsmarknadspolitiken.
          </note>
          <note>
            Det behövs en kraftfull stimulans av investeringar, produktion
            och sysselsättning samt en omläggning av finanspolitiken från
            passiva utgifter till aktiva insatser för arbete, utbildning och
            tillväxt.
          </note>
          <note>
            Det behövs en ny arbetsmarknadspolitik med en omläggning
          </note>
          <note>
            -- från kontantstöd till aktiva åtgärder,
          </note>
          <note>
            -- från åtgärder med låg kvalitet till åtgärder med hög kvalitet,
          </note>
          <note>
            -- från arbetsmarknadspolitiska åtgärder till arbete på den öppna
            arbetsmarknaden.
          </note>
          <note>
            I vårt program för full sysselsättning vill vi socialdemokrater
            också
          </note>
          <note>
            -- förhindra att fler blir arbetslösa i kommunerna nu,
          </note>
          <note>
            -- skapa en näringslivspolitik värd namnet som stöder företagens
            utveckling,
          </note>
          <note>
            -- fortsätta bygga ut infrastrukturen,
          </note>
          <note>
            -- förbättra förutsättningar för en rättvis regional utveckling,
          </note>
          <note>
            -- öka utbildningsinsatserna och kompetensutvecklingen ute på
            arbetsplatserna,
          </note>
          <note>
            -- forma en modernare arbetsrätt och stimulera till nya, utvecklande
            kollektivavtal,
          </note>
          <note>
            förbättra jämställdheten i arbetslivet,
          </note>
          <note>
            -- bekämpa dåliga arbetsmiljöer och skapa det goda arbetet,
          </note>
          <note>
            -- ge de anställda ett ökat inflytande över den egna arbetstidens
            förläggning.
          </note>
          <note>
            Fru talman! 600 000 människor skulle i dag vilja gå till jobbet.
            Men de kan inte. De får inte plats på regeringen Bildts arbetsmarknad.
          </note>
          <note>
            Sverige har blivit ett land med massarbetslöshet igen. Länge
            var vi ett föredöme i Europa. Nu har vi blivit ett varnande exempel.
          </note>
          <note>
            Sedan Börje Hörnlund efterträdde Mona Sahlin som arbetsmarknadsminister
            har 400 000 löntagare förlorat jobbet.
          </note>
          <note>
            Hur kunde det gå så här illa? Det finns två möjliga förklaringar.
            Antingen vill regeringen så gärna genomföra det moderata systemskiftet
            att den struntar i att politiken leder till massarbetslöshet.
          </note>
          <note>
            Då bör den avgå av det skälet. Eller också vill regeringen inte
            ha denna arbetslöshet, och då är den inkompetent. Då bör den avgå
            för det.
          </note>
          <note>
            Vad vill vi socialdemokrater göra för att få folk i arbete igen?
          </note>
          <note>
            För det första är det orimligt att i vår djupaste lågkonjunktur
            i modern tid förvärra nedgången ytterligare genom en åtstramnings-
            och utslagningspolitik. I detta läge måste vi få hjulen att rulla
            genom att stimulera ekonomin och satsa på nationella investeringar.
            Den enda vägens politik leder in i en återvändsgränd och måste
            ändras.
          </note>
          <note>
            För det andra är det slöseri att människor som är arbetslösa
            också är sysslolösa. När arbetslösheten är så hög och pessimismen
            så stor som nu, är det viktigare än någonsin att aktivera i stället
            för att passivisera de arbetslösa. Det är rena dårskapen att låta
            skolbyggnader och människor förfalla samtidigt. Arbetsmarknadspolitiken
            måste återföras till arbetslinjen, så att det blir slut på att
            vi betalar människor för att gå sysslolösa.
          </note>
          <note>
            För det tredje är det inte klokt att dela ut miljardbelopp till
            företagens ägare samtidigt som företagen har det svårt med både
            riskkapital och krediter. För att få i gång satsningar i företagen
            --
          </note>
          <note>
            på nya produkter, ny teknik och nya idéer, dvs. det som ger jobb
            -- behövs en ny näringspolitik.
          </note>
          <note>
            Längs dessa huvudlinjer -- dra i gång hjulen, bryt de arbetslösas
            sysslolöshet och hjälp företagen att satsa -- kan vi bryta nedgången
            och öka sysselsättningen. Detta vill eller kan inte Carl Bildt,
          </note>
          <note>
            Anne Wibble, Per Westerberg och Börje
          </note>
          <note>
            Hörnlund. Därför behöver Sverige en ny regering.
          </note>
          <note>
            (Applåder)
          </note>
          <note type="speaker">
            Anf. 2 LAILA STRID-JANSSON (nyd):
          </note>
          <note>
            Fru talman! Problemet med ungdomsarbetslösheten överskuggar nu
            allt. Ny demokrati har under en lång tid uppmanat alla politiska
            partier att slänga prestigetänkandet, ta bort de politiska skygglapparna,
            bortse från politiska bindningar och sätta in resurserna på
          </note>
          <note>
            Sveriges egen resurstillgång, nämligen ungdomarna.
          </note>
          <note>
            173 000 ungdomar är i dag utan arbete. Av dessa är
          </note>
          <note>
            131 000 öppet arbetslösa. Det motsvarar 16,2 % av befolkningen
            mellan 18 och 24 år och 23 % av arbetskraften mellan 16 och 24
            år.
          </note>
          <note>
            Kostnaden för den totala arbetslösheten överskrider i dag 100
            miljarder.
          </note>
          <note>
            Arbetsmarknadsfonden, som betalar ut a-kassa,
          </note>
          <note>
            KAS och utbildningsbidrag, hade i juni ett underskott på 16 miljarder.
            I dag är det 30
          </note>
          <note>
            miljarder, och det fortsätter att galoppera. Nästa sommar beräknas
            underskottet till 45 miljarder, om ens det räcker. Hur länge tänker
            regeringen låta detta fortgå?
          </note>
          <note>
            Det faktum att en ung människa måste göra sin entré i arbetslivet
            som arbetslös är fruktansvärt. Att vara praktikant är inte heller
            bra för självkänslan.
          </note>
          <note>
            Ungdomarna har rätt att kräva att regering och riksdag agerar
            med kraft och skapar riktiga förutsättningar att ge våra ungdomar
            en riktig start i sitt verksamma liv.
          </note>
          <note>
            Varför är det alldeles omöjligt att ge ungdomarna en chans att
            komma in på arbetsmarknaden och att skaffa sig en gedigen yrkesutbildning?
            Varför är det så omöjligt att låta ungdomar få åtnjuta lärlingsplatser
            direkt ute på företagen? Där finns ju redan den maskinella utrustningen,
            erfarna handledare och meningsfull och produktionsinriktad utbildning.
          </note>
          <note>
            Det fanns tidigare industriskolor i företagen. Det fungerade
            utmärkt. Varför är det så omöjligt att låta ungdomarna samköra
            en sådan utbildning med teoretisk utbildning? Varför är det så
            omöjligt för regeringen att anamma Ny demokratis förslag om en
            helt ny lärlingsutbildning av den typ som nu finns i Tyskland,
            anpassad till svenska förhållanden? Vid en utfrågning av ett antal
            ungdomar i våras svarade över 80 % att de såg positivt på förslaget.
          </note>
          <note>
            I Tyskland är ungdomsarbetslösheten i dag ett par procent. Det
            skall jämföras med de svenska siffrorna. Hur många miljoner eller
            miljarder skattekronor skall betalas ut innan regeringen tar
          </note>
          <note>
            Ny demokratis förslag och stöper om det till sitt eget?
          </note>
          <note>
            I våras föreslog vi att arbetsgivarna skulle få betala förslagsvis
            2 500 per månad för utnyttjande av ungdomspraktikanter. Detta
            skulle villkoras med löfte om en förlängd provanställning. Givetvis
            skulle lönen höjas upp till normal nivå av staten.
          </note>
          <note>
            På detta sätt skulle arbetsgivare och ungdomar kunna samarbeta
            under normala förhållanden.
          </note>
          <note>
            Ungdomarna skulle få chansen att känna ett egenvärde.
          </note>
          <note>
            Arbetsmarknadsministern framförde personligen att det var ett
            orealistiskt förslag. Nu, efter X
          </note>
          <note>
            miljoner eller miljarder kronor, kommer enligt uppgift ett förslag
            som bygger på Ny demokratis förslag. Är det bra? Nej, det är skrämmande.
          </note>
          <note>
            Ungdomspraktiken och ALU var tänkta att vara sistahandsåtgärder.
            I stället har de blivit förstahandsåtgärder och genom sin utformning
            bidragit till konkurrenssnedvridning och förlust av riktiga jobb.
            ALU är ju inkörsporten till evinnerlig a-kassa. När skall regeringen
            reagera?
          </note>
          <note>
            Hur många miljoner eller miljarder skall det kosta innan någonting
            händer? Vi inom Ny demokrati har länge krävt åtgärder som skapar
            riktiga jobb.
          </note>
          <note>
            Lyssna på de vanliga människorna som har direktkontakt med problematiken
            ute i verkligheten istället för att dra en utredning i långbänk!
          </note>
          <note>
            Inom Ny demokrati engagerar vi oss speciellt för ungdomar samt
            för småföretagen. Vi har upplevt en utveckling där regeringen
            i stället för att sätta in kraftresurser för dessa målgrupper
            gör fruktlösa försök att gå Socialdemokraternas planekonomi till
            mötes och spikar ihop s.k. krispaket.
          </note>
          <note>
            Krispaket är, som vi alla nu vet, överenskommelser som man överger
            efter ett tag. Resurserna ägnas sedan åt att försöka få fram vems
            fel det var att överenskommelsen inte höll. Det är tydligen viktigare
            för regeringen att samarbeta med
          </note>
          <note>
            Socialdemokraterna och tillgodose dem än att aktivt arbeta mot
            arbetslösheten.
          </note>
          <note>
            Officiellt säger sig regeringen föra en kamp mot arbetslösheten.
            Hur kan man säga det, när det bevisligen bara blivit halvmesyrer?
          </note>
          <note>
            I arbetsmarknadsutskottet liksom i de flesta utskott sorteras
            motionerna i högar. Det finns en hög för regeringspartiernas motioner
            och en för oppositionens motioner. Av motionerna i den första
            högen kan man eventuellt åstadkomma positiva skrivningar, och
            motionerna i den andra högen -- oppositionens -- är redan på förhand
            avslagna.
          </note>
          <note>
            Då vi inom Ny demokrati för två år sedan kom in i riksdagen direkt
            från verkligheten och ännu inte hade fått de obligatoriska skygglapparna,
            förvånade det mig varför inte regeringen och utskotten plockar
            russinen ur kakan och tar vara på guldkornen i motionerna. Nej,
            det är nu bara så att regeringens proposition i ärenden skall
            gälla, oavsett innehåll och innebörd.
          </note>
          <note>
            Detta förhållande föranledde oss inom Ny demokrati att föreslå
            att alla motioner skall skrivas utan partibeteckningar och namnunderskrift,
            nu när Sverige verkligen är i kris. Då kanske inte regeringen
            skulle behöva skämmas för att anta en motion eller delar av en
            motion som kommer från oppositionen.
          </note>
          <note>
            Detta förslag om nytänkande var naturligtvis alldeles för bra.
            Dessutom kom det från Ny demokrati, varför det avslogs.
          </note>
          <note>
            Vi är nästan säkra på att det inom en viss tid kommer att dyka
            upp igen i ny skepnad -- som proposition från regeringen. Detta
            sker med många av våra förslag.
          </note>
          <note>
            I och för sig får man vara glad över att sunda idéer till slut
            genomförs, men varför måste samhället --
          </note>
          <note>
            skattebetalarna -- på grund av prestige innan dess ha förlorat
            miljontals eller miljarder skattekronor?
          </note>
          <note>
            Vi försökte bryta slentriantrenden och föreslå att arbetsmarknadsråden
            skulle tillsättas efter kompetens och inte efter politisk och
            organisatorisk tillhörighet. Det blev naturligtvis blankt avslag
            på våra motioner. Efter X miljoner kronor presenterades innebörden
            av vår motion i form av en proposition från regeringen.
          </note>
          <note>
            Anhöriga till småföretagare som tvingats göra konkurs och som
            själva tvingats sluta sina jobb har sedan 20 år tillbaka inte
            haft möjlighet att erhålla a-kassa på grund av släktskap med företagaren.
            Ny demokrati uppmärksammade och påtalade problemet och engagerade
            sig i frågan. Orsaken visade sig vara att AMS i sin regelbok för
            akassorna inte återgivit innehållet i proposition 56
          </note>
          <note>
            från 1973 i dess helhet. Ny demokrati fick utskottet att uppmana
            regeringen att återkomma med lagförslag i ärendet.
          </note>
          <note>
            Nyheten om den seger Ny demokrati vunnit för småföretagarna kom
            att publiceras på en helsida i tidningen Expressen. Regeringen,
            representerad av arbetsmarknadsministern, sade sig ha genomdrivit
            rätten för anhöriga till företagare att liksom alla andra löntagare
            få arbetslöshetsersättning. Efter X antal tragedier och
          </note>
          <note>
            X antal miljoner eller miljarder har Ny demokratis sunda förnuft
            vunnit.
          </note>
          <note>
            LAN köper som bekant upp utbildningsplatser från
          </note>
          <note>
            AMU. Arbetsförmedlingarna fyller upp dessa platser i den utsträckning
            utbildningsbidragen räcker. Det har saknats koordination. Det
            har inneburit bl.a. att många kurser som betalats med skattebetalarnas
            medel varit tomma, eftersom utbildningsbidragen har tagit slut.
          </note>
          <note>
            Återigen var det Ny demokrati som påtalade förhållandet, vilket
            nu efter X antal miljoner i bortkastade skattepengar börjat åtgärdas.
            Det finns tyvärr ytterligare exempel.
          </note>
          <note>
            Alla, från höger till vänster, talar i dag om att det är i de
            små och medelstora företagen som framtidens jobb finns. Jag skulle
            vilja påstå att det enbart är en läpparnas bekännelse, för att
            använda
          </note>
          <note>
            Mona Sahlins favorituttryck. Socialdemokraterna har aldrig underlättat
            för företagare, gör det inte nu och kommer tydligen aldrig att
            göra det. Om partiet kommer tillbaka till makten skall skatterna
            höjas igen, arbetsrättsliga regler återställas till vad de alltid
            har varit och företagare återigen jagas, eftersom de profiterar
            på löntagarna. Det har man alltid hört.
          </note>
          <note>
            Socialdemokraterna har mig veterligen inte ett enda förslag till
            hur man skapar riktiga jobb i de små och medelstora företagen.
          </note>
          <note>
            I går speglades det i TV hur Socialdemokraternas bundsförvanter,
            Elektrikerfacket, går till strid mot
          </note>
          <note>
            Sverige och skattebetalarna. Ett litet företag i
          </note>
          <note>
            Sverige har kanske bara råd att ha en elektriker anställd på
            halvtid. Elektrikern själv vill och måste jobba samt tycker dessutom
            att det är jättebra för honom. Facket insisterar på att han skall
            säga upp sig, eftersom de tycker att småföretagen gott kan anställa
            honom på heltid. Detta protesterar elektrikern emot. Han har mage
            att sätta sig upp mot facket. Han har nu uppmanats att säga upp
            sig, börja stämpla och hålla tyst. Om han inte gör det skall man
            se till att han blir avstängd från a-kassan.
          </note>
          <note>
            Facket gör nu allt som står i dess makt för att sätta krokben
            för företagaren.
          </note>
          <note>
            Om facket lyckas blir det konkurs, vilket inte bara drabbar elektrikern
            med eventuell familj utan även småföretagaren med eventuell familj,
            leverantörer m.m. En kedjereaktion uppstår. Vem får betala?
          </note>
          <note>
            Jo, det får de svenska skattebetalarna, oavsett om de har arbete
            eller inte. Sensmoral: fackets makt måste brytas.
          </note>
          <note>
            Vad gör då regeringen? Som jag tidigare anfört har den mest ägnat
            sig åt halvmesyrer. Nu är det en ny halvmesyr på gång, nämligen
            ändringar i arbetsrätten.
          </note>
          <note>
            Eftersom arbetsmarknadsministern redan vet att
          </note>
          <note>
            Socialdemokraterna enligt egen utsago kommer att riva upp alla
            förändringar i arbetsrätten vid ett eventuellt systemskifte, vore
            det väl på plats att göra något rejält för småföretagen. Vad har
            man att förlora?
          </note>
          <note>
            Ny demokrati anser att företag som har under 25
          </note>
          <note>
            anställda inte borde omfattas av några som helst turordningsregler.
            Många småföretag skulle komma ur den förlamande tvångströja som
            arbetsrättslagstiftningen satt dem i. I dag drar företagen ned
            på verksamheten, eller satsar på övertid istället för att satsa
            på nyanställningar.
          </note>
          <note>
            I dag sysselsätter man folk i stället för att ge folk arbete.
            Om man har a-kassa, beredskapsarbete eller går på ett ALU-projekt
            får man inte arbeta med något som kan konkurrera med den ordinarie
            arbetsmarknaden, som det heter. Det blir i stället en evig rundgång
            av tillfällig sysselsättning.
          </note>
          <note>
            Tänk om man i tid hade förstått att företag med goda affärsidéer,
            som sköts på ett normalt sätt, i princip inte behöver några bidrag.
            Däremot behöver företag en god jordmån att kunna växa och verka
            i. Man måste bl.a. kunna låna pengar till förmånliga villkor.
            I dag nekar bankerna företag med lovande affärsidéer och goda
            utvecklingsmöjligheter krediter, vilket ofta leder till onödiga
            konkurser. Bankerna dödar alltså sina egna kunder, vilket osökt
            leder oss in på att det primära i dag fortfarande är att få ned
            räntan.
          </note>
          <note>
            Vi har gett en mängd olika förslag. En viktig förutsättning är
            alltså att investeringsräntorna sänks så att alla som vill ha
            ett investeringslån bereds tillfälle till detta. Även varje kommun
            skulle med en mycket låg ränta få låna till att renovera skolor,
            avloppssystem m.m. som kan vara till glädje för kommunens invånare.
          </note>
          <note>
            Dagens arbetslöshet hade inte haft den omfattning som den har
            i dag om man satsat på småföretagen, vilket man inte gjorde. Om
            man gjort som vi sagt, dvs. att redan 1991 sänka arbetsgivaravgifterna
            till
          </note>
          <note>
            16 %, hade man hjälpt upp det hela.
          </note>
          <note>
            Jag är snart klar, fru talman.
          </note>
          <note type="speaker">
            Anf. 3 TALMANNEN:
          </note>
          <note>
            Den medgivna taletiden har gått ut.
          </note>
          <note type="speaker">
            Anf. 4 LAILA STRID-JANSSON (nyd):
          </note>
          <note>
            Fru talman! Jag skall bara avsluta.
          </note>
          <note>
            Det är alldeles onödigt med denna rekordarbetslöshet. I Sverige
            skulle vi kunna skapa nya arbetstillfällen för alla om regeringen
            verkligen ville detta.
          </note>
          <note>
            (Applåder)
          </note>
          <note type="speaker">
            Anf. 5 INGELA THALÉN (s) replik:
          </note>
          <note>
            Fru talman! Laila Strid-Jansson räknade upp alla de intitiativ
            som hon ansåg sig ha varit ensam om att ha tagit i denna kammare
            och i arbetsmarknadsutskottet. Jag vill inte frånta henne glädjen
            av att vara moder till ett antal av de motioner som har behandlats.
            Jag vill påpeka att det förvisso har kommit ett antal mycket viktiga,
            intressanta och strukturella förslag också från andra partier,
            även partier i opposition, som har samma inställning i sakfrågor,
            dock icke när det gäller sättet att lösa dem.
          </note>
          <note>
            När det gäller arbetsrätten och småföretagarna skall Laila Strid-Jansson
            kanske fundera över varför, med den arbetsrätt som vi hitintills
            har haft, antalet småföretag ökade mycket starkt under 80-
          </note>
          <note>
            talet. Däremot har antalet småföretag minskat dramatiskt under
            lågkonjunkturen. Det kanske inte har med arbetsrätten att göra,
            Laila Strid-
          </note>
          <note>
            Jansson.
          </note>
          <note>
            Om man dessutom gör en del internationella jämförelser -- och
            då behöver man inte gå långt bort, utan kan hålla sig till vår
            närmaste omgivning -- visar det sig att en mycket låg grad av
            trygghet för löntagarna på arbetsmarknaden inte alls leder till
            den ökning av småföretagsamhet som
          </note>
          <note>
            Laila Strid-Jansson utmålar att den skulle föra med sig.
          </note>
          <note>
            Stabila spelregler på arbetsmarknaden och trygga förhållanden
            för löntagarna leder också till trygga förhållanden för företagsamheten
            och småföretagen. Dessutom vill Socialdemokraterna trygga småföretagen.
            Ägarna till företagen skall arbeta under samma skattebetingelser
            som löntagarna, dvs. betala skatt på sina inkomster under samma
            förhållanden som andra.
          </note>
          <note>
            Socialdemokraterna är en av drivkrafterna när det gäller att
            förbättra småföretagens tillgång till riskkapital och möjligheter
            att få utvecklas.
          </note>
          <note>
            Anf. 6 LAILA STRID-JANSSON (nyd)
          </note>
          <note>
            replik:
          </note>
          <note>
            Fru talman! Självfallet skall jag på intet sätt förringa att
            alla partier kom med bra förslag i arbetsmarknadsutskottet, Ingela
            Thalén. Det är självfallet så. Jag tog däremot upp några förslag
            som vi i Ny demokrati har lagt fram och som visat sig vara bra.
            Det som jag tycker är väldigt snett är att man inte helt och hållet
            bryr sig om sakfrågorna utan i stället ser till vilket håll förslagen
            kommer ifrån.
          </note>
          <note>
            Sedan vill jag tala om småföretagen, eftersom jag själv är en
            småföretagare. Småföretagare har jagats systematiskt i årtionden
            och anses, precis som jag sade, profitera på löntagare. Ni vill
            sänka momsen för att få fart på ekonomin så att köpkraften ökar
            igen. Det är jättebra. Men det räcker inte, eftersom det inte
            skapar några nya jobb.
          </note>
          <note>
            I våras hörde jag att man på många ställen knappt fick ihop till
            hyran, och det gäller även nu. Lönen fick man betala genom att
            låna. Skulle momsen sänkas och köpkraften öka kanske man klarar
            av lönerna, men det blir inga nyanställningar. Den vilda jakten
            på småföretagare fortsätter ni med.
          </note>
          <note>
            Detta är ett förslag. Om man nu skall ändra i arbetsrätten och
            hjälpa småföretagen -- något som tydligen alla vill, eftersom
            det är där framtidens jobb finns -- är detta en väg som man kan
            diskutera.
          </note>
          <note type="speaker">
            Anf. 7 INGELA THALÉN (s) replik:
          </note>
          <note>
            Fru talman! Jag förstår inte, Laila Strid-Jansson, hur det kan
            bli fler arbeten om man i småföretag eller andra företag får det
            lättare att sparka två personer för att i stället nyanställa två.
            Det blir ju fortfarande plus minus noll.
          </note>
          <note>
            Det är inte detta förändringarna i arbetsrätten handlar om. Erfarenheterna
            av tidigare förändringar visar att försämringar i arbetsrätten
            inte leder till fler nyanställningar. Detta är en ideologisk fråga.
            Det är inte fråga om att skapa ökad sysselsättning.
          </note>
          <note>
            De som har sämst möjlighet att i dag betala sin hyra är de 600
            000 arbetslösa som har fått försämrade ersättningsnivåer. Laila
            Strid-Jansson är en av dem som i denna kammare hjälpt till med
            detta, och hon är dessutom tillskyndare till att sänka ersättningen.
          </note>
          <note>
            Det är de arbetslösa som sitter i kläm, inte i första hand småföretagen.
          </note>
          <note>
            Jag är beredd att diskutera att på olika sätt stimulera småföretagen
            att utveckla idéer, produktion och tjänster. Men det skall ske
            under förhållanden som är trygga både för företagaren och den
            anställde.
          </note>
          <note>
            Anf. 8 LAILA STRID-JANSSON (nyd)
          </note>
          <note>
            replik:
          </note>
          <note>
            Fru talman! Det sista som Ingela Thalén sade tyckte jag lät väldigt
            bra, dvs. att Socialdemokraterna är beredda att diskutera saker
            som kan underlätta för småföretagare. Nu är det inte så att det
            skall vara lättare att avskeda folk. Det är inte vad det handlar
            om. Att man utökar möjligheten till provanställning beror enbart
            på att arbetsrättsreglerna i dag är sådana att småföretagare inte
            törs anställa en person eftersom man inte vet om man har råd att
            ha kvar honom i fortsättningen.
          </note>
          <note>
            Vi anser att man måste göra ett försök att ändra i arbetsrätten.
            Det händer ju ingenting. Det har inte skapats några nya jobb i
            småföretagen, och med nuvarande arbetsrättsregler kommer det heller
            inte att skapas några. Man måste därför föra en diskussion över
            partigränser och försöka att pröva nya vägar. Det har inte hänt
            någonting alls, utan småföretagen går i dag fortfarande på knäna.
          </note>
          <note>
            Talmannen anmälde att Ingela Thalén anhållit att till protokollet
            få antecknat att hon inte ägde rätt till ytterligare replik.
          </note>
          <note type="speaker">
            Anf. 9 HANS ANDERSSON (v):
          </note>
          <note>
            Fru talman! Jag tror att detta är den femte större sysselsättningspolitiska
            debatt som vi har haft på ett år. Det känns kusligt att konstatera
            att läget förvärras för varje månad som går. Läget är i dag långt
            värre än vad det var för ett år sedan. Det är ett misslyckande
            utan like i den ekonomiska politiken, när det gäller arbete, sysselsättning
            och arbetslösheten som denna regering står för.
          </note>
          <note>
            Jag vill gärna vittna om den vrede som jag möter ute i landet.
            Det är en väl motiverad vrede mot den hårdnande situationen, de
            ökade klyftorna och den stora arbetslösheten. Det finns samtidigt
            de som faktiskt tjänar på arbetslösheten och utnyttjar situationen
            till att säga upp folk, att sparka folk, och att utnyttja sin
            makt. I förhållandet mellan arbete och kapital vinner kapitalet
            i en situation som denna. Några tjänar på arbetslösheten, men
            de flesta av oss förlorar, nämligen samhället och löntagarna.
            Det är en fråga om makt och resurser.
          </note>
          <note>
            Fru talman! Detta är mycket tragiskt. Det är så många faktorer
            som spelar in i dag. Det handlar om konjunkturpolitik. Vi lever
            i dag i en rent depressiv situation, som man sade inom LO. Det
            pågår också stora förändringar när det gäller teknologin, när
            det gäller strukturen i vårt näringsliv, när det gäller olika
            branscher och när det gäller internationaliseringen.
          </note>
          <note>
            I dag förlorar vi arbetstillfällen, mycket i kraft av att det
            svenska storkapitalet har investerat så oerhört mycket utomlands.
            Den stora utredningen
          </note>
          <note>
            Den långa vägen, från Industrins utredningsinstitut, pekar på
            de stora skillnaderna i dag jämfört med början på 80-talet.
          </note>
          <note>
            Det är en hemsk situation som vi har, och det är en hemsk period
            vi har bakom oss. Under tre år har vi förlorat 558 000 jobb. Allting
            har inte översatts i arbetslöshet, eftersom även arbetskraften
            har sjunkit kraftigt. Vi har en förvärvsfrekvens som har gått
            ner från 83 % till 71 %. 270 000 människor har lämnat arbetskraften.
            Dessutom har vi 600 000
          </note>
          <note>
            människor som är arbetslösa, och egentligen är det många fler.
          </note>
          <note>
            Detta är vad som i första hand ligger bakom budgetunderskottet
            och våra ekonomiska obalanser. Det är något gräsligt över att
            vi har ''old time high'' på börsen samtidigt som vi har ''old
            time high'' när det gäller budgetunderskottet, vilket i sin tur
            i första hand beror på ''old time high'' när det gäller arbetslösheten.
          </note>
          <note>
            Att vi dessutom har ''old time high'' när det gäller övertidsuttaget
            är något som politikerna verkligen bör fundera över. Vi har gång
            efter annan föreslagit att man drastiskt skall beskära möjligheten
            till övertidsuttag för att vi åtminstone skall dela på de arbetstillfällen
            som står till buds.
          </note>
          <note>
            Min kritik av den arbetsmarknadspolitik som regeringen slog in
            på i våras var mycket stark då, och den är lika stark i dag. Jag
            menar också att
          </note>
          <note>
            Vänsterpartiet har fått rätt. I budgetäskandet från
          </note>
          <note>
            AMS som kom i augusti ser jag hur man på punkt efter punkt säger
            att den linje som regeringen slog in på var en felaktig linje.
          </note>
          <note>
            Som Ingela Thalén sade, har vi i dag en utveckling där vi har
            lämnat arbetslinjen. En allt större del av kostnaderna för arbetslösheten
            lämnas i kontantstöd och en allt mindre del lämnas i åtgärder
            över den arbetsmarknadspolitiska budgeten. Allt färre, mindre
            än hälften, påbörjade en arbetsmarknadsutbildning i augusti jämfört
            med förra året. På många ställen hoppar man av därför att man
            inte förmår fortsätta sina studier i samband med att ersättningsnivåerna
            till arbetsmarknadsutbildningen sänktes.
          </note>
          <note>
            Arbetslivsutveckling, ALU, och ungdomspraktik är i dag de största
            åtgärderna som AMS sätter in.
          </note>
          <note>
            Det är förstahandsåtgärder. Det skulle enligt riksdagens beslut
            vara sistahandsåtgärder. Det är åtgärder som ligger längst bort
            ifrån den ordinarie arbetsmarknaden. Vi skall ju ligga så nära
            den ordinarie arbetsmarknaden som möjligt. Det var skälet till
            att vi, och nu också AMS, har ställt kraven på rekryteringsstöd.
            Vi måste gå nära den ordinarie arbetsmarknaden och förstärka kompetensen
            hos de arbetssökande som i dag är arbetslösa.
          </note>
          <note>
            Jag säger inte att all arbetslivsutveckling är dålig.
          </note>
          <note>
            Det är inte alltid man träffar på fall där det rekryteras medlemmar
            och röstare till Moderata samlingspartiet, som moderaterna i Malmö
            tyckte var en utmärkt lösning. Men jag har sett tillräckligt många
            fall där insatserna har varit mycket oambitiösa. Det har premierats
            av regeringen.
          </note>
          <note>
            Varför är det så? Jo, man har velat hålla ner budgetkostnaderna.
            Detta drabbar ju i själva verket Arbetsmarknadsfonden. Det är
            en fri lånerätt. Det är ingen som har något budgetansvar.
          </note>
          <note>
            Det är mig en gåta hur Anne Wibble kunde godkänna en sådan lösning.
            Det är en oambitiös och dålig arbetsmarknadspolitik.
          </note>
          <note>
            Här näst kommer kommuner och landsting. Efter byggkraschen och
            den oerhörda nergången inom industrin väntar kommuner och landsting,
            välfärdsapparaten. Vi läser i tidningarna om vad det innebär realt
            sett när det gäller äldreomsorgen.
          </note>
          <note>
            När det gäller varslen ser vi vad det innebär för sysselsättningen.
            Det kommer att drabba kvinnorna som hittills haft lägre arbetslöshetstal.
          </note>
          <note>
            Vi har ställt kravet att man skall tillföra medel till den kommunala
            sektorn för att upprätthålla sysselsättningen och undvika den
            oresonliga rundgång det innebär att plocka bort människor som
            utför ett kvalificerat vårdarbete och i stället över staten finansera
            en arbetslivsutveckling inom kommunal regi. AMS redovisar nu precis
            samma åsikter. Men då måste också pengar till. Det är en fråga
            också för Ingela Thalén. Jag har inte hört något om, och jag har
            inte sett några klara besked om, finansierade bidrag till den
            kommunala sektorn. Det skulle kunna medföra att man bibehöll sysselsättning
            och välfärd inom kommunerna.
          </note>
          <note>
            På samma sätt är det när det gäller övertiden. Jag har hört Börje
            Hörnlund beklaga övertidsuttaget, men jag väntar på konkreta förslag
            för att begränsa övertidsuttaget. Det är krav som vi har ställt
            och kommer att ställa i fortsättningen. Jag väntar på samma besked
            från Ingela Thalén och socialdemokraterna.
          </note>
          <note>
            Nivåerna i arbetslöshetsförsäkringen sänktes och socialbidragen
            har ökat. Vi har kunnat se effekterna. Vi bråkade om vad detta
            skulle innebära. Jag sade i mina reservationer och meningsyttringar
            att det kommer att innebära att människor som tar kortare jobb
            och påhugg kommer att få karensdagar och förlora på att arbeta.
            Vi malde det i utskotten, men det var omöjligt att komma till
            skott.
          </note>
          <note>
            Den hafsiga arbetsmarknadspolitik som bär Börje
          </note>
          <note>
            Hörnlunds signatur leder till att vi gång efter gång får göra
            korrigeringar i efterhand för att undvika de värsta misslyckandena.
            Tydligen är man på väg att göra det även här. Jag kan inte se
            att införandet av karensdagar är någonting som på allvar gynnar
            statsbudgeten, däremot missgynnar det dem som nyss har missgynnats
            genom att förlora sina arbeten.
          </note>
          <note>
            När nu regeringen i regeringsförklaringen har övergivit arbetslinjen,
            som Ingela Thalén också har uppmärksammat, och säger att det är
            dags för en helt ny arbetsmarknadspolitik, kan man undra vad det
            är för signaler vi möter. Jo, i vårt fall möter vi i första hand
            en ytterligare avreglering på arbetsmarknaden. Anställningsskyddet
            skall tas bort, vi skall få ytterligare visstidsanställningar
            och provanställningar.
          </note>
          <note>
            Låt mig ta några exempel på detta. England och
          </note>
          <note>
            Danmark, som har legat långt över Sverige när det gäller arbetslöshet
            under mycket lång tid och har permanentat en långtidsarbetslöshet,
            har obegränsad visstidsanställning. Spanien, som i dag har 23
            % öppen arbetslöshet, har tre år. Det finns inga exempel på att
            detta skulle vara något som gynnar sysselsättningen, men självfallet
            gynnar det kapitalmakten. Det gynnar dem som står som arbetsgivare
            och kan spela med människor som söker arbete och behöver sin försörjning.
          </note>
          <note>
            Det är på samma sätt när det gäller frikretsen.
          </note>
          <note>
            Juridiskt är detta att öppna för diskriminering, ingenting annat.
            Det har inte fått stöd från något annat håll än arbetsgivarintresset.
            Det är intressant att se att där kräver man ytterligare avregleringar
            och en fullständigt ny arbetsmarknadspolitik som inte hindrar
            de fria marknadskrafterna med regleringar. Det är inte bara Lars
            Calmfors, Carl
          </note>
          <note>
            Bildts rådgivare, som har framfört detta. Det finns mycket starkt
            framfört i Den långa vägen,
          </note>
          <note>
            Industrins utredningsinstituts just publicerade utredning.
          </note>
          <note>
            Arbetsmarknaden skall avregleras.
          </note>
          <note>
            Arbetsmarknadspolitiken skall monteras ned. Det skall vara lätt
            och rationellt att avskeda folk. Den som beslutar är kapitalägaren.
            Det är dessa krafter som tillmötesgås. Sedan undrar man varför
            löntagarorganisationerna och arbetarrörelsens partier tar ställning
            mot detta. Det är ett oerhört systemskifte som införs steg för
            steg. Det införs samtidigt som man har en passiv näringspolitik
            och skattemässigt gynnar kapitalägare och höginkomsttagare. Man
            försöker genomföra ett libralt systemskifte med alla medel. Det
            skall vi bekämpa. Jag hoppas att vi åtminstone vid nästa val skall
            ha en helt annan politisk majoritet i landet.
          </note>
          <note>
            Vänsterpartiets politik är faktiskt motsatsen till vad regeringen
            har föreslagit. Jag har under våren försvarat den politiken. Den
            innebär en kraftig ekonomisk omfördelning för att höja efterfrågan.
          </note>
          <note>
            Den innebär räntesänkning, momssänkning, produktiva stimulanser
            inom ROT-sektorn och infrastruktur samt miljöinvesteringar. Låt
            mig upprepa ordet miljöinvesteringar. Vi har i en rapport föreslagit
            våldsamt stora satsningar jämfört med dagens, eftersom passiviteten
            är total, för att på områdena energi och miljö höja den svenska
            produktiva nivån. Det är framtidsbranscherna.
          </note>
          <note>
            Men för detta krävs initiativ från samhällets sida och en verklig
            näringspolitik.
          </note>
          <note>
            Slutligen: Det kommer inte att räcka med bara dessa åtgärder.
            Det krävs strukturförändringar. Vi måste stoppa det oerhört stora
            övertidsuttaget, som i dag teoretiskt motsvarar ungefär 50 000,
            men reellt kanske 10 000--20 000 arbetstillfällen. Vi måste ta
            första steget till en arbetstidsförkortning, innebärande att vi
            delar jobben. Det är en nödvändighet för framtiden, men det är
            tekniskt inte en alldeles lätt väg att gå. Jag efterlyser initiativ
            från både regeringen och socialdemokratin i den frågan.
          </note>
          <note type="speaker">
            Anf. 10 INGELA THALÉN (s) replik:
          </note>
          <note>
            Fru talman! I mycket av det som Hans Andersson har sagt kan jag
            bara instämma. Jag vill bara påpeka för Hans Andersson att socialdemokraterna
            i sin motion i anslutning till kompletteringspropositionen i våras
            beskrev hur vi tyckte att kommunerna skulle stöttas. Där har socialdemokraterna
            givit besked. Hur vi i den fortsatta behandlingen av de ekonomiska
            frågorna skall ställa oss får vi återkomma till i den debatten.
          </note>
          <note>
            När det gäller övertidsuttaget delar jag Hans
          </note>
          <note>
            Anderssons oro. Om det skall regleras genom lag eller på annat
            sätt tycker jag dock att man kan återkomma till i diskussionen.
            Under alla omständigheter tycker jag att hanteringen av övertiden
            i alla hänseenden bör vara ett utomordentligt starkt intresse
            för parterna på arbetsmarknaden.
          </note>
          <note>
            Jag kan också instämma i Hans Anderssons kritik mot hanteringen
            av övergångstiden och karensdagarna i arbetslöshetsförsäkringen.
            Jag är utomordentligt förvånad över arbetsmarknadsministerns hantering,
            men till detta får jag återkomma.
          </note>
          <note type="speaker">
            Anf. 11 HANS ANDERSSON (v) replik:
          </note>
          <note>
            Fru talman! Det är sant att socialdemokraterna i motioner och
            ännu mer i tal runt om i landet har framhållit att det måste vara
            fel att hantera kommunernas situation så, att man sparkar tiotusentals
            människor för att sedan få ta hand om dem i en rundgång inom ramen
            för den statliga arbetsmarknadspolitiken. Men det är en sak att
            prata, en annan att votera och att anvisa pengar.
          </note>
          <note>
            Jag ser inte att socialdemokratin har anvisat medel för detta.
            Ni har inte stött de motioner där vi efter stort arbete har angivit
            en finansiering av anvisningen av pengar till den kommunala sektorn.
          </note>
          <note>
            Såvitt jag kunde förstå av Göran Perssons uttalanden i går finns
            det inte heller här några utfästelser för framtiden. Det innebär
            att man inte kommer att klara sysselsättningen och inte heller
            välfärden i kommunerna.
          </note>
          <note>
            Det är samma sak i övertidsfrågan. Vi har inte tid att vänta,
            Ingela Thalén. Utvecklingen har pågått hela året. Vi måste snabbt
            fatta beslut om att övertidsuttag skall omvandlas till riktiga
            arbeten.
          </note>
          <note>
            Ingela Thalén! Jag skulle också gärna vilja ha en signal, som
            det så vackert heter, i arbetstidsfrågan.
          </note>
          <note type="speaker">
            Anf. 12 INGELA THALÉN (s) replik:
          </note>
          <note>
            Fru talman! Nu sade Hans Andersson mycket försiktigt att han
            inte hade sett i vår motion, men om han tittar en gång till skall
            han finna att det socialdemokratiska alternativet till finansiering
            innebar att kommunerna skulle få skatteintäkter genom en ändring
            av brytpunkten. Nu har den borgerliga majoriteten fattat ett helt
            annat beslut, vilket gör att vi har ett annat utgångsläge i den
            kommande ekonomiska politiken. Till detta får vi återkomma.
          </note>
          <note>
            Jag skall ge Hans Andersson en signal om delat arbete. Delat
            arbete har aldrig lett till produktiv ökning och tillväxt. Inget
            annat land i Europa och i världen har kommit längre när det gäller
            att dela på de arbeten som finns. Det enda som har lett till en
            utveckling är att man har ökat antalet arbetstillfällen. Sänkt
            arbetstid är ett resultat av ökad produktivitet, inte av att man
            delar på arbetena. Det leder inte till någon utveckling.
          </note>
          <note type="speaker">
            Anf. 13 HANS ANDERSSON (v) replik:
          </note>
          <note>
            Fru talman! Jag sade inte, Ingela Thalén, att jag inte hade sett
            era motioner, men jag hade inte i era motioner sett några anvisningar
            av medel. Den värnskatt som ni föreslagit räckte inte till för
            att återföra de 7 1/2 miljarder kronorna. Den var dessutom egentligen
            öronmärkt för att förbättra situationen för Arbetsmarknadsfonden.
          </note>
          <note>
            Jag har mycket klart för mig vad ni har föreslagit och inte föreslagit,
            och jag menar att ni måste följa vår väg och verkligen anvisa
            medel så att den kommunala sysselsättningen och välfärden kan
            fortsätta.
          </note>
          <note>
            Jag noterar också när det gäller skatterna att vad ni presterar
            är en marginalskattejustering ovanför brytpunkten med 5 % eller
            4 miljarder, och det är ju bra. Men ni säger att den skall vara
            tillfällig, och det är för mig en gåta. Ni vill stå kvar vid den
            orättvisa skattereformen, och ni vill tydligen sänka skatten om
            några år, när konjunkturen går uppåt.
          </note>
          <note>
            Det stämmer inte med vare sig konjunkturpolitik eller rättvisepolitik.
          </note>
          <note>
            Det är alldeles uppenbart att vi från Vänsterpartiets sida säger
            ja till arbetsdelning. Vårt land behöver en produktiv och hållbar
            tillväxt. Vi kräver väsentliga insatser för investeringar och
            utbildningar. Men på grund av teknologiska förändringar och den
            sociala strukturen liksom av jämställdhetsskäl krävs också en
            arbetsdelning, en utjämning i uttaget av faktiskt arbetade timmar
            här i landet. Jag sade att det är en komplicerad fråga.
          </note>
          <note>
            Arbetsvolymen är inte en gång för alla given. Men dra er inte
            undan ytterligare från denna fråga! Då kommer ni att köras över
            av framtiden.
          </note>
          <note>
            Ytterligare en fråga som sammanhänger med vår tillgång till och
            vårt utnyttjande av arbetstid är pensionsåldern. Jag hoppas att
            ni låter tankarna på att höja pensionsåldern vila. Vi kommer att
            föreslå tidsbegränsade sänkningar av pensionsåldern i de fall
            där man genom sådana kan få en marginell sysselsättningsökning,
            ungefär som AMS har föreslagit i sin flerårsbudget.
          </note>
          <note>
            Talmannen anmälde att Ingela Thalén anhållit att till protokollet
            få antecknat att hon inte ägde rätt till ytterligare replik.
          </note>
          <note>
            Anf. 14 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Låt mig inleda med att säga att det inte finns någon
            viktigare uppgift än att återupprätta vårt land som en närings-
            och industrination med en fullgod ordinarie arbetsmarknad. Vi
            har nyss hört socialdemokratins främsta företrädare i dessa frågor.
            Det var ett enda långt gnöl, utan något sakligt förslag.
          </note>
          <note>
            När Ingela Thalén och Mona Sahlin framträder i TV
          </note>
          <note>
            hör man gång på gång orden ''vi skall riva upp''
          </note>
          <note>
            upprepas. Jag såg i går Göran Persson, som -- den stackaren --
            har blivit utsedd till ekonomisk talesman. Hans besked var ungefär:
            Nja, nej, inte skall man lova att riva upp så mycket. Det såg
            ut som om han, med sin stora kropp, satt på en het spis.
          </note>
          <note>
            Aftonbladet SIFO- eller IMU-undersökte -- jag kan inte hålla
            reda på instituten -- under socialdemokraternas kongress vad människorna
            trodde i följande fråga: Löser Socialdemokraterna arbetslösheten
            bättre än dagens regering? En övervägande del trodde, trots att
            det var kongress, att socialdemokratin skulle klara uppgiften
            sämre.
          </note>
          <note>
            Efter att ha hört Ingela Thaléns långa gnöl i dag tycker jag
            att folket ibland bedömer frågorna rätt hyggligt.
          </note>
          <note>
            Sverige utvecklades till en världsvärsting i inflations- och
            spekulationsekonomi i slutet av 80-
          </note>
          <note>
            talet. Vem regerade då? Sverige prissatte sig ut ur världsmarknaden
            genom tvåsiffriga lönehöjningar med noll i produktivitetstillväxt.
            Vem regerade då?
          </note>
          <note>
            80-talets investeringar skedde i mycket stor utsträckning utomlands,
            inte i Sverige. Vem skapade det näringslivsklimatet? Var det den
            regering som då regerade, eller var det någon annan?
          </note>
          <note>
            Dessa faktorer tillsammans med en långvarigare och djupare lågkonjunktur
            än någon kunnat tro, gör att vi i dag sliter ont både med besvärliga,
            obehagliga, besparingar och med en hög arbetslöshet.
          </note>
          <note>
            Ju mer jag studerar situationen, och också hör hur ekonomer uttalar
            sig, bedömer jag det som att det skulle ha gått att leva hyggligt,
            ha en bra arbetsmarknad, med den internationella lågkonjunkturen.
            Det är arvet från 80-talet som är tungt att leva med, med finansiella
            kriser osv. Hur tror Ingela Thalén att det känns att sitta i regeringen
            och från andra banker tvingas ta ett antal tiotal miljarder till
            den bank, med förluster, som låg direkt under socialdemokratiska
            finansdepartementet? Varenda affär härstammar från tiden före
            regeringsskiftet. Men det är vi som får se till att notan betalas.
            Det är inte roligt, men det måste göras.
          </note>
          <note>
            Ingela Thalén talar om åtstramning. Jag vill påminna om att den
            stora åtstramningen under denna valperiod skedde tillsammans med
          </note>
          <note>
            Socialdemokraterna under ett par nätter på
          </note>
          <note>
            Rosenbad. Den stora åtstramningen behövdes.
          </note>
          <note>
            Detta budgetår fattas nu ungefär 245 miljarder kronor som underskott
            i a-kassorna och i lönegarantifonden.
          </note>
          <note>
            Medelinkomsten i vårt land är 135 000 kr. Efter det att en massa
            skatt betalats på det beloppet, blir kvarvarande netto bra mycket
            mindre. Översatt betyder det att vi, utslaget på var och en som
            arbetar i vårt land, lånar 70 000 kr. Den enda politik som socialdemokratin
            har är att mycket snabbt öka det lånebeloppet. Det vill man överlåta
            till kommande generationer att betala. Själv är jag väldigt orolig,
            eftersom även detta lånebehov riskerar att störa den sjunkande
            räntenivån. Om man skulle gå den socialdemokratiska vägen skulle
            vi redan haft en hög räntenivå.
          </note>
          <note>
            Jag vill nu redovisa ett antal ljuspunkter, eftersom socialdemokratin
            inte ser någon.
          </note>
          <note>
            Konkurrensenkraften i svenska näringsliv är i dag bättre än den
            någonsin varit. Det är viktigt.
          </note>
          <note>
            Produktivitetsförbättringarna beräknas i år upp till ungefär
            6 %. De var höga i fjol. Men när Ingela
          </note>
          <note>
            Thalén under senare år satt i regeringen var de noll.
          </note>
          <note>
            Det är viktigt med produktivitetsförbättringar för att vi skall
            kunna hänga med och sälja våra varor.
          </note>
          <note>
            Sveriges affärer med utlandet kommer att gå ihop, när det gäller
            bytesbalansen. Det är ganska viktigt.
          </note>
          <note>
            Under hela socialdemokratins tid rådde det i princip långvarig
            brist.
          </note>
          <note>
            Exporten utvecklas väldigt bra. Orderingången ökar starkt. Parterna
            har tagit ett stort ansvar genom att teckna avtal som i stort
            sett sträcker sig in på 1995. Det vill jag ge dem ett stort beröm
            för, därför att det stärker möjligheterna att snabbare komma tillbaka.
            Det var fint gjort.
          </note>
          <note>
            Räntan, som i december var 11 % är nu något under 7 %. Det här
            förhållandet har lättat finansinstitutens svåra situation, så
            de behöver kanske inte hjälpas med så mycket mer pengar. Det här
            bidrar till att näringslivet vågar investera. Det man emellertid
            glömmer, sett från den enskildes synpunkt, är att köpkraften ökar
            om man i stället för att betala 15-20 % i ränta får betala mindre.
            Så även enskilda människor börjar våga litet mer.
          </note>
          <note>
            Det finaste är att ytterligare sänkningar är att vänta om budgetunderskottet
            vårdas. Den bedömningen gör svenska ekonomer och i stort sett
            alla utländska institut. Låt oss inte förstöra denna möjlighet
            med en lössläppt lånepolitik.
          </note>
          <note>
            Också i hushållen finns det stora förväntningar.
          </note>
          <note>
            Hushållen tror mycket mer på goda tider för landet och sig själva,
            än de gjorde under socialdemokratins regeringsår 1990 och 1991.
            I
          </note>
          <note>
            hushållen har man alltså förstått det här, vilket är bra.
          </note>
          <note>
            Jag har nu räknat upp åtta punkter som är en god grund för tillväxt
            av ordinarie jobb. Jag kan nämna fler, men de här är de allra
            viktigaste för att skapa ordinarie jobb.
          </note>
          <note>
            Jag går nu över till punkter som närmare rör arbetsmarknaden.
            Positivt är att konkurserna minskar. Den här regeringen övertog
            ett näringsliv, en företagsamhet där över hälften av företagen
            gick med förlust så att det brakade om det. Därav följer många
            konkurser och inga nyanställningar. Nu minskar konkurserna. Jag
            skulle naturligtvis önska att de minskade mycket mer, eftersom
            de kostar pengar och jobb.
          </note>
          <note>
            Varslen om uppsägningar har nu gått ned på en betydligt lägre
            nivå än tidigare. Det är positivt.
          </note>
          <note>
            Nyanmälda lediga platser ökar, och läget har i höst stabiliserats
            hyggligt -- tyvärr på alldeles för låg nivå. Men man får gå ganska
            långt tillbaka i tiden för att finna samma antal nyanmälda platser.
          </note>
          <note>
            För första gången sedan lågkonjunkturen drabbade vårt land, minskar
            det totala antalet arbetslösa och antalet människor i åtgärder
            enligt senaste AMS-
          </note>
          <note>
            undersökningen. AMU redovisade samma goda resultat i månadsskiftet
            juni/augusti. Det är första gången på flera år.
          </note>
          <note>
            En annan siffra som jag vill nämna är att under de senaste sex
            månaderna har, trots det svåra läget,
          </note>
          <note>
            309 000 personer fått jobb, och därmed har de kunnat avregistreras
            på arbetsförmedlingen. Det är
          </note>
          <note>
            41 000 fler än under samma tidsperiod för 1 år sedan.
          </note>
          <note>
            Övertiden som förekommer kan man se på två sätt.
          </note>
          <note>
            Den visar att det finns en efterfrågan i företagen, och att man
            egentligen behöver fler anställda. Men man är naturligtvis väldigt
            osäker när man ser att ett parti som eventuellt kan komma till
            regeringsmakten bara har ett budskap: Riv upp, riv upp. Det ger
            en väldig osäkerhet: Vågar vi eller vågar vi inte?
          </note>
          <note>
            Med vårens paket när det gäller antal personer i arbetsmarknadspolitiska
            åtgärder som Hans
          </note>
          <note>
            Andersson talade om -- jag nämner Hans
          </note>
          <note>
            Andersson vid namn så han får chansen att debattera, eftersom
            Hans Andersson alltid är trevlig att debattera med -- utökades
            ordinarie skolväsende med 90 000 nya utbildningsplatser. Det är
            en stark satsning. Sammantaget kostade paketet
          </note>
          <note>
            48 miljarder kronor, vilket är mycket pengar.
          </note>
          <note>
            Eventuellt skulle jag kunnat förhandla mig till ytterligare ett
            antal miljarder, men jag har stor respekt för att den som har
            hand om finanserna på alla sätt måste hålla tillbaka. Annars hamnar
            vi i en stor olycka framöver. Det här räcker dock till ca
          </note>
          <note>
            10 % av arbetskraften, om alla ungdomar accepterar erbjudna utbildningsmöjligheter
            -- det kan inte en regering bestämma över -- och om de pengar
            som Arbetsmarknadsverket har erhållit används på rätt sätt. Det
            är en enorm satsning, och det går nog inte att komma mycket längre.
          </note>
          <note>
            I dag eller i morgon kommer ett antal propositioner att läggas
            på riksdagens bord, vilka ytterligare berör de här frågorna. Men
            eftersom de ännu inte presenterats och lagts fram skall jag inte
            beröra dem.
          </note>
          <note>
            Då är vi framme vid slutsatsen att det finns en stor mängd ljuspunkter.
            Men socialdemokratins talesman på det här området har bara svartpenseln
            framme. Hon kan inte se och vill inte förmedla budskapet om ljus,
            utan hon vill förmedla hopplöshetens budskap.
          </note>
          <note>
            För min del vill jag mycket starkt understryka det stora allvaret
            i dagens situation. Det är hemskt att
          </note>
          <note>
            200 000 ungdomar -- fantastiska ungdomar --
          </note>
          <note>
            kommande vinter måste stå utanför ordinarie arbetsmarknad. Men
            om arbetsgivarna ställer upp -- jag är inte säker på att de orkar
            och vill göra det fullt ut -- kan långtidsarbetslöshet undvikas
            för dessa 200 000 ungdomar. Då gör vi en insats, som inget annat
            land orkar med i denna situation. Men då behöver goda krafter
            hjälpa till, och jag vädjar till dem.
          </note>
          <note>
            Jag vill också beröra sysselsättningen i stort.
          </note>
          <note>
            Storföretagen betyder mycket, men där finns inte de nya jobben.
            De kommer att producera dubbelt med samma eller mindre antal jobb
            -- om nu inte socialdemokratin sätter i gång en rörelse så att
            företagen flyttar ut ännu mera, som de gjorde under socialdemokratins
            regeringstid. Nu är de faktiskt tillbaka med en hel del arbetsuppgifter
            i vårt land. Vi behöver också utländska investerare, och då måste
            vi ha ungefär samma villkor som man har ute i Europa. Gränserna
            är vidöppna.
          </note>
          <note>
            Det går att kortsiktigt ta poänger på saker och ting, som Ingela
            Thalén försöker göra, men om vi inte har lika villkor som andra
            länder får vi kanske inte de många investeringar som vi behöver
            för att återvinna vår ekonomi och skapa en fullgod ordinarie arbetsmarknad.
          </note>
          <note>
            Det här betyder sammantaget att allt nu måste göras för att skapa
            framtidstro i små och medelstora företag. Det är det som arbetsrättslagstiftningen
            syftar till. Hans Andersson säger att det är SAF
          </note>
          <note>
            som stöder förslaget. Har inte Hans Andersson hört att SAF skäller
            som sjutton på förslaget? AMS
          </note>
          <note>
            stöder däremot viktiga delar, och även många andra gör det. De
            som kan svensk arbetsmarknad vet hur det fungerar, vet hur svårt
            det är och vet att det är småföretagen som måste klara en stor
            del av de framtida jobben. Driv då en politik så att de får en
            framtidstro, inte tvärtom!
          </note>
          <note>
            (Applåder)
          </note>
          <note type="speaker">
            Anf. 15 INGELA THALÉN (s) replik:
          </note>
          <note>
            Fru talman! Det var ett gott försök, Börje
          </note>
          <note>
            Hörnlund, men det var ganska genomskinligt. Jag kommer nog inte
            att vara ensam om den uppfattningen framöver.
          </note>
          <note>
            I mitt första inlägg nämnde jag att det finns ett antal ljuspunkter,
            men dess värre berör de ljuspunkterna den mindre delen av hela
            arbetsmarknaden. För att dessa ljuspunkter skall orka fortsätta
            att växa sig starkare behöver också den andra delen av arbetsmarknaden
            finnas med, dvs. det vi kallar hemmaarbetsmarknaden.
          </note>
          <note>
            Börje Hörnlund säger att alla goda krafter skall hjälpa till.
            Då kan man fråga sig varför de 600 000
          </note>
          <note>
            inte tillhör de goda krafterna. Kan Börje Hörnlund förklara det?
            Varför får inte de fackliga organisationerna räknas in bland de
            goda krafterna?
          </note>
          <note>
            Börje Hörnlund säger vidare att de som förstår sig på arbetsmarknaden
            och arbetsrätten stöder de förslag som han nu lägger fram. Betyder
            det att de tre centrala fackliga organisationerna och de människor
            som har skrivit kilovis med reaktioner, som kommit både Börje
            Hörnlund och andra till del, inte begriper någonting av arbetsmarknaden?
          </note>
          <note>
            Vi som företräder oppositionen i riksdagen och som har åtminstone
            några månaders erfarenhet begriper alltså inte heller någonting
            av arbetsmarknaden.
          </note>
          <note>
            Här har Börje Hörnlund anledning att förklara sig litet närmare.
          </note>
          <note>
            Börje Hörnlund är optimist. Jag älskar optimister, även om jag
            inte alltid är så förtjust i Börje
          </note>
          <note>
            Hörnlund. Men det är väl ändå att ta i, att nu göra exakt samma
            beskrivning av ljuspunkterna som han gjorde i våras. Börje Hörnlunds
            regering vilseledde då denna riksdag så att man fattade beslut
            om den ekonomiska politiken och sysselsättningspolitiken på helt
            felaktiga grunder. Nu är Börje Hörnlund på väg att göra det igen.
          </note>
          <note>
            Visst skall vi lyfta fram det som är positivt och vara optimister,
            men vi skall vara det med en politik som leder till resultat.
            Börje Hörnlunds och den borgerliga regeringens politik har skapat
            en enorm massarbetslöshet.
          </note>
          <note>
            När det slutligen gäller historieskrivningen, är det alltid märkligt
            att arbetsmarknadsministern så snabbt hoppar över tre saker: det
            som den socialdemokratiska regeringen fick med sig i bagaget,
            det som den socialdemokratiska regeringen förberedde, dvs. rensade
            upp, och det som den borgerliga regeringen sedermera nogsamt smulade
            sönder. Jag tycker att man skall ta med hela historieskrivningen,
            Börje Hörnlund.
          </note>
          <note>
            Anf. 16 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! I våras räknade jag upp tre fyra ljuspunkter. Nu
            räknar jag upp femtontalet ljuspunkter.
          </note>
          <note>
            Jag är övertygad om att det inte är bra när ett stort parti har
            ett enda budskap till allt och alla, när färgen genomgående är
            svart och det bara gäller
          </note>
          <note>
            ''riv upp''. Det leder inte till att man vågar göra nyanställningar
            då det gäller den övertid som motsvarar ungefär 50 000 heltidsanställningar.
            Jag menar att det är en absolut nödvändighet, och det är alldeles
            rätt tid att göra det nu.
          </note>
          <note>
            Man kan bedöma den internationella lågkonjunkturen litet olika,
            men nu är det väl dags att det skall börja ta sig. Vårt konkurrensläge
            gör att här finns goda förutsättningar för den jätteduktiga arbetskraft
            som ingenting annat vill än att komma in i ordinarie jobb.
          </note>
          <note>
            Ingela Thalén talar om de 600 000 arbetslösa. Men antalet har
            väl aldrig varit noll. En väl avvägd arbetsmarknad behöver en
            rörlighetsreserv på 2--
          </note>
          <note>
            3 %, jämnt fördelad över landet.
          </note>
          <note>
            Socialdemokratin upprördes över att även de som gick i AMU-utbildning
            eller omfattades av andra åtgärder togs med när de arbetslösa
            räknades. Men nu gör Ingela Thalén själv samma sak.
          </note>
          <note>
            Vi har faktiskt minskat den öppna arbetslösheten med 100 000
            personer sedan i höstas, och antalet arbetslösa är nu nere runt
            400 000.
          </note>
          <note>
            Vem hotas av förslaget om provanställning? Jag är övertygad om
            att införande av provanställning i tolv månader kommer att ge
            en hel del av dem som i dag är arbetslösa chansen till jobb. Det
            hotar ju inte dem som redan är anställda. Vad är det som är en
            så stor fråga i förslaget om provanställning i tolv månader? Jag
            tycker att det bör förklaras.
          </note>
          <note type="speaker">
            Anf. 17 INGELA THALÉN (s) replik:
          </note>
          <note>
            Fru talman! Nu är Börje Hörnlund där igen och sätter upp en bild
            som inte är sann.
          </note>
          <note>
            Socialdemokraterna har ett utomordentligt viktigt och tungt program
            för att stärka de ljuspunkter som finns och för att skapa nya
            ljuspunkter, även för människor som står utanför den vanliga arbetsmarknaden.
          </note>
          <note>
            Jag skall ge Börje Hörnlund rätt i en sak: vi skall dela upp
            summan av dem som står utanför den ordinarie arbetsmarknaden,
            nämligen i dem som omfattas av olika former av åtgärder och i
            dem som är öppet arbetslösa. Ett problem är att de åtgärder som
            många omfattas av i dag dess värre inte är av den kvalitet som
            de borde vara. Det kan vi återkomma till.
          </note>
          <note>
            Jag tycker att det skall vara generella stimulanser och att arbetet
            skall leda till att människor kommer in i vanliga jobb.
          </note>
          <note>
            Börje Hörnlund säger att man inte skall gå tillbaka till mindre
            än 2--3 % arbetslöshet. Det är en lång, lång väg dit.
          </note>
          <note>
            När vi talar om hela sysselsättningen handlar det också om dem
            som nu står inför risken att förtidspensioneras och om dem som
            står utanför de arbetslösas tal, nämligen dem som av olika skäl
            har lämnat arbetsmarknaden.
          </note>
          <note>
            Jag måste fråga Börje Hörnlund om han verkligen tror att de försämringar
            i arbetsrätten som nu införs leder till fler anställningar. Om
            Börje Hörnlund tror det rekommenderar jag honom att göra ett studiebesök
            i det konservativa England -- det ligger inte långt härifrån.
            Börje Hörnlund är på väg att genomföra det landets politik här.
            I England finns det på grund av den här sortens regler 10 miljoner
            människor som inte har det som vi kallar vanliga heltidsarbeten.
            10 miljoner är ''self employed'', har temporära arbeten eller
            deltidsarbeten. Det är nästan halva arbetskraften, Börje Hörnlund.
          </note>
          <note>
            Dessutom får dessa människor inte någon kompetensutveckling.
            Är det denna arbetsmarknad som Börje Hörnlund vill ha i
          </note>
          <note>
            Sverige?
          </note>
          <note>
            Anf. 18 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Det var glädjande att Ingela Thalén också ser en
            och annan ljuspunkt, men i repliken var det väl dolt, precis som
            om en svart rullgardin var neddragen framför talarstolen.
          </note>
          <note>
            Ingela Thalén! Jag träffade en företagare som var på
          </note>
          <note>
            Socialdemokraternas s.k. företagarriksdag. Han talade om att
            det han där fick höra om möjligheten att förändra arbetstidslagarna
            gjorde honom hoppfull. När han sedan hade hört ''rivarna'' i TV
          </note>
          <note>
            sade han att det inte hade sagts ett sant ord på den här företagarriksdagen.
          </note>
          <note>
            Jag tror faktiskt att det fanns en vilja att försöka småföretagsanpassa
            arbetsrätten litet grand. Ingela
          </note>
          <note>
            Thalén vet liksom jag att den är anpassad till de stora företagen
            med jurister, personalchefer och experter. Det problematiska med
            det lilla företaget är att det är en och samma person, ofta med
            en 7-
          </note>
          <note>
            årig folkskola bakom sig, som sköter allt. Han står på golvet
            med sina medarbetare. Ingela Thalén utgår ju från att småföretagarna
            i stort sett är tattare. När jag träffar dem säger de att det
            som gör att de har övertid är att det har varit så obehagligt
            att vara tvungen att avskeda någon att de inte vill hamna i den
            situationen igen.
          </note>
          <note>
            Jag vet inte om jag bara möter ett positivt urval.
          </note>
          <note>
            Ingela Thalén möter en och annan fähund. Men det finns ju folk
            som inte riktigt följer våra tio bud till hundra procent inom
            alla yrkesgrupperingar.
          </note>
          <note>
            Sedan 1989, när industriraset inleddes, har 600 000
          </note>
          <note>
            jobb i runda tal försvunnit. Då har vi haft den gamla lagen om
            anställningsskydd. Tryggheten finns i helt andra saker. Det framgår
            av detta. Den nya lagen om anställningsskydd kommer att leda till
            fler arbetstillfällen. Om man skall diskutera lika enkelt som
            ni gör kan man säga att ''er'' LAS tog bort
          </note>
          <note>
            600 000 jobb. Men det var er ekonomiska politik som var orsaken.
          </note>
          <note>
            Talmannen anmälde att Ingela Thalén anhållit att till protokollet
            få antecknat att hon inte ägde rätt till ytterligare replik.
          </note>
          <note type="speaker">
            Anf. 19 HANS ANDERSSON (v) replik:
          </note>
          <note>
            Fru talman! Jag blir förfärad när jag hör att Börje
          </note>
          <note>
            Hörnlund tycker att det är trevligt att debattera med mig. Jag
            brukar ta i ganska hårt. Jag brukar försöka uttrycka den vrede
            som jag känner. Det slår mig att det kanske är därför Börje Hörnlund
            har fått det här jobbet som arbetsmarknadsminister i en oduglig
            regering som ser till att vi har ett ekonomiskt moras och en rekordartad
            arbetslöshet. Jag tror att Börje Hörnlund har ett drag av masochism.
            Det kanske gör att han passar i den här regeringen som arbetsmarknadsminister
            och också passar till att diskutera med mig.
          </note>
          <note>
            Tiden medger inte att jag ger mig in för mycket på den ekonomiska
            politiken, men det är groteskt att höra Börje Hörnlund tala om
            ljuspunkter som vi alla är överens om, som finns där och inte
            räcker till. Dessa ljuspunkter är till allra största delen en
            följd av deprecieringen av kronan, som var högst ofrivillig från
            regeringens sida. I själva verket är mörket det som, framför allt
            på Börje Hörnlunds område, förhärskar.
          </note>
          <note>
            Det är kusligt att se att regeringen gör så litet åt de oerhörda
            hot som faktiskt finns över oss. Jag håller med om att budgetunderskottet
            är ett mycket stort hot. Det kommer snart att trycka undan hela
            välfärdssystemet i Sverige. Men huvuduppgiften är faktiskt att
            få människor i arbete, att stimulera ordinarie arbetsmarknad,
            att investera, att få ner räntan, att öka efterfrågan och att
            få en miljöomställning.
          </note>
          <note>
            När det gäller arbetsmarknadsläget måste jag ta upp några siffror.
            Jag sade tidigare att 270 000
          </note>
          <note>
            människor har lämnat arbetsmarknaden. Bara det är illa nog. Dessutom
            är 600 000 arbetslösa. Det som händer nu är att läget förvärras.
            Det är 44 %
          </note>
          <note>
            fler öppet arbetslösa än för ett år sedan. 37 % fler ungdomar
            är arbetslösa. 57 % fler utomnordiska meborgare är arbetslösa.
            45 % fler är arbetshandikappade. Framför allt har antalet långtidsarbetslösa
            ökat med 91 %. Detta är de prioriterade grupperna. Börje Hörnlund
            är till för att se till att siffrorna inte ökar. Vi har övergivit
            arbetslinjen. Under årets första 8 månader har det betalats ut
            28 miljarder kronor. 14 miljarder kronor har betalats ut över
            budgeten gällande arbetsmarknadspolitiken, och 28 miljarder har
            betalats ut från Arbetsmarknadsfonden. Det blir en allt större
            andel som lever på kontantstöd och en allt mindre andel som lever
            inom ramen för arbetsmarknadspolitiska åtgärder.
          </note>
          <note>
            Det blir färre som får arbetsmarknadsutbildning, specialdesignad
            utbildning som förstärker kompetensen på ordinarie arbetsmarknad.
            Det är färre beredskapsjobb. Det är mindre arbetsmarknadspolitik.
            Det är fler icke ordinarie åtgärder.
          </note>
          <note>
            Detta kan aldrig vara en sund arbetsmarknadspolitik, Börje Hörnlund.
          </note>
          <note>
            Anf. 20 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Jag ber Hans Andersson om ursäkt om jag har gjort
            honom en otjänst genom min vänlighet. Det var inte meningen. Efter
            att ha hört
          </note>
          <note>
            Hans Anderssons inledning av hans replik kan jag säga att jag
            skall vänta ett par debatter innan jag återigen ger beröm.
          </note>
          <note>
            Kronans fall har i det korta perspektivet gett ökad arbetslöshet.
            Det beror på att det finns två sorters företag. Det finns ett
            antal exportföretag som det går mycket bra för men som inte nyanställer.
            Det finns också företag som har litet import och stora utlandslån.
            De har i hög utsträckning kommit i en svår situation. I det korta
            perspektivet tvingas de att avskeda folk för att kunna fortleva.
          </note>
          <note>
            Vi kan se detta i ett litet längre perspektiv. Stora företag
            som exporterar bra kommer att behöva köpa tjänster från småföretag.
            De orienterar om vissa order som de har lagt på utländska underleverantörer
            till svenska underleverantörer.
          </note>
          <note>
            De här mindre företagen börjar också, efter det att de har minskat
            antalet anställa, få en kostym som gör att de orkar fortsätta
            driften framöver. De skall också dra nytta av den uppgång som
            sammantanget kommer att ske. Jag tror att man måste hålla i minnet
            att i det korta perspektivet leder det här till ökad arbetslöshet,
            men i det längre perspektivet får man självfallet positiva effekter.
          </note>
          <note>
            Räntan är ändock a och o. Kan den gå ner under 6
          </note>
          <note>
            % betyder det mycket för företagens framtidstro och möjligheter
            att investera. Det betyder mycket för enskilda hårt skuldtyngda
            personer. Man säger att folk sparar så mycket i dag. Vad de gör
            är att amortera de alldeles för stora lånen som de tog under det
            glada 80-talet. Även detta lider vi av nu, och nu får vi betala
            notan.
          </note>
          <note type="speaker">
            Anf. 21 HANS ANDERSSON (v) replik:
          </note>
          <note>
            Fru talman! Jag tar gärna emot beröm. Jag bara noterar att Börje
            Hörnlund tycks ha en masochistisk läggning. Han talar här om allmänna
            ekonomiska frågor, nästan som om han satt och pokulerade, när
            vi diskuterar arbetsmarknadsläget som är en katastrof. Jag har
            tagit upp en rad punkter som gäller vår arbetsmarknadspolitik.
          </note>
          <note>
            I mycket optimistisk anda lade vi i Vänsterpartiet fram ett helt
            batteri med förslag om rekryteringsbidrag, kompetensutveckling,
            beredskapsjobb och utbildning. Det var en mängd olika punkter.
            Samtliga punkter var dessutom finansierade. Det gällde åtgärder
            på den kommunala sektorn. Jag kan nu se att våra förslag bedöms
            som de korrekta förslagen av den myndighet som hanterar arbetslöshetsåtgärderna.
          </note>
          <note>
            Jag har noterat en katastrofal utveckling under förhösten. Vi
            har lämnat arbetslinjen och har en rekordhög öppen arbetslöshet.
            De prioriterade grupperna ligger särskilt illa till. Då måtte
            väl Börje
          </note>
          <note>
            Hörnlund kunna ta sig an den debatten i stället för att tala
            om 80-talets misslyckanden. Börje
          </note>
          <note>
            Hörnlund vet dessutom att jag delar detta.
          </note>
          <note>
            Socialdemokratin och borgerligheten lyckades liberalisera den
            svenska ekonomin på marknadens villkor som har störtat oss i fördärvet.
          </note>
          <note>
            När det gäller arbetsrätten vill man inom SAF gå mycket längre.
            Jag håller med om det. Jag har sett deras remissvar och kommentarer.
            De vill gå mycket längre än vad som angavs i utredningen och därför
            naturligtvis mycket längre än vad ni har föreslagit i er proposition.
            Vad jag hävdade från början, genom att jämföra med Danmark, England
            och Spanien, är att visstids- och provtidsanställ ningsliberaliseringen
            inte kommer att vara lyckosam. Frikretsen strider mot grundläggande
            regler för att förhindra diskriminering. Det är bra att man skall
            kunna förhandla och inte ta bort vissa personer ur diskussionen
            när en uppsägning kommer till.
          </note>
          <note>
            Jag läste SAF:s Demoskop-undersökning. Det visade sig att 70
            % av de riktigt små företagen med fem anställda eller färre tyckte
            att det var lätt att i en uppsägningssituation behålla en bra
            arbetsstyrka med nuvarande LAS. I företag med upp till tio anställda
            tyckte 56 % att det var lätt. Det är deras svar i en enkät som
            är tydligt färgad av SAF:s intressen. Det är en ideologisk proposition
            ni lägger fram. Den formar ett led i att man skall avreglera arbetsmarknaden
            och kraftigt minska löntagarnas trygghet och inflytande.
          </note>
          <note>
            Anf. 22 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Det finns naturligtvis ett samband,
          </note>
          <note>
            Hans Andersson, mellan ett budgetunderskott på
          </note>
          <note>
            200 miljarder kronor och att vi i år behöver låna 55
          </note>
          <note>
            miljarder till Arbetsmarknadsfonden, att lönegarantifonden har
            underskott till följd av drygt hundra konkurser per vardag sedan
            en tid tillbaka och den arbetsmarknad som finns. Det tror jag
            att vi är eniga om. Det finns naturligtvis ett samband med att
            över hälften av företagen har gått med förlust och att de inte
            nyanställer utan anpassar kostymen för att inte helt gå i konkurs.
          </note>
          <note>
            Arbetsmarknadsverket hade den 1 juli resurser för kommande år.
            Sammantaget med de ordinarie
          </note>
          <note>
            90 000 platserna, som vi väl får se facit av så småningom, räcker
            det här till ca 10 % av arbetskraften. Jag hoppas att
          </note>
          <note>
            Arbetsmarknadsverket når höga tal framöver.
          </note>
          <note>
            Hans Andersson har inte fått tillgång till förslaget till lagen
            om anställningsskydd, men det kommer.
          </note>
          <note>
            Från min sida är det mycket kraftigt skrivet. Jag uppmanar åtminstone
            till att man skall försöka förhandla och bli sams. Det är den
            bästa lösningen.
          </note>
          <note>
            Det har man kunnat göra i väldigt många företag.
          </note>
          <note>
            Man får också tänka på de små företagen där det inte har gått.
            Företaget kanske har gått omkull, och därmed förloras alla arbetstillfällen.
            Jag gratulerar
          </note>
          <note>
            Hans Andersson till att han har materialet.
          </note>
          <note>
            Talmannen anmälde att Hans Andersson anhållit att till protokollet
            få antecknat att han inte ägde rätt till ytterligare replik.
          </note>
          <note type="speaker">
            Anf. 23 SONJA REMBO (m):
          </note>
          <note>
            Fru talman! Vi lever i en tid som manar oss politiker till omprövning.
            Förmodligen kommer vi först i historiens ljus att få fullt klart
            för oss hur djupgående de förändringar är som vi nu har att hantera.
          </note>
          <note>
            De problem som vi nu lever med och som för gemene man tydligast
            manifesteras på arbetsmarknaden har i stor utsträckning sin grund
            i den politiska ideologi och de politiska beslut som har styrt
            Sverige under efterkrigstiden. Det finns därför anledning att
            närmare granska effekterna av denna politik.
          </note>
          <note>
            I den proposition som låg till grund för riksdagens beslut om
            Lagen om anställningsskydd, 1973:129, talade dåvarande chefen
            för Inrikesdepartementet,
          </note>
          <note>
            Eric Holmqvist, om att lösningen på dagens och morgondagens problem
            på arbetsmarknaden skulle ligga i ett större inflytande för samhället
            och löntagarna på besluten i näringslivet och styrningen av ekonomin
            i stort. Det handlade om en aktiv närings-, arbetsmarknads- och
            regionalpolitik.
          </note>
          <note>
            Vad var det då för problem som skulle lösas 1973?
          </note>
          <note>
            Jo, en sedan 1965 trendmässigt stigande arbetslöshet.
          </note>
          <note>
            Företag som hade klarat sig bra under efterkrigstidens uppbyggnadsskede
            möttes nu av ett allt mer konkurrenskraftigt Europa och ett expansivt
            Japan. Strukturomvandlingen påskyndades av den solidariska lönepolitiken,
            som hindrade en anpassning av lönerna till företagens verkliga
            bärkraft. Den aktiva näringspolitik som med statliga stöd skulle
            rädda företag och branscher, kunde inte förhindra utslagningen.
          </note>
          <note>
            Flyttlassen rullade.
          </note>
          <note>
            Kvar blev äldre och handikappade.
          </note>
          <note>
            Den socialdemokratiska ryggmärgsreaktionen blev nya lagar, nya
            regleringar, nya skatter. Löntagarnas organisationer skulle få
            ett ökat inflytande över företagen.
          </note>
          <note>
            Propositionsskrivaren insåg att lagen skulle kunna få negativa
            konsekvenser. Det skulle lösas genom att företagen under hot om
            böter och fängelsestraff skulle åläggas att anställa en av arbetsmarknadsmyndigheterna
            anvisad person.
          </note>
          <note>
            Arbetsmarknadslagar i samma anda kom i en strid ström. Saltsjöbadsandan
            var ett minne blott.
          </note>
          <note>
            Legitima krav på skydd mot godtyckliga uppsägningar och ett medinflytande
            över situationen på den egna arbetsplatsen togs till intäkt för
            att bygga upp ett ännu fastare fackligtpolitiskt imperium med
            mycket vittgående rättigheter.
          </note>
          <note>
            Dessutom: vid ungefär samma tid diskuterades på allvar de löntagarfonder
            med vilka, enligt LO-
          </note>
          <note>
            tidningens triumferande formulering, LO skulle ta över.
          </note>
          <note>
            Det är denna övertro på politisk/facklig makt, ekonomisk planhushållning
            och total brist på insikt om vad det är för faktorer som förmår
            människor att starta och driva företag som har styrt och fortfarande
            styr arbetsmarknaden. Det visar också en total brist på insikt
            om äganderättens betydelse för företagandet.
          </note>
          <note>
            Vad har då resultatet blivit av denna politik?
          </note>
          <note>
            Vi har under de senaste två decennierna fått en extrem koncentration
            av industrijobb i de allra största företagen. Det är en bräcklig
            bas i ett läge när investeringarna i allt större utsträckning
            görs någon annanstans än i Sverige. Samtidigt har antalet mindre
            företag minskat, de allra minsta med
          </note>
          <note>
            80 %. Antalet nyetableringar har sjunkit konstant sedan 1960-talet.
            Vi har förlorat närmare en miljon industrijobb.
          </note>
          <note>
            Sysselsättningen har hållits uppe av den offentliga sektorn.
            På 20 år praktiskt taget fördubblades antalet anställda från mindre
            än 800 000 till en och en halv miljon med de konsekvenser detta
            fått på skatteuttaget.
          </note>
          <note>
            Trots detta har utslagningen av äldre och handikappade ingalunda
            avtagit, snarare tvärtom.
          </note>
          <note>
            Antalet förtidspensionärer har blivit allt fler.
          </note>
          <note>
            Den svenska arbetsmarknaden har alltsedan mitten av 1960-talet
            präglats av allvarliga obalanser.
          </note>
          <note>
            Arbetsmarknadspolitiken har fått bära en ökande börda. Ungdomar
            har också i högkonjunkturer påtagliga svårigheter att komma in
            på arbetsmarknaden. Också i arbetslöshetsperioder --
          </note>
          <note>
            den nuvarande undantagen -- har det funnits en besvärande brist
            på kvalificerad personal.
          </note>
          <note>
            Det övertag på de internationella marknaderna som Sverige en
            gång hade i form av en jämfört med andra länder välutbildad arbetsstyrka,
            föreligger inte längre.
          </note>
          <note>
            Sammantaget har detta lett till en brist på folk med tillräcklig
            kompetens och alltför många lågutbildade. Produktiviteten står
            inte i någon som helst proportion till kostnaderna.
          </note>
          <note>
            Fru talman! Har då socialdemokraterna och majoriteten i denna
            kammare tagit lärdom av vad som har hänt i Sverige och i vår omvärld?
            Mycket i den politiska debatten under de senaste åren skulle kunna
            tyda på en tillnyktring. Men det tycks socialdemokraterna nu sorgfälligt
            vilja dölja i bisatser i en annars traditionell retorik.
          </note>
          <note>
            Det partiprogram som socialdemokraterna antog så sent som 1990
            säger att vid den tiden fanns ingen beredskap för den situation
            som landet redan då hade befunnit sig i under ett par år.
          </note>
          <note>
            Programmet inleds med den magnifika meningen att socialdemokraterna
            vill ''så omdana samhället, att bestämmanderätten över produktionen
            och dess fördelning läggs i hela folkets händer.''
          </note>
          <note>
            I partiprogrammet återfinns praktiskt taget ordagrant samma tankar
            som fanns i 1973 års propositioner. Enligt programmet är det bestämmanderätten
            över produktionen och produktionsresultatets fördelning som är
            det centrala, inte äganderätten.
          </note>
          <note>
            Denna socialistiska samhällsuppfattning -- och vi talar nu om
            1990! -- leder till att samhälleliga organ skall ges ett inflytande
            över produktionslivet och produktionsresultatets fördelning, och
            att löntagarnas organisationer tillförsäkras bestämmandet över
            arbetsplatser och företag.
          </note>
          <note>
            Medlet för detta är kollektivt delägarskap via den kollektiva
            kapitalbildningen.
          </note>
          <note>
            Därmed, sägs det, fullföljer arbetarrörelsen sin kamp för en
            genomgripande förändring av det svenska samhället.
          </note>
          <note>
            Varför tar jag då upp det här som kan tyckas vara gammal skåpmat
            och ett försök att vifta med socialistspöket? Anledningen är att
            socialdemokraterna inte på något sätt har visat att de förstår
            att hela denna utveckling, som har sträckt sig över decennier,
            har skapat ett näringsfientligt klimat som nu slår tillbaka på
            vår ekonomi och på arbetsmarknaden.
          </note>
          <note>
            Vid den nyligen timade kongressen i Göteborg antogs ett nytt
            program som visar en viss förståelse för att den omvälvning som
            ägt rum internationellt också kommer att få betydelse för Sverige.
          </note>
          <note>
            Det visar också en gryende insikt om nödvändigheten av att skapa
            en långsiktig expansion av näringslivet. I det syftet vill man
            åstadkomma en överenskommelse med parterna.
          </note>
          <note>
            Om vad då, frågar jag mig?
          </note>
          <note>
            Fortfarande visar socialdemokraterna inte någon som helst förståelse
            för hur viktigt skyddet av och respekten för äganderätten är för
            ekonomisk tillväxt och välstånd och ytterst människors frihet.
          </note>
          <note>
            Fortfarande visar socialdemokraterna ingen förståelse för nödvändigheten
            av att skapa regler på arbetsmarknaden som inte hämmar företagande
            och nya jobb.
          </note>
          <note>
            Tvärtom visar man i praktisk politik att man fortfarande inte
            har förstått och inte är beredd till den omprövning som är nödvändig.
          </note>
          <note>
            Socialdemokraternas svar på alla förslag som leder till ett gynnsammare
            klimat för företagande och för framtidens arbetsplatser är: nej,
            nej och åter nej!
          </note>
          <note>
            Provanställning för att ge framför allt ungdomar en chans att
            få in en fot på arbetsmarknaden -- nej!
          </note>
          <note>
            Stopp för straffbeskattningen av småföretag -- nej!
          </note>
          <note>
            Stopp för den konkurrensbegränsning och de näringsförbud som
            utfärdas genom den fackliga vetorätten mot entreprenader -- nej!
          </note>
          <note>
            Stopp för den utpressning som bedrivs mot familjeföretag genom
            blockader -- nej!
          </note>
          <note>
            Rätt för arbetsgivare att ens i blygsam grad avgöra vilken personalsammansättning
            som vid driftsinskränkningar behövs för att fortsätta verksamheten
            -- nej!
          </note>
          <note>
            Inlemmande av arbetslöshetsförsäkringen i det generella välfärdssystemet
            så att den kommer alla till lika del -- nej!
          </note>
          <note>
            Vad föreslås i stället? AP-fonderna skall få placera mer pengar
            på Börsen! Är det fortfarande drömmen om den kollektiva kapitalbildningens
            och det kollektiva ägandets välsignelser som hägrar?
          </note>
          <note>
            Fru talman! Socialdemokraterna skyller arbetslösheten på dels
            bankerna, dels den nuvarande regeringen. Bjälken i det egna ögat
            tycks däremot ha gjort dem totalt blinda.
          </note>
          <note>
            Det finns anledning för oss alla att djupt beklaga detta förhållande.
            Det är inte bra, för att uttrycka sig försiktigt, att det största
            partiet i Sverige inte förmår att ta till sig verkligheten och
            göra den omprövning som är så oundgängligen nödvändig.
          </note>
          <note>
            Ingela Thalén talar om konfrontation, blind för det faktum att
            den socialdemokratiska politiken i de här avseendena har inneburit
            en oavbruten konfrontation. Den konfrontationen har lett till
            en utarmning av näringslivet och en dramatiskt ökad arbetslöshet.
          </note>
          <note>
            Ja, det behövs överenskommelser mellan parterna och mellan partierna.
            Men innehållet i sådana överenskommelser kan aldrig vara en i
            sina grunder oförändrad politik.
          </note>
          <note>
            Jag vill ändå tolka det förhållandet att retoriken från 1990
            års partiprogram inte återfinns i årets version som att det, trots
            allt, finns en öppenhet för att släppa fram den nya tiden i praktisk
            politik. Jag tror, Ingela Thalén, att vi alla i denna kammare
            --
          </note>
          <note>
            inte bara här, utan också utanför detta hus -- skulle uppfatta
            det som ytterst positivt om Ingela Thalén här och nu kunde bekräfta
            att så är fallet.
          </note>
          <note type="speaker">
            Anf. 24 INGELA THALÉN (s) replik:
          </note>
          <note>
            Fru talman! Lampan vill inte lysa vid min mikrofon, men jag skall
            säga något ändå.
          </note>
          <note>
            Sonja Rembo och jag har en gång haft samma arbetsplats. Skillnaden
            var att Sonja Rembo arbetade på direktionen, medan jag arbetade
            i verkstaden, på verkstadskontoret. Det kanske är denna olika
            bakgrund som gör att vi ser på samhället från två olika håll.
          </note>
          <note>
            Det betyder inte att man inte ändå kan komma till slutsatser
            i en och annan sakfråga, där man från olika håll möts i ett förslag
            som kan leda till en bra utveckling. Den erfarenheten har jag
            haft ifrån den kommunala verksamheten. Där har vi kunnat göra
            ett oerhört konstruktivt arbete med olika grupper.
          </note>
          <note>
            Men nu säger Sonja Rembo att det som står för dörren är sämre
            ersättningar, försämringar för löntagarna på arbetsmarknaden m.m.
            Att det skulle leda till en positiv utveckling är inte sant.
          </note>
          <note>
            Ingenting av den arbetsmarknadsforskning som finns eller av de
            resultat som olika seriösa bedömare i Sverige och internationellt
            har fått fram visar att det man nu är på väg att genomföra leder
            till utveckling.
          </note>
          <note>
            Sedan säger Sonja Rembo att socialdemokratisk politik har förstört
            svensk arbetsmarknad och svenskt näringsliv.
          </note>
          <note>
            Ett av problemen under de borgerliga åren var att det inte fördes
            någon vettig arbetsmarknads- eller näringspolitik över huvud taget.
            Under de år socialdemokraterna satt i regeringen fanns det förvisso
            förutsättningar och möjligheter för företag att utvecklas. En
            del av det som har sagts är riktigt.
          </note>
          <note>
            Påfrestningarna i fråga om inflation och spekulation under senare
            delen av 80-talet har skapat ett ogynnsamt klimat för många i
            Sverige.
          </note>
          <note>
            Men för att förbättra utgångspunkterna för detta fattade den
            dåvarande socialdemokratiska regeringen en rad viktiga beslut
            som borde ha kunnat ge oss ett helt annat utgångsläge, om inte
            den borgerliga regeringen hade förstört detta utgångsläge.
          </note>
          <note>
            Herr talman! Eftersom lampan till min mikrofon inte lyser över
            huvud taget, så undrar jag om jag får tala färdigt. Det är möjligt
            att lampan lyser hos talmannen, men inte hos mig. Jag ber att
            få återkomma.
          </note>
          <note type="speaker">
            Anf. 25 SONJA REMBO (m) replik:
          </note>
          <note>
            Herr talman! Min lampa har lyst hela tiden, och det gör den tydligen
            fortfarande. Det har tydligen varit någon förväxling.
          </note>
          <note>
            Ingela Thalén åberopade vårt gemensamma förflutna. Jag kan tala
            om att företaget hette SKF.
          </note>
          <note>
            Det är ett intressant exempel, men inte i fråga om klasskamp
            -- vilket Ingela Thalén försökte göra gällande -- utan på vikten
            av att vi har ett klimat som gynnar småföretagande. Jag skall
            berätta denna historia.
          </note>
          <note>
            SKF uppstod genom att en ingenjör på
          </note>
          <note>
            Gamlestadens fabriker -- som var en av våra största textilfabriker
            -- uppfann ett speciellt kullager. Han startade ett företag kring
            detta kullager. Han började med 12 man. I dag jobbar ungefär 50
            000
          </note>
          <note>
            människor i den koncernen.
          </note>
          <note>
            Ur den koncernen skapades ett annat litet småföretag av två kreativa
            ingenjörer. De var 60
          </note>
          <note>
            man när de levererade sin första produkt. I dag är de 60 000.
            Det företaget heter Volvo. Det är så här det går till, Ingela
            Thalén. Ur de små växer de stora.
          </note>
          <note>
            Jag vet inte om Ingela Thalén har läst den utmärkta redovisningen
            Den långa vägen från Industrins utredningsinstitut. Här ges mycket
            av den information och bakgrund som vi behöver för att kunna föra
            en politik för framtiden. Tyvärr finns det dåligt med statistik
            för detta område. Det finns god statistik på industriområdet.
            Också bristen på statistik säger något om bristen på intresse
            från bl.a. politiskt håll att ta reda på hur näringslivet faktiskt
            fungerar.
          </note>
          <note>
            Ingela Thalén fortsätter att enbart diskutera 80-talet och att
            skylla på bankerna och på den borgerliga regeringen. Vad var det
            för förutsättningar som den borgerliga regeringen hade och som
            Ingela Thalén påstår att den har förstört? Jo, sedan 1990 har
            arbetslösheten ökat i en sådan snabb takt, som vi inte har upplevt
            sedan 1930-talet. Det var den förutsättningen som socialdemokraterna
            lämnade i arv till oss. Är det detta Ingela Thalén menar? Det
            fanns en varselstatistik redan då som steg i höjden.
          </note>
          <note>
            Nu minskar antalet varsel och nyanställningarna ökar faktiskt,
            Ingela Thalén.
          </note>
          <note type="speaker">
            Anf. 26 INGELA THALÉN (s) replik:
          </note>
          <note>
            Herr talman! Nu lyser inte min lampa till mikrofonen igen. Ödets
            lotter falla olika.
          </note>
          <note>
            Sonja Rembo säger att socialdemokraterna inte har bidragit till
            att skapa ett gynnsamt företagsklimat.
          </note>
          <note>
            Men detta, Sonja Rembo, är inte sant. Jag delar uppfattningen
            i en del av det Sonja Rembo säger, t.ex. när det gäller betydelsen
            av att skapa goda förutsättningar och goda regler för företag
            att utvecklas och växa, inte minst gäller detta naturligtvis de
            mindre företagen. Men till dessa goda regler gäller givetvis också
            arbetsrättsliga förhållanden som gör att löntagare, de anställda,
            har möjlighet att arbeta under goda betingelser. Jag tror att
            trygga och kompetenta människor ger det största bidraget på arbetsmarknaden.
            Människor som saknar självförtroende och självkänsla och som inte
            har tillräcklig kompetens har mindre möjligheter att bidra med
            det goda arbetet. Därför förstår jag inte alls Sonja Rembos infallsvinkel
            på den punkten.
          </note>
          <note>
            Vidare frågar Sonja Rembo vad vi har bidragit med. Bl.a. handlar
            det om en helt ny skattereform.
          </note>
          <note>
            Det handlar om ett Rehnbergavtal. Det handlar om en omväxling
            från hög till låg inflation. När det gäller varselsiffror och
            arbetslöshetstal kom det stora trycket i fråga om arbetslösheten
            efter det att den borgerliga regeringen genomförde en gigantisk
            åtstramning efter sitt regeringstillträde 1991. Det var ju då
            hela byggindustrin knuffades över bordskanten. Det var då hemmamarknaden
            började sjunka ihop. Det var då arbetslösheten började öka som
            mest dramatiskt. Det handlar dels om effekten av en internationell
            lågkonjunktur, dels om regeringens agerande sedan regeringen tillträde.
            Det är nu frågan om vad som kommer att hända framöver med ledning
            av denna regerings förslag.
          </note>
          <note>
            Denna regering har hela tiden visat riksdagen prognoser som har
            varit felaktiga, som har varit skeva, som har legat efter i tiden.
            Alltså har denna riksdag fattat beslut på underlag som inte har
            varit korrekta. Hans Andersson och jag själv har i debatten pekat
            på att riksdagen har haft möjligheter att ta ställning till andra
            förslag, men den borgerliga majoriten har avvisat dessa förslag.
          </note>
          <note type="speaker">
            Anf. 27 SONJA REMBO (m) replik:
          </note>
          <note>
            Herr talman! Ingela Thalén gör mig bekymrad när hon talar om
            80-talet. Hon glömmer de krispaket på krispaket och regeringskriser
            osv. som tillkom under den socialdemokratiska tiden. Jag är rädd
            för att hon inte förstår. Det är djupt bekymmersamt.
          </note>
          <note>
            Hon talar om att den borgerliga regeringen höll fast vid kronkursen
            och de konsekvenser som det faktiskt förde med sig. Ja, det är
            möjligt att den borgerliga regeringen allt förlänge höll fast
            vid den politik som socialdemokraterna hade lagt fast.
          </note>
          <note>
            Socialdemokraterna var faktiskt med på denna politik och visade
            ansvar i de krisuppgörelser som gjordes hösten 1992 -- sådana
            de nu såg ut. Men kompromisser är kompromisser.
          </note>
          <note>
            Jag har inte fått besked av Ingela Thalén: Är det fortfarande
            1990 års partiprogram som gäller? Eller kan vi förvänta oss att
            socialdemokraterna skall ta intryck av den nya tiden och de helt
            annorlunda förutsättningar som gäller för den ekonomiska politiken,
            för näringspolitiken, nödvändigheten av att skapa ett gynnsamt
            klimat för företagande och nyetableringar? Det skall vara förändringar
            för arbetsrätten och av skattesystemet -- för att nämna några
            faktorer.
          </note>
          <note>
            Ingela Thalén har en replik kvar. Jag hoppas att hon då kan visa
            vad den utsträckta handen innehåller --
          </note>
          <note>
            som socialdemokraterna så gärna talar om. Vad skall de överenskommelser
            man talar om innehålla,
          </note>
          <note>
            Ingela Thalén? Ni måste ju ändå ha ett förslag till konkret politik
            som ni vill föra. Det räcker inte med att säga vackra ord.
          </note>
          <note>
            Ert program från er senaste kongress är fullt av vackra ord.
            Jag kan skriva under mängder av dessa ord. Men det finns inga
            konkretioner -- inte heller i det som Ingela Thalén säger här
            i kammaren. Skall vi få ordning i Sveriges ekonomi, stabilitet
            i förhållandena så att företagen vågar lita på de spelregler som
            gäller, våga börja nyanställa? Eller skall vi nu efter Ingela
            Thaléns replik till Hans
          </note>
          <note>
            Andersson vänta oss förslag på lagregler som stoppar övertidsuttaget
            också? Vad är det ni vill,
          </note>
          <note>
            Ingela Thalén?
          </note>
          <note>
            Förste vice talmannen anmälde att Ingela Thalén anhållit att
            till protokollet få antecknat att hon inte ägde rätt till ytterligare
            replik.
          </note>
          <note type="speaker">
            Anf. 28 HANS ANDERSSON (v) replik:
          </note>
          <note>
            Herr talman! Sonja Rembo är rak i sitt budskap.
          </note>
          <note>
            Jag brukar också försöka vara det. Därför har vi ibland häftiga
            debatter.
          </note>
          <note>
            Sonja Rembo vill riva upp allt vi har haft sedan 70-
          </note>
          <note>
            talet. Jag brukar läsa i den tjocka utredningen från
          </note>
          <note>
            Arbetsrättskommittén en sats i Sonja Rembos yttrande. Hon skriver
            där att hon anser att det är arbetsgivarens naturliga, odelade
            ansvar att bestämma arbetsstyrkans sammansättning i olika situationer.
            Turordningen vid driftsinskränkningar borde därför inte göras
            till föremål för lagstiftning.
          </note>
          <note>
            Det är i enlighet med ideologin att ägande ger rätt, att kapital
            skall ge makt. Sedan får andra rätta sig efter det. Vi har i grunden
            olika uppfattningar,
          </note>
          <note>
            Sonja Rembo!
          </note>
          <note>
            Så till den ekonomiska politiken. Med tanke på felprognoserna,
            budgetunderskotten, de ofinansierade skattesänkningarna och ert
            nej till varje inkomstförstärkning av betydelse har ni ingen trovärdighet
            när det gäller att på allvar ta hand om det rekordhöga budgetunderskottet,
            som hotar sysselsättning, välfärd och Sveriges framtid.
          </note>
          <note>
            När det gäller industrin delar jag uppfattningen att man har
            negligerat den industriella och den produktiva sektorn. Jag har
            jobbat länge inom industrin och har sett utvecklingen, hur politiken
            har arbetat. Men tro inte att de framgångsrika länderna är de
            länder som industriellt har arbetat utan politiska insatser. Jag
            gillar inte riktigt det man gör i Japan. Men man har där haft
            en mycket stark statlig industripolitik. Jag gillar inte heller
            de nya tigrarna. Men de har en våldsam statlig inverkan när det
            gäller uppbyggnaden av industrin.
          </note>
          <note>
            På samma sätt förhåller det sig i de sektorer och de regioner
            där industrin gått bäst. Det gäller
          </note>
          <note>
            Tyskland, Italien osv. De har haft den ambitiösaste näringspolitiken.
          </note>
          <note>
            Näringspolitiken under Per Westerberg i den här regeringen är
            lika med noll. Det är något kusligt över diskussionen om vilka
            effekter
          </note>
          <note>
            Volvoutförsäljningen till Renault skall få beträffande sysselsättning
            och svenska intressen.
          </note>
          <note>
            Politikerna deltar inte. Regeringen har ingenting att säga i
            de frågorna. Ni har på alla sätt sett till att det är marknaden,
            aktieägarna, som avgör sådana frågor.
          </note>
          <note>
            Jag är talesman för en helt annan politik, en politik där demokratiska
            beslut har en inverkan även i dessa frågor.
          </note>
          <note type="speaker">
            Anf. 29 SONJA REMBO (m) replik:
          </note>
          <note>
            Herr talman! Jag är inte speciellt förtjust i att debattera med
            Hans Andersson och det parti som han företräder. Men sådana är
            demokratins villkor.
          </note>
          <note>
            Väljarna har försett oss med de partier som finns representerade
            i denna kammare.
          </note>
          <note>
            Jag kan väl hålla med Hans Andersson om att industripolitiken
            har negligerats. Det är detta jag försökte få fram i mitt huvudanförande
            och i mina diskussioner med Ingela Thalén men som hon inte förstod.
          </note>
          <note>
            Jag är inte säker på om den statliga inblandning i
          </note>
          <note>
            Japan osv. som Hans Andersson här talar om är detsamma som den
            politik som Hans Andersson själv och hans parti driver i denna
            kammare. Vad man definitivt inte gör i de framgångsrika industriländerna
            är att reglera ihjäl sitt näringsliv.
          </note>
          <note>
            Hans Andersson föreslog i sitt huvudanförande tidigare i dag
            något som jag uppfattar som ett förbud mot övertid. Ytterligare
            regleringar är vad
          </note>
          <note>
            Hans Andersson och hans parti talar om. Ni är inte ett dugg intresserade
            av att skapa ett näringsklimat som gynnar näringslivet och företagandet.
            Tvärtom vill ni lägga ännu mer av makten på politiska och fackliga
            nivåer. Det är just den politiken som vi mycket riktigt har fått
            för mycket av här i Sverige och som vi absolut till delar måste
            riva upp.
          </note>
          <note>
            Däremot skall vi inte riva upp sådant som skapar trygghet för
            människorna och förutsättningar för nya jobb. Självfallet skall
            vi skapa förutsättningar också för de enskilda människorna. Men
            vi skall riva upp allt det som har skapat den planhushållning
            som vi har i Sverige. Vi skall alltså inte ha planhushållning,
            utan vi skall ha en framgångsrik politik som är till förmån för
            företagandet och som bygger på marknadsekonomisk grund. Det är
            en enorm skillnad mellan detta och den politik som Hans
          </note>
          <note>
            Anderssons parti förordar.
          </note>
          <note>
            Socialdemokraterna har styrt politiken decennium efter decennium
            med en majoritet som varit baserad på kommunisterna, numera
          </note>
          <note>
            Vänsterpartiet -- dvs. Hans Anderssons parti. Jag försökte tidigare
            få fram om det är den typen av politik som vi skall ha i Sverige
            också i fortsättningen. I så fall säger jag: Arma land!
          </note>
          <note type="speaker">
            Anf. 30 HANS ANDERSSON (v) replik:
          </note>
          <note>
            Herr talman! Jag delar uppfattningen att det i boken ''Den långa
            vägen'' finns en del intressanta ting att läsa om. Men den strategi
            som rekommenderas innebär lösare kontraktsformer, fullständig
            flexibilitet och försäkringsformer för att ge människor en grundtrygghet.
            I övrigt skall kapitalägarna/arbetsgivarna, bestämma allt. Det
            står att läsa: Företagen bör kunna säga upp sina anställda på
            ett okomplicerat och rationellt sätt.
          </note>
          <note>
            Detta är den politik som Sonja Rembo står för.
          </note>
          <note>
            När det gäller industripolitik i övrigt kan jag notera att Sonja
            Rembo har rätt: Den svenska kompetensen och även utbildningsnivån
            har sjunkit. Det är en skandal, med tanke på läget här under 50-
            och 60-talen. Ja, jag delar den uppfattningen. Men jag tänker
            på hur SAF bedrev propaganda under 70- och 80-talen: Satsa på
            dig själv! Bli din egen frisör! Tjäna pengar på ingenting!
          </note>
          <note>
            Detta var just att göra industrin en otjänst. Det som kan rädda
            industrin är att vi kan få ett samförstånd inom industrin. Den
            politik som Sonja Rembo föreskriver innebär en total konfrontation
            och en total avsaknad av förtroende mellan parterna.
          </note>
          <note>
            Slutligen: Jag har ställt en serie frågor om arbetsmarknadspolitiken
            till arbetsmarknadsministern men har inte fått några svar. Sonja
            Rembo har kanske några synpunkter.
          </note>
          <note>
            Det skulle förvåna mig om Sonja Rembo, som brukar vara rekorderligt
            kameral i fråga om sina synpunkter, tycker att det finns något
            vettigt i att vi har så låg kvalitet på våra arbetsmarknadspolitiska
            åtgärder, att vi har fri dragningsrätt på Riksgälden beträffande
            den första, den främsta och den största arbetsmarknadsåtgärden
            --
          </note>
          <note>
            arbetslivsutvecklingen -- att vi har knappt hälften kvar av den
            inriktade arbetsmarknadsutbildningen jämfört med vad vi hade förra
            året, att vi har lämnat arbetslinjen samt att vi har misslyckats
            med de prioriterade grupperna.
          </note>
          <note>
            Detta står faktiskt Sonja Rembo bakom som medlem av ett av de
            partier som bildar underlaget för regeringen. Jag menar att det
            här är en oskälig arbetsmarknadspolitik, och den är dyr. Det är
            hemskt att låna till dåliga saker.
          </note>
          <note>
            Vi har föreslagit en serie konstruktiva lösningar som faktiskt
            motsvarar det som
          </note>
          <note>
            Arbetsmarknadsverket i dag säger är vad vi skulle ha haft i stället
            för regeringens politik. Jag skulle alltså vilja höra några kommentarer
            beträffande arbetsmarknadspolitiken, Sonja Rembo!
          </note>
          <note type="speaker">
            Anf. 31 SONJA REMBO (m) replik:
          </note>
          <note>
            Herr talman! Hans Andersson nämnde boken
          </note>
          <note>
            ''Den långa vägen'' och talade om förslagen till nya försäkringsformer.
            Ja, för att vi skall klara de åtgärder som nämns i utredningen
            -- för övrigt instämmer jag i väldigt mycket av det som sägs i
            den här utredningen -- och kunna skapa trygghet för människorna,
            så att dessa vågar satsa på och ta språnget mot något nytt, måste
            ekonomisk trygghet skapas. Det är alldeles riktigt. Det är bättre
            att vi får ett ekonomiskt trygghetssystem som fungerar på ett
            sådant sätt att företagen inte hindras från att utvecklas. Det
            är det som är meningen.
          </note>
          <note>
            Jag tror alltså att vi måste göra en helt annan åtskillnad mellan
            vad som är arbetsgivarens ansvar och vad som är det fackliga ansvaret.
            Den sammanblandning som nu förekommer leder till en total oansvarighet
            från bägge hållen, och det är det värsta.
          </note>
          <note>
            Jag beklagar att Hans Andersson inte var med på arbetsmarknadsutskottets
            resa till Baltikum. Men han har kanske varit på den sidan av den
            gamla järnridån tidigare. Där har i stort sett bedrivits den politik
            som Hans Anderssons parti för svenskt vidkommande år efter år
            har föreslagit i denna kammare. Det gäller då statlig styrning,
            planhushållning.
          </note>
          <note>
            I Baltikum kunde vi studera det totala förfall som denna politik
            har lett till. Det finns anledning för oss att betänka -- Ingela
            Thalén och Hans
          </note>
          <note>
            Andersson talar kortsiktigt om arbetsmarknadspolitiska åtgärder
            i dag och om 80-
          </note>
          <note>
            talets bankeufori -- att de signaler som gått ut från politikerna
            decennium efter decennium har lett till ett utarmat näringsliv
            samt i slutänden till en gigantisk arbetslöshet.
          </note>
          <note>
            Man kan, Hans Andersson, säga mycket om arbetsmarknadspolitiken
            och de olika detaljerna.
          </note>
          <note>
            Vi har volymer i dag som det av naturliga skäl inte är alldeles
            lätt att hantera. Jag delar Hans
          </note>
          <note>
            Anderssons uppfattning att vi så långt det någonsin är möjligt
            självfallet skall ha kvalitet i fråga om arbetsmarknadspolitiken.
            Det är en strävan hos alla som arbetar med detta.
          </note>
          <note>
            Satsar på utbildning är precis det regeringen gör nu.
          </note>
          <note>
            Man satsar på skolan. Det finns fler platser i utbildning på
            alla nivåer. Löntagarfondernas pengar går nu till utbildning och
            forskning, för att nämna ett par exempel.
          </note>
          <note>
            Titta inte bara på vad som sker inom budgetanslaget som går till
            arbetsmarknadspolitiska åtgärder, utan titta på hela politiken!
            Den drar entydigt i en enda riktning, nämligen mot att få Sverige
            på fötter, att få ett konkurrenskraftigt näringsliv.
          </note>
          <note>
            Förste vice talmannen anmälde att Hans
          </note>
          <note>
            Andersson anhållit att till protokollet få antecknat att han
            inte ägde rätt till ytterligare replik.
          </note>
          <note type="speaker">
            Anf. 32 ELVER JONSSON (fp):
          </note>
          <note>
            Herr talman! Att vara utan meningsfull sysselsättning är ofta
            en tragedi för den enskilde och en stor påfrestning för hela samhället,
            både ekonomiskt och socialt. Enorma resurser går till spillo om
            människor inte får arbeta. Därför är det viktigt att vi i Sverige
            anstränger oss ännu mer för att upprätthålla en god arbetslinje.
            Även om arbetslösheten har pressats något tillbaka genom framför
            allt olika åtgärder är den alltför hög för att kunna anses som
            acceptabel. Därför får ingen möda sparas för att komma till rätta
            med det just nu tyngsta politiska problemet.
          </note>
          <note>
            Alltsedan hösten 1990 har läget på arbetsmarknaden drastiskt
            förändrats och försämrats. Vi har många gånger i denna kammare
            diskuterat den alltmer bekymmersamma situationen. Betydande insatser
            har beslutats i kampen mot arbetslösheten. Aldrig tidigare har
            så stora resurser satsats som nu. Det är värt att nämna att innevarande
            budgetår kommer ungefär 100
          </note>
          <note>
            miljarder att tas i anspråk för insatser på olika områden.
          </note>
          <note>
            Jag tror, herr talman, att det är ganska lätt att bli överens
            om analysen av hur det står till. Om den allmänna inriktningen
            av målen är vi i stort sett ense, vilket t.ex. innebär att arbetslinjen
            skall hävdas. Men när det gäller medlen går åsikterna isär. Då
            känns det som en plikt, herr talman, att söka konstruktiva lösningar
            på de problemen.
          </note>
          <note>
            Vi har som politiker att hantera både det långa och det korta
            perspektivet. I det korta perspektivet gäller det att hävda en
            rad aktiva arbetsmarknadspolitiska insatser, där tyngdpunkten
            måste ligga på förberedelse för att kunna vara användbar i en
            förhoppningsvis snart uppåtgående konjunktur. I ljuset av detta
            skall ses både ungdomspraktiken och arbetslivsutvecklingen.
          </note>
          <note>
            Det finns ibland med rätta kritiska synpunkter på båda dessa
            instrument. Men tänk bort ungdomspraktiken och tänk bort arbetslivsutvecklingen
            och vi hade haft helt andra tal när det gäller öppen arbetslöshet.
            Därför var det att beklaga att socialdemokraterna först motsatte
            sig ungdomspraktiken. I efterhand har man nu accepterat den, och
            det gäller för oss att gemensamt utveckla ungdomspraktiken så
            att den verkligen blir en skjuts för unga människor in i ett rejält
            arbete.
          </note>
          <note>
            När det gäller ALU-projekten gäller det att vaksamt följa den
            verksamheten så att inte reguljärarbeten tas i anspråk då de här
            ALU-
          </note>
          <note>
            platserna skall fyllas.
          </note>
          <note>
            Regeringens inriktning, att det skall vara en tyngdpunkt också
            på utbildning inom högskola, folkhögskola, komvux, studieförbund,
            m.m., är i grunden riktig. Men jag tror att det behövs en kombination
            av praktik och teoretisk utbildning.
          </note>
          <note>
            De här bägge linjerna får inte bli varandras motsatser.
          </note>
          <note>
            De arbetsmarknadspolitiska insatserna kan inte ensamma reda upp
            dagens situation. Här finns också en betydande enighet i riksdagen.
            Det innebär att det krävs åtgärder inom snart sagt varje politikområde.
            Men det viktigaste är dock att det förs en ekonomisk politik som
            lägger grunden för en stabil utveckling, som ger företag och de
            människor som arbetar där framtidstro, samt en ökad tillväxt så
            att vi kan hålla fast vid och värna vårt välfärdssystem. Detta
            är mycket grundläggande för Folkpartiets linje och en helhetssyn
            som måste utvecklas i ett alltmer föränderligt samhälle.
          </note>
          <note>
            När det gäller det långa perspektivet är tillväxten av utomordentlig
            betydelse. Det räcker inte bara med
          </note>
          <note>
            AMS-jobb, ALU eller ungdomspraktik, utan det är riktiga jobb
            främst inom produktions- och tjänstesektorn som krävs.
          </note>
          <note>
            Vi har nu en mycket gynnsam situation på exportmarknaden. Industriproduktionen
            har ökat kraftigt sedan förra året och även industrins investeringar
            visar uppgång. Men ändå måste sägas att denna del av ekonomin
            är för liten för att skapa en allmän uppgång. Vad vi i Sverige
            behöver är ett rejält mått av nyföretagande, både inom produktionssektorn
            och inom tjänstesektorn. Där finns en hög kompetens och rätt utvecklad
            skulle den kunna bli en faktor att räkna med också i exporthänseende.
          </note>
          <note>
            Jag tycker att det var bra att arbetsmarknadsministern gav en
            redovisning och erinrade om framgångar för exportindustrin, om
            överskottet i utlandsaffärerna, om fler nyanställningar och om
            sjunkande arbetslöshetstal.
          </note>
          <note>
            Mycket är ändå på rätt väg.
          </note>
          <note>
            Den redovisningen stod i bjärt kontrast till den alltför mörka
            och negativa bild som jag tyckte att utskottets ordförande gav.
            Ingela Thalén valde också att läsa upp något som skulle kunna
            kallas en socialdemokratisk önskelista. Men de konkreta beskeden
            fanns egentligen inte med. Vad menar
          </note>
          <note>
            Ingela Thalén med en rättvis regionalpolitik eller med att öka
            de anställdas inflytande? Hur tänker socialdemokraterna hantera
            budgetunderskottet?
          </note>
          <note>
            Det låter allmänt välvilligt att säga att man vill öka hushållens
            köpkraft. Men inget talar t.ex. för att en tillfälligt sänkt moms
            skulle få en sådan önskedröm att gå i uppfyllelse. Däremot kan
            det leda till ett ökat budgetunderskott, och nettoeffekten blir
            negativ, bl.a. genom höjda räntor och en ökad inflation. Därför
            måste finanspolitiken tyvärr även fortsättningsvis vara stram.
            Det är en viktig förutsättning för lägre räntor. Det finns skäl
            att påminna om att sedan våren 1992, alltså på de senaste 15 månaderna,
            har de korta räntorna gått ned med 4,5 procentenheter och de långa
            räntorna med drygt 2 procentenheter. Det har skett samtidigt som
            den underliggande inflationen har blivit mycket låg. För låginkomsttagare
            är det särskilt viktigt att räntorna är låga och att inflationen
            hålls rejält i schack.
          </note>
          <note>
            Jag tror att man skall se regeringens satsning på småföretagandet
            som att man eftersträvar en politik som är både sammanhållen och
            leder till stabilitet och långsiktigt goda mål; mål som det finns
            stor uppslutning kring i denna riksdag.
          </note>
          <note>
            Herr talman! De förändringar som föreslås på arbetsrättens område
            har blivit hett diskuterade.
          </note>
          <note>
            Det är inte överraskande. Här finns ett partsintresse. LO och
            SAF ger olika bud, har skilda ståndpunkter. Även hos de politiska
            partierna finns det en stark polarisering. Ny demokrati t.ex.
            vill i praktiken rasera anställningsskyddslagen och att småföretagande
            inte skall omfattas av den. Det har intygats i ett debattinlägg
            här i dag.
          </note>
          <note>
            Ändå tror jag att det är en rimlig slutsats att regeringsförslaget
            har en balanspunkt där parternas skilda intressen går att förena.
            Vissa fackföreträdare och socialdemokratiska debattörer har gått
            upp i falsett. Jag menar att man saknar proportion i den här frågan.
            Det finns nu en uppskruvad opposition från främst LO-håll med
            tydliga politiska undertoner. Jag tor att det finns skäl att erinra
            om vad Aftonbladet skrev häromdagen, då man diskuterade den här
            frågan. I
          </note>
          <note>
            ledaren stod följande att läsa: ''Det finns skäl till att den
            socialdemokratiska politiken ännu inte är färdig. Men det finns
            samtidigt beska besked som kan ges redan i dag för att inte skapa
            falska förväntningar. Det är t.ex. en mer nyanserad syn på förändringarna
            av arbetsrätten och de små företagens och egenföretagarnas ställning
            och kapitalförsörjning. Åtgärder som Göran Persson flaggat för
            men nu tycks kvävas i kritikstormen.''
          </note>
          <note>
            Tänkvärda ord också för denna kammares socialdemokrater.
          </note>
          <note>
            Jag vill tro, herr talman, att när krutröken har lagt sig och
            dimmorna skingrats finns det tillräcklig närhet mellan sansade
            politiker inom såväl opposition som regeringspartier för att kunna
            få en trovärdig plan för att sanera statsfinanserna, ge besked
            om den offentliga sektorns framtid, socialförsäkringarnas utformning
            och göra konkreta satsningar på mindre och medelstora företag.
            Över detta bör socialdemokraterna än en gång fundera i lugn och
            ro.
          </note>
          <note>
            Det som svenskt näringsliv och svensk arbetsmarknad i dag behöver
            är inte retoriska falsettoner utan en sansad diskussion. Det lägger
            en grund för ett samarbete över breda fält i denna riksdag. Den
            enigheten borde vi uppnå även när partierna rustar sig för det
            kommande årets valkamp. Att erkänna behovet av samsyn är inte
            detsamma som flathet eller ideologisk utplåning.
          </note>
          <note>
            Men det skulle kunna ge förutsättningar för svensk arbetsmarknad
            att fylla sin roll att ge ekonomiskt underlag för en samhällelig
            välfärd, med en situation av hög sysselsättning och där positiva
            mänskliga värden utvecklas.
          </note>
          <note>
            Vi lever i ett mycket större sammanhang än vad vi gjorde för
            några decennier sedan. Häri ligger stora möjligheter till samarbete
            med vårt närområde och stora delar av Europa. Men svensk välfärdspolitik
            byggd på en god arbetsmarknad har ett uppdrag att också efter
            förmåga delta i arbetet för att fred och rättvisa skall kunna
            bli en verklighet i den stora del av världen som i dag lever i
            krig och misär. Det innebär att vi som privilegierad nation har
            ett långtgående ansvar för en global solidaritet.
          </note>
          <note>
            I en sådan allmän strävan finns Folkpartiet med, berett att fortsätta
            driva på. Men det förutsätter att den svenska politiken står på
            tre stadiga ben:
          </note>
          <note>
            1.En aktiv arbetsmarknadspolitik
          </note>
          <note>
            2.En positiv näringspolitik
          </note>
          <note>
            3.Sunda statsfinanser
          </note>
          <note>
            Dessa tre fundament, herr talman, är grundläggande om vi skall
            vara rustade för både utveckling och välfärd. I det uppdraget
            har vi som parlamentariker ett gemensamt ansvar. Låt oss anta
            den utmaningen.
          </note>
          <note type="speaker">
            Anf. 33 INGELA THALÉN (s) replik:
          </note>
          <note>
            Herr talman! Elver Jonsson återkommer till frågan om arbetsrätten.
            Låt oss för en gångs skull reda ut denna fråga. Vi är oeniga därför
            att vi har olika utgångspunkter. Socialdemokraterna är inte emot
            att man har en modern arbetsrättslig lagstiftning som stimulerar
            till utveckling på arbetsmarknaden.
          </note>
          <note>
            Men det sätt varpå den borgerliga regeringen rev upp den arbetsrättsutredning
            som socialdemokraterna tillsatte och skrev om direktiven, som
            var en ren beställning från Svenska arbetsgivarföreningen, lade
            inte grunden för en ingående, analytisk och forskningsinriktad
            bedömning av vilka behov som finns på arbetsmarknaden av en modernisering
            av arbetsrätten.
          </note>
          <note>
            Sedan kom regeringen till socialdemokraterna och sade: Vill ni
            diskutera arbetsrättsförslaget som nu skall läggas fram? Så redovisade
            man vad man i regeringen hade bestämt och som skulle föreläggas
            riksdagen. Det ger inte heller något utrymme för att analysera
            och diskutera frågan. Nu finns det ett par punkter i förslaget
            som jag tror att vi utan tvekan kommer att kunna acceptera och
            som kommer att lyfta fram arbetsrätten på ett positivt sätt. Detta
            om arbetsrätten.
          </note>
          <note>
            Jag har tidigare i denna kammare påpekat att de flesta förslag
            enligt min uppfattning inte ger något underlag för att hävda att
            de leder till fler arbetstillfällen.
          </note>
          <note>
            När det gäller arbetsmarknadspolitiken säger Elver
          </note>
          <note>
            Jonsson att han saknade konkreta förslag i mitt inlägg. Då vill
            jag påpeka att inte heller Elver
          </note>
          <note>
            Jonsson hade en enda konkret punkt i sitt inlägg.
          </note>
          <note>
            Där kan vi möjligen ha haft en del svårigheter med tidsaspekten.
          </note>
          <note>
            Nu säger Elver Jonsson att arbetsmarknadspolitiken skall vara
            aktiv, att den skall ha ett konkret innehåll. Då måste jag fråga
          </note>
          <note>
            Elver Jonsson: Hur har den borgerliga majoriteten i arbetsmarknadsutskottet
            kunnat acceptera regeringens ständigt återkommande felprognoser,
            som har förlett riksdagen att fatta beslut som innebär för litet
            insatser, för litet resurser?
          </note>
          <note>
            Elver Jonsson säger att det aldrig någonsin har funnits så mycket
            resurser som nu. Jag tackar för det, med den arbetslöshet som
            vi har.
          </note>
          <note>
            Kontantlinjen är det extremt dominerande i besluten av arbetsmarknadsutskottets
            borgerliga majoritet.
          </note>
          <note type="speaker">
            Anf. 34 ELVER JONSSON (fp) replik:
          </note>
          <note>
            Herr talman! Bara några synpunkter på utskottsordförandens replik.
            Ingela Thalén säger att man vill ha en modern och utvecklande
            arbetsrätt.
          </note>
          <note>
            Den allmändeklarationen ställer jag mig bakom.
          </note>
          <note>
            Sedan beskärmar sig Ingela Thalén över att den nya regeringen
            rev upp direktiven. Det är inte så originellt. Det är egentligen
            vad som sker vid varje regeringsskifte. Det görs större eller
            mindre justeringar i utredningsdirektiv. Så säger Ingela
          </note>
          <note>
            Thalén faktiskt att det var ett beställningsjobb från
          </note>
          <note>
            Svenska arbetsgivarföreningen. Låt oss ställa det litet åt sidan
            och se vad resultatet blir. Det som synes komma i regeringsförslaget
            är Svenska arbetsgivarföreningen mycket missnöjd med. Att det
            finns missnöjestongångar också på LO-håll ger faktiskt besked
            om att man här har nått en balanspunkt som är ganska rimlig.
          </note>
          <note>
            Vidare säger Ingela Thalén att det finns ett par punkter som
            hon skulle kunna tänka sig att stödja, som hon uttryckte det.
            Jag blir väldigt nyfiken:
          </note>
          <note>
            Vilka punkter är det som hon känner sympati för?
          </note>
          <note>
            Beträffande de prognoser som vi får till arbetsmarknadsutskottet
            hade det varit önskvärt att prognoserna alltid hade stämt. Men
            det finns en gammal tumregel som säger att prognoser egentligen
            aldrig stämmer. Därtill är det ju illa om de slår kraftigt fel.
            Den LO-rapport som är på gång i dessa yttersta dagar har två huvudbudskap.
            Det ena är att man själv har grovt felbedömt situationen. Det
            enda man är säker på är att det är en stor osäkerhet om framtiden.
            Att prognoserna inte alltid stämmer är någonting som vi tvingas
            att leva med. Självfallet skall en närhet eftersträvas så långt
            det går.
          </note>
          <note>
            Jag fick inga konkreta besked om vad Ingela Thalén menar med
            en rättvis regionalpolitik, utvecklandet av de anställdas inflytande,
            inte heller om hur vi skall hantera budgetunderskottet. Besked
            på en av dessa tre punkter skulle jag uppskatta.
          </note>
          <note type="speaker">
            Anf. 35 INGELA THALÉN (s) replik:
          </note>
          <note>
            Herr talman! Förslaget om arbetsrätten har ännu inte lagts fram,
            men efter pressmeddelandet kan jag konstatera att jag tror att
            det finns förutsättningar att diskutera tidsfristen. När det gäller
            frågan om de nya EG-direktiven, att arbetsgivaren i inledningen
            av ett anställningsförhållande skall vara skyldig att skriftligen
            informera arbetstagaren om villkoren vid anställning, tror jag
            inte att socialdemokraterna har svårt att biträda sådana förslag.
            I övrigt kan jag inte se att de förslag som regeringen lägger
            fram leder till det som regeringen säger att de skall leda till,
            nämligen ökad rörlighet på arbetsmarknaden och möjlighet att anställa
            fler människor. Det såg vi i alla fall inte vid de tidigare förändringar
            som gjordes.
          </note>
          <note>
            För att bringa ner budgetunderskottet har vi i våra motioner
            förra hösten, i januarimotionen och i motionen till kompletteringspropositionen
            redovisat konkreta arbetsmarknadspolitiska förslag när det gäller
            ungdomar, kvinnor och utbildning, hur de skall finansieras och
            på vilket sätt de skall genomföras. Nu måste jag fråga Elver
          </note>
          <note>
            Jonsson: Dessa konkreta förslag, som ju Elver
          </note>
          <note>
            Jonsson var med om att avslå och tillbakavisa måste ändå ha analyserats
            av den borgerliga majoriteten?
          </note>
          <note>
            Ni har sagt nej till dem. Alltså tycker ni att de förslagen inte
            var bra. Då är det intressant att veta att regeringen själv vid
            ett antal tillfällen har återkommit med några av dessa konkreta
            förslag.
          </note>
          <note>
            Såvitt vi kan bedöma kommer man tillbaka också under hösten med
            ett par av de konkreta förslag som vi har presenterat och som
            har avvisats av den borgerliga majoriteten i riksdagen.
          </note>
          <note>
            Det är en tågordning som i den här debatten har blivit alldeles
            uppenbar, nämligen att den borgerliga regeringen inte bara gör
            felbedömningar och felprognoser, uan när besluten fattades i riksdagen
            visste den borgerliga majoriteten att prognosen var mycket sämre
            än den som regeringen redovisade. Det talade vi om i utskottet.
          </note>
          <note>
            Trots detta ville inte den borgerliga majoriteten ändra inriktningen
            på arbetsmarknadspolitiken.
          </note>
          <note>
            Det tycker jag kanske är ännu allvarligare.
          </note>
          <note>
            Folkpartiet säger att LO och SAF är kombattanterna när det gäller
            arbetsrätten.
          </note>
          <note>
            Glömmer inte Elver Jonsson bort TCO och SACO, som såvitt jag
            vet också har mycket bestämda uppfattningar i frågan om förändringarna
            av arbetsrätten?
          </note>
          <note>
            Jag vill avsluta med att säga att min uppfattning är att den
            enda vägen att åstadkomma en förstärkning av köpkraften är att
            göra det möjligt för människor att gå tillbaka till arbete och
            att se till att lönesumman därmed vidgas. De förslag som regeringen
            har lagt fram ger inte ett sådant resultat.
          </note>
          <note type="speaker">
            Anf. 36 ELVER JONSSON (fp) replik:
          </note>
          <note>
            Herr talman! Det allra sista Ingela Thalén sade är vi överens
            om. Vi måste hitta en väg för att göra det möjligt för människor
            att gå tillbaka till ett långsiktigt arbete. Ingela Thalén säger
            att en förändring i anställningsskyddslagen inte leder till en
            bättre tingens ordning. Men därom vet vi inte så säkert. Det finns
            i alla fall fristående bedömare som menar att den här försiktiga
            reformeringen kommer att vara gynnsam när det gäller att nyanställa,
            inte minst i småföretagen.
          </note>
          <note>
            Arbetsmarknadsstyrelsen hör till dem där det funnits positiva
            tongångar.
          </note>
          <note>
            Så till den ekonomiska politiken. När Ingela Thalén hänvisar
            till de socialdemokratiska motionerna för både ett och två år
            tillbaka är det intressant att konstatera att den socialdemokratiska
            partikongressen underkände den socialdemokratiska ekonomiska politik
            som hade förts här i riksdagen. Det tyder på att det inte är så
            enkelt ens för oppositionspartierna.
          </note>
          <note>
            Herr talman! Jag tror att det är angeläget att hitta konstruktiva
            vägar. Egentligen befinner vi oss inte så långt ifrån varandra.
            Men den politiska retoriken och det ibland kanske alltför uppskruvade
            tonläget leder till att vi gör frågan svårare och att vi är längre
            från ett resultat än vad som annars hade varit fallet.
          </note>
          <note type="speaker">
            Anf. 37 HANS ANDERSSON (v) replik:
          </note>
          <note>
            Herr talman! Jag tror att vi i verkligheten står mycket långt
            ifrån varandra, även om Elver
          </note>
          <note>
            Jonsson tycker att de förslag som oppositionen lägger fram är
            ganska bra. Han har svårt att distansera sig ifrån dem i samma
            utsträckning som han gör i sina politiska beslut.
          </note>
          <note>
            Jag vill uppehålla mig några sekunder vid arbetsmarknadspolitiken,
            eftersom jag ju inte får några svar på mina frågor. Jag hävdar
            att man har lämnat arbetslinjen. Hittills har det under de första
            åtta månaderna betalats ut 28 miljarder kronor i kontantstöd och
            14 miljarder kronor i åtgärdspengar. Kontantstödet finansieras
            till 100 %
          </note>
          <note>
            genom upplåning. Detta må vara en mycket dålig fördelning, om
            man vill upprätthålla arbetslinjen.
          </note>
          <note>
            Arbetsmarknadsutbildningen har sedan förra året minskat med 53
            %. Mindre än hälften genomgår sådan utbildning jämfört med förra
            året.
          </note>
          <note>
            Beredskapsjobben har minskat med 23 %. Det blev inte heller mycket
            av rekryterinsstödet. Ni avslog alla sådana förslag. Vidare togs
            det inga krafttag när det gäller kompetensutvecklingen i företagen.
          </note>
          <note>
            Det är i stället ALU och ungdomspraktik som fullständigt dominerar
            bilden. Det är en passiv och -- såvitt jag förstår -- dålig arbetsmarknadspolitik
            som förs och som dessutom till stor del finansieras utanför budgeten
            genom upplåning.
          </note>
          <note>
            Jag håller med om att man inte skapar arbeten genom arbetsmarknadspolitik.
            Det gör man genom att investera i produktiva insatser. Jag efterlyser
            mycket på det området, inte minst när det gäller att ta fasta
            på den miljöomställning som måste ske.
          </note>
          <note>
            Det fanns en bra ledare i senaste numret av
          </note>
          <note>
            Ekonomisk Debatt, där Magnus Henriksson tog upp frågan om hur
            många som inte längre ingår i arbetskraften, förutom alla som
            är arbetslösa.
          </note>
          <note>
            Magnus Henriksson avslutar sin ledare med orden:
          </note>
          <note>
            ''Så länge vi inte sätter kampen för sysselsättningen framför
            kampen mot arbetslösheten kommer välfärdsstaten att befinna sig
            i allvarlig fara.'' Det har han verkligen rätt i.
          </note>
          <note>
            Jag har ytterligare en fråga. I kommuner och landsting planeras
            under de närmaste åren tiotusentals avskedanden -- det rör sig
            kanske om över hundra tusen människor. Detta måste Elver
          </note>
          <note>
            Jonsson känna igen från sitt hemlän. Dessa avskedanden måste
            förhindras.
          </note>
          <note>
            Kommunalpolitiker och landstingspolitiker gör allt de kan --
            åtminstone i de kommuner där moderaterna inte har något avgörande
            inflytande --
          </note>
          <note>
            men de måste ha ekonomiska resurser till sitt förfogande. Hur
            ser Elver Jonsson på rundgången mellan den kommunala ekonomin
            och den statliga ekonomin?
          </note>
          <note type="speaker">
            Anf. 38 ELVER JONSSON (fp) replik:
          </note>
          <note>
            Herr talman! Det är klart att rundgången skall förhindras så
            långt möjligt. Men ibland behövs det insatser i den riktningen.
            Här gäller det -- precis som det gäller mycket annat i fråga om
            arbetsmarknadspolitiska insatser -- att man iakttar stor vaksamhet.
          </note>
          <note>
            Hans Andersson är bekymrad över att framför allt den politiska
            distansen mellan oss är för lång. Men det är inte så originellt
            att liberaler och kommunister är mycket oense. Det har de varit
            genom decennier, och i synnerhet har vi liberaler varit avskräckta
            av att åtminstone Hans
          </note>
          <note>
            Anderssons partikamrater många gånger här i kammaren har sjungit
            planhushållningens höga visa.
          </note>
          <note>
            Jag håller med om att utvecklingen från en arbetslinje, där åtgärderna
            inte är lika dominanta, till mera av en kontantlinje är olycklig.
            Men det är ju situationen som har framtvingat detta. Vi måste
            sträva efter att snabbt kunna återgå till det tidigare förhållandet
            70--30 till åtgärdernas fördel.
          </note>
          <note>
            Hans Andersson beklagade sig över att vi måste låna en massa
            pengar. Ja, men Vänsterpartiet vill ju öka på upplåningen. Jag
            har inte hört någonting om några förslag som skulle leda till
            ett rejält minskat budgetunderskott.
          </note>
          <note>
            Herr talman! Till sist är jag överens med Hans
          </note>
          <note>
            Andersson på en punkt. Långsiktiga lösningar skall inte bekostas
            med arbetsmarknadspolitiska medel -- det gäller enbart de kortsiktiga
            -- utan det måste till produktiva insatser. Jag vill hävda att
            regeringens försök att nu ge förändrade och förbättrade villkor
            för småföretagen är en satsning i rätt riktning. Hans Andersson
            talade om insatser för en förbättrad miljövård, och det är också
            mycket goda förslag. Låt oss pröva även dessa.
          </note>
          <note type="speaker">
            Anf. 39 HANS ANDERSSON (v) replik:
          </note>
          <note>
            Herr talman! Det var ett väldigt tjat om saker som jag inte har
            berört. Jag har för övrigt aldrig varit på andra sidan järnridån.
          </note>
          <note>
            Försök att ta de förslag som jag framställer på allvar och sätt
            er in i dem! Om ni hade gjort det, skulle
          </note>
          <note>
            Elver Jonsson också ha upptäckt att vi inte ökar på budgetunderskottet
            genom våra förslag. Men vi vill satsa oerhört mycket mer pengar
            på näringspolitik, miljöomställning och arbetsmarknadspolitik.
            Det innebär att vi även har föreslagit hur man skall dra in pengar
            till staten. Varje förslag om skattehöjning för dem som har stora
            tillgångar har dock avvisats av den borgerliga majoriteten. Vi
            lånar, fast vi lånar inte mer än regeringen. Men i vårt budgetförslag
            lånar vi till produktion och arbete och inte till passiva icke-ordinarie
            verksamheter. Det är den stora skillnaden.
          </note>
          <note>
            Jag fick inte något svar på min fråga om den kommunala sektorn,
            som betyder så mycket för välfärden och sysselsättningen. Vad
            beträffar arbetsrätten noterar jag att redan i dag sjunker andelen
            tillsvidareanställningar. Antalet nyanmälningar till arbetsförmedlingarna
            har sänkts från drygt 55 % 1990 till drygt 30 % i dag. Det är
            alltså oerhört många visstidsanställningar som är på gång. Jag
            hänvisade tidigare till erfarenheter från det övriga Europa. Det
            finns inte några som helst samband mellan å ena sidan tillväxt
            och hög sysselsättning och å andra sidan stora möjligheter till
            visstidsanställningar och provanställningar.
          </note>
          <note>
            När det gäller min andra fråga om att göra det lättare att avskeda
            folk och ge större makt till arbetsgivaren, vill jag citera professor
            Ann
          </note>
          <note>
            Numhauser-Henning, professor i civilrätt vid
          </note>
          <note>
            Lunds universitet. Hon konstaterar att ''det viktigaste argumentet
            mot den föreslagna ordningen med frikretsar innebär ett avsteg
            från den metod som präglar arbetsrättens utveckling i den industrialiserade
            västvärlden, nämligen principen om att förhindra godtycke och
            diskriminering''. Detta är ett av de vikigaste skälen till att
            fackföreningsrörelsen, oavsett om det rör sig om arbetare eller
            tjänstemän, som en man reser sig upp och säger: Det här vill vi
            inte ha. Vi vill vara en part vid förhandlingsbordet. Vi vill
            kunna delta i en rejäl förhandling och ingen låtsasförhandling.
            Vi vill kunna diskutera samtliga personer som drabbas vid en uppsägningssituation,
            inte bara de som arbetsgivaren bestämmer att vi får diskutera.
          </note>
          <note type="speaker">
            Anf. 40 ELVER JONSSON (fp) replik:
          </note>
          <note>
            Herr talman! När det gäller skattehöjningar har
          </note>
          <note>
            Vänsterpartiet sällan haft några hämningar. Hela skattereformen
            bygger ju på en sund inställning att arbete, sparande och nyföretagande
            skall gynnas.
          </note>
          <note>
            Jag står bakom skattereformen, medan
          </note>
          <note>
            Vänsterpartiet har fördömt den. Så visst finns det skillnader.
          </note>
          <note>
            En ytterligare skillnad är att man från
          </note>
          <note>
            Vänsterpartiet tror att det går att närmast kommendera fram arbetsplatser.
            Så fungerar det inte i en fri marknadsekonomi, som Sverige vill
            hålla sig till. Det gäller att ge sådana villkor som väcker intresse
            för att hålla företagen i gång och för nyföretagande och som gör
            det möjligt att skapa en ekonomi i verksamheten. Detta gäller
            ju särskilt för småföretagsamheten. Vi är i långa stycken överens
            om att det är i småföretagen som innovationer kommer att ske.
            Det är där som nya arbetstillfällen kan skapas. Och detta, herr
            talman, är mycket angeläget.
          </note>
          <note>
            Förste vice talmannen anmälde att Hans
          </note>
          <note>
            Andersson anhållit att till protokollet få antecknat att han
            inte ägde rätt till ytterligare replik.
          </note>
          <note>
            Anf. 41 LAILA STRID-JANSSON (nyd)
          </note>
          <note>
            replik:
          </note>
          <note>
            Herr talman! Elver Jonssons avslutande ord var mycket intressanta.
            Det är återigen fråga om läpparnas bekännelse när det gäller att
            satsa på företagen.
          </note>
          <note>
            Elver Jonsson sade i sitt anförande att Ny demokrati vill rasera
            arbetsrätten. Tyvärr är Elver
          </note>
          <note>
            Jonsson dåligt påläst i fråga om vår politik.
          </note>
          <note>
            Vi vill skapa anständiga möjligheter för småföretagaren att ge
            folk riktiga jobb, dvs. att anställa folk i stället för att som
            nu ge dem temporär sysselsättning.
          </note>
          <note>
            Enligt Elver Jonsson är det rätt att göra så som jag nämnde i
            exemplet från TV i går. Det handlade om en elektriker som ville
            jobba halvtid, därför att småföretagaren hade möjlighet att erbjuda
            honom en halvtidstjänst. Facket sade nej därför att de ansåg att
            småföretagaren hade råd att anställa elektrikern, vilket han inte
            hade. Man sade till elektrikern: Du får inte ta det här jobbet.
            Du skall arbeta heltid och inte halvtid! Gör du inte det, skall
            vi se till att du mister din a-kasseersättning.
          </note>
          <note>
            Det finns fler exempel. Ett företag i Göteborg hade förutom ägaren
            två medarbetare, en professionell lackerare och en med erfarenhet
            från bilskrotning.
          </note>
          <note>
            Man behövde på grund av sämre tider minska antalet medarbetare
            till en och man ville koncentrera verksamheten till just lackering.
          </note>
          <note>
            Företaget ville naturligtvis behålla den professionella lackeraren,
            men facket vägrade göra avsteg från turordningsreglerna. Vad blev
            resultatet? Jo, att båda fick sägas upp och företaget lades ned.
          </note>
          <note>
            Om nu Elver Jonsson representerar Folkpartiets syn i denna fråga,
            förstår jag att arbetsmarknadsministern har problem med att ena
            regeringen.
          </note>
          <note type="speaker">
            Anf. 42 ELVER JONSSON (fp) replik:
          </note>
          <note>
            Herr talman! Det verkar som om arbetsmarknadsministern faktiskt
            har klarat av detta. Jag måste ändå tillstå att jag tror att både
          </note>
          <note>
            Folkpartiets och Centerns synpunkter i den här frågan möjligen
            har modifierats en del, men det får väl andra bedöma.
          </note>
          <note>
            Vad jag vände mig emot var egentligen Laila Strid-
          </note>
          <note>
            Janssons tes, att det när det gällde småföretag inte var så knussligt
            med anställningsskyddet. Hon anser att andra villkor kan gälla
            för företag med mindre än 25 anställda -- jag tror att det var
            den siffra som hon nämnde. Vår uppfattning är att ett anställningsskydd,
            låt vara reformerat, skall gälla alla anställda. Sedan finns det
            bitar som behöver göras mer smidiga och lätthanterliga, inte minst
            utifrån den riktigt lille företagarens synpunkt, något som också
            arbetsmarknadsministern pekade på här tidigare. På detta reformarbete
            är vi beredda att ställa upp. Det intressanta är att fristående
            bedömare menar att vi här har hittat en balanspunkt.
          </note>
          <note>
            Anf. 43 LAILA STRID-JANSSON (nyd)
          </note>
          <note>
            replik:
          </note>
          <note>
            Herr talman! Det är sant att jag sade att vi borde diskutera
            ett förslag som t.ex. kanske skulle handla om företag med mindre
            än 25 anställda. Vi sade att vi var intresserade av att diskutera
            detta, därför att det måste göras något reellt för småföretagen.
            Man kan inte jämföra ett småföretag med ett storföretag.
          </note>
          <note>
            Om ett storföretag med 1 500 anställda måste avskeda två personer
            och då tillämpar turordningsreglerna, är det en helt annan sak
            än när ett småföretag drabbas av samma sak. Ofta har heller inte
            småföretagen kollektivavtal. Skall man nu skapa nya jobb i de
            små företagen, måste man på alla sätt hjälpa till. Ett sätt är
            att försöka se till att inte turordningsreglerna tillämpas på
            samma sätt i de små företagen. Jag har ju visat skrämmande exempel
            på vad som händer när facket inlägger sitt veto. Detta drabbar
            även de små företagen. Är det en sådan framtid Elver Jonsson vill
            ha? Min fråga till Elver Jonsson är: Är det rätt att låta facket
            gå in på småföretagen och genom förbud se till att de helt enkelt
            måste upphöra med verksamheten?
          </note>
          <note type="speaker">
            Anf. 44 ELVER JONSSON (fp) replik:
          </note>
          <note>
            Herr talman! Jag ger Laila Strid-Jansson rätt på en punkt, att
            man inte kan jämföra de riktigt stora företagen med de allra minsta.
            Det är helt riktigt.
          </note>
          <note>
            Men därifrån till att säga att företag med mindre än
          </note>
          <note>
            25 anställda inte skall omfattas av LAS, är jag icke beredd att
            ställa upp på. De flesta företag här i
          </note>
          <note>
            Sverige hör till gruppen små och medelstora företag. Lagen om
            anställningsskydd skall omfatta alla, men regelsystemet skall
            vara så utformat att det är hanterbart både i storföretagen och
            småföretagen.
          </note>
          <note>
            Förste vice talmannen anmälde att Laila Strid-
          </note>
          <note>
            Jansson anhållit att till protokollet få antecknat att hon inte
            ägde rätt till ytterligare replik.
          </note>
          <note type="speaker">
            Anf. 45 HARALD BERGSTRÖM (kds):
          </note>
          <note>
            Herr talman! En tidigare statsminister lär vid något tillfälle
            ha sagt att politik är att vilja. Av debatten här i kammaren i
            dag framgår att om det berodde på viljan att få bort arbetslöshet
            och ekonomiska bekymmer, ja, då vore problemen snart ur världen.
          </note>
          <note>
            Men tyvärr är det så att verkligheten, som vi lever i och inte
            bara besöker då och då, inte låter sig så lätt betvingas. Att
            vilja är en god början, men det skall till handling också. Och
            visst handlas det.
          </note>
          <note>
            Aldrig någonsin har det satsats så stora resurser som nu på det
            arbetsmarknadspolitiska området för sysselsättning, utbildning,
            kompetenshöjning och arbetsskapande åtgärder.
          </note>
          <note>
            Arbetslösheten slår dock tyvärr nya, dystra rekord.
          </note>
          <note>
            Även om de totala siffrorna minskade något under september månad
            jämfört med augusti är dock
          </note>
          <note>
            410 000 människor öppet arbetslösa. Detta är ett slöseri med
            mänskliga resurser. För varje dag som går blir de sociala konsekvenserna
            än värre, inte minst på grund av att både långtidsarbetslösheten
            och ungdomsarbetslösheten ligger på mycket höga nivåer.
          </note>
          <note>
            Tecknen på att en vändning kan skönjas blir dock allt fler och
            tydligare. Ett är orderingång och leveranser hos exportindustrin.
            Ett annat är att övertidsuttaget har ökat kraftigt, så kraftigt
            att det handlar om uppemot 50 000 arbetstillfällen. Ännu ett tecken
            på att en vändpunkt är i sikte är godsvolymens mer än tioprocentiga
            ökning inom transportsektorn.
          </note>
          <note>
            Undersökningar visar också att svenska folket ser alltmer optimistiskt
            på framtiden. Detta är positiva tecken som vi i dagläget mer än
            väl behöver ta till oss.
          </note>
          <note>
            Småföretagens betydelse för sysselsättningen står som aldrig
            tidigare i fokus, och det med rätta. Även
          </note>
          <note>
            Socialdemokraterna tycks nu ha kommit till den insikten. Industriverket
            gjorde för ett par år sedan en undersökning som visade att tillväxten
            finns i små företag, som ofta har börjat som en avknoppning från
            de större. Det är i dessa små och medelstora verksamheter som
            vår största möjlighet till framtida tillväxt kommer att finnas.
            Det är här de flesta nytillkommande arbetstillfällena kommer att
            skapas i framtiden. Det är uppfinningsrikedom och entreprenörer
            vårt land så innerligt väl behöver för att komma loss och åter
            få snurr på hjulen.
          </note>
          <note>
            Vidare är de för företagen redan genomförda förändringarna i
            skattereglerna, liksom de förändringar som nu aviseras i det s.k.
          </note>
          <note>
            företagsskattepaketet, mycket viktiga.
          </note>
          <note>
            Regeländringarna innebär att det blir lättare för företag att
            investera och som en följd därav att skapa nya arbetstillfällen.
          </note>
          <note>
            Herr talman! Kristdemokraternas uppfattning är att en del förändringar
            i de arbetsrättsliga lagarna är nödvändiga. Vi har dock uttalat
            att förändringar i arbetsrätten inte skall genomföras om de inte
            har ett folkligt och rättsligt stöd. Samtidigt skall de vara etiskt
            och moraliskt försvarbara. De ändringar som nu föreslås om en
            förlängning av tiden för provanställningar och tidsbegränsade
            anställningar, kommer att innebära att främst de små företagen
            börjar att nyanställa personal i stället för att med övertidsarbete
            slita på sina medarbetare.
          </note>
          <note>
            Förslaget om att arbetsgivaren skall få undanta två nyckelpersoner
            vid en neddragning på grund av arbetsbrist är riktat till bortemot
            100 000
          </note>
          <note>
            småföretag i vårt land, där kollektivavtal av olika skäl saknas.
          </note>
          <note>
            I företag med kollektivavtal löses övertalighet som regel vid
            förhandlingar mellan arbetsgivare och fackföreningar. Detta är
            ju förstahandsalternativet också i förslaget till ny lag. Vid
            sådana förhandlingar är det, har jag lärt mig, snarare regel än
            undantag med avsteg från turordningen. Men som lagstiftare har
            vi ansvar för att lagarnas funktioner gäller hela arbetsmarknaden.
          </note>
          <note>
            Socialdemokraterna talar här med kluven tunga. På den s.k. småföretagarriksdagen
            talade Göran
          </note>
          <note>
            Persson om i princip samma typ av förändringar i arbetsrätten
            som jag just nämnde. Ett par veckor senare på kongressen i Göteborg
            var tonen en annan. Då var det parterna som skulle avtala om lämpliga
            ändringar. Men hur det skall fungera i företag där parterna inte
            är representerade gavs ingen anvisning om. Över detta undrar naturligtvis
            också dessa 100 000 småföretagare som det gäller.
          </note>
          <note>
            Vi kristdemokrater hälsar med tillfredsställelse förslaget om
            en obligatorisk arbetslöshetsförsäkring. Det nuvarande systemet
            håller inte. Stora grupper står utanför försäkringen.
          </note>
          <note>
            Systemet är dessutom dimensionerat för en arbetslöshet på max
            3 %, vilket medfört ett ofattbart stort underskott i arbetsmarknadsfonden,
            ett underskott som skall betalas förr eller senare.
          </note>
          <note>
            Med det förslag som nu aviseras stoppas åtminstone utflödet.
            Det är dock ingen hemlighet att vi kristdemokrater kan tänka oss
            ett visst avgiftsuttag även på de inkomster som inte berättigar
            till ersättning. Det kan visserligen med rätta anses utgöra en
            ''dold'' skatt men borde kunna bidra till en fördelningspolitiskt
            riktig finansiering av det gigantiska underskottet i fonden.
          </note>
          <note>
            Det batteri av åtgärder som ingår i regeringens mycket aktiva
            arbetsmarknadspolitik måste under rådande omständigheter anses
            ha fungerat väl.
          </note>
          <note>
            Självfallet innebär åtgärder som ungdomspraktik och ALU att den
            reguljära arbetsmarknaden kan skadas om systemen får verka för
            länge.
          </note>
          <note>
            Regeringen har också aviserat en proposition om ändringar i delar
            av dessa åtgärder.
          </note>
          <note>
            Som jag tidigare framfört här i kammaren, menar jag att det nu
            är angeläget att hitta former för att få ungdomspraktikplatser
            att övergå till fasta anställningar i större utsträckning än i
            dag. De aviserade förslagen om justeringar i arbetsrätten menar
            jag kan vara ett steg på vägen, men jag vill återigen flagga för
            vårt förslag om en kraftig sänkning av arbetsgivaravgifterna för
            de företag som erbjuder ungdomar fast anställning efter avslutad
            praktiktid.
          </note>
          <note>
            På motsvarande sätt borde vi nu pröva generella åtgärder för
            att åter få in långtidsarbetslösa på arbetsmarknaden. Det skulle
            på ett verksamt sätt skapa ännu ett incitament för nyanställningar
            och bidra till att omvandla en del av övertidsuttaget till nya
            jobb.
          </note>
          <note>
            Under innevarande budgetår satsas ca 50 miljarder på arbetsmarknadspolitiska
            åtgärder. Bland de insatser som görs finns redan i dag inslag
            med miljöinriktning. Jag menar dock att det finns utrymme för
            en mer medveten inriktning mot miljöarbete. T.ex. skulle redan
            budgeterade medel kunna användas för utbildning av ungdomspraktikanter
            och ALU:are till
          </note>
          <note>
            ''miljörådgivare'', som sedan skulle kunna sälja tjänster som
            rådgivning i kompostering och enkla anpassningar av avfallsutrymmen
            för källsortering.
          </note>
          <note>
            På längre sikt ligger det en stor utmaning och potential för
            nya arbeten inom den ständigt växande marknaden för miljöteknik.
            Beräkningar från OECD visar att marknaden för miljövård och miljöteknik
            växer med 5,5 % per år och väntas uppgå till 300 miljarder i slutet
            av seklet. Av avgörande betydelse för svenska företags möjligheter
            att vinna marknadsandelar är långsiktiga beslut om en anpassning
            till en hållbar ekonomisk utveckling. Detta skapar drivkrafter
            för en teknisk utveckling, som ger konkurrensfördelar på den internationella
            marknaden. Enligt kds skulle en ny skattereform -- en miljöskattereform
            --
          </note>
          <note>
            med sikte på skatteväxling från arbete till skadliga utsläpp,
            miljö och vissa råvaror verksamt medverka till att vi lyckas med
            två av våra stora utmaningar, nämligen miljön och sysselsättningen.
          </note>
          <note>
            Det förslag om en s.k. u-skattsedel som lanserades av mina partikamrater
            Inger Davidsson och Stefan
          </note>
          <note>
            Attefall i somras, pekar på möjligheten att skapa nya arbetstillfällen
            i en sektor som i dag antingen är
          </note>
          <note>
            ''svart'' eller inte existerar, nämligen hushållssektorn. Förslaget
            går ut på att ungdomar upp till 25 år skulle ges möjlighet att
            starta eget och sälja hushållstjänster momsfritt och med kraftigt
            reducerade arbetsgivaravgifter. Det skulle kunna skapa tusentals
            jobb, och det skulle enligt mitt sätt att se för dessa ungdomar
            vara ett utmärkt alternativ till att passivt ta emot KAS, som
            för de flesta i dag är alternativet. Vi ser fram emot den utredning
            av tjänstebeskattningen som regeringen tillsatte tidigare i höstas
            och som bl.a. skall ta reda på vilka effekter en lägre beskattning
            av tjänster skulle kunna få ur sysselsättningssynpunkt.
          </note>
          <note>
            Herr talman! Få områden som debatteras i den här kammaren skulle
            må bättre än sysselsättningen och arbetsmarknaden av öppna, ärliga
            och prestigelösa diskussioner med siktet inställt på breda lösningar.
          </note>
          <note>
            Fler än 600 000 arbetslösa väntar på dessa breda samförståndslösningar.
          </note>
          <note type="speaker">
            Anf. 46 INGELA THALÉN (s) replik:
          </note>
          <note>
            Herr talman! Harald Bergström säger att förändringarna i arbetsrätten
            är välkomna därför att det på stora områden saknas kollektivavtal.
            Då är min fråga till Harald Bergström: Varför saknas det kollektivavtal
            på stora områden?
          </note>
          <note>
            Arbetstagarnas organisationer vill ju ha kollektivavtal. De har
            i olika sammanhang fört fram önskemål om att få kollektivavtal
            just för att reglerna på hela arbetsmarknaden skall underlättas
            och för att möjligheterna till ett vettigt arbete också i de små
            företagen skall förbättras. LO har i ett antal sammanhang uttryckt
            att en mycket framkomlig väg för de mindre företagen vore ett
            kollektivavtal för småföretag, ett s.k.
          </note>
          <note>
            småföretagsavtal.
          </note>
          <note>
            Harald Bergström säger att Göran Persson har uttryckt synpunkter
            på att lagen borde ändras. Att han säger det beror på att man
            inte har lyssnat på vad Göran Persson har sagt, att man ville
            höra det man tyckte att han borde ha sagt. Det Göran
          </note>
          <note>
            Persson, jag själv, Ingvar Carlsson och andra har uttryckt är
            att en framkomlig väg för att lösa problem som kan finnas för
            de mindre företagen på arbetsmarknaden är avtal. Det innebär också
            att beslutet fattas nära parterna.
          </note>
          <note>
            Sedan skulle jag vilja fråga vad Harald Bergström menar med att
            en obligatorisk arbetslöshetsförsäkring skulle ''stoppa utflödet''.
          </note>
          <note>
            Vilket utflöde då? Vem eller vad är det som flödar ut? Är det
            de arbetslösa, är det kontantersättningen, eller vad är det som
            är utflödet?
          </note>
          <note>
            Kds kan tänka sig skatt till arbetsmarknadsfonden för att täcka
            underskottet, säger Harald Bergström.
          </note>
          <note>
            Då välkomnar jag kds att yrka bifall till det finansieringsförslag
            som Socialdemokraterna skisserade i den motion vi väckte i våras.
            I den sade vi nämligen att underskottet i arbetsmarknadsfonden
            under en övergångstid borde täckas med en särskild skatt. Harald
          </note>
          <note>
            Bergström är välkommen att biträda ett sådant förslag.
          </note>
          <note>
            Anf. 47 HARALD BERGSTRÖM (kds)
          </note>
          <note>
            replik:
          </note>
          <note>
            Herr talman! Ingela Thalén frågar hur många småföretag som har
            eller inte har avtal och kollektivavtal. Det är inte jag som skall
            svara på det, Ingela Thalén, utan det är naturligtvis småföretagen
            själva. Orsakerna till att det saknas kollektivavtal som reglerar
            arbetsförhållandena för de små företagen är ju dels naturligtvis
            företagarna, dels arbetstagarna. Varför är så många arbetstagare
            på de små företagen oorganiserade? Det kan ju ses som att facket
            har misslyckats med att engagera dem. Det vore emellertid bättre
            -- det erkänner och önskar jag -- om facket funnes också på de
            små företagen. Då funnes det en avtalsmöjlighet. Detta är också
            bakgrunden till min fråga om vad Göran
          </note>
          <note>
            Persson sade eller vad han borde ha sagt på småföretagarriksdagen.
          </note>
          <note>
            Hur skall man avtalsvägen få fram lösningar på de arbetsrättsliga
            problemen, om man inte finns närvarande på de små företagen? Skall
            man sätta sig på dem, skall man avtala över huvudet på dem, eller
            hur skall man bära sig åt? Skall man lagstifta om det? Det är
            min fråga.
          </note>
          <note>
            Ingela Thalén frågar vad jag menar med utflödet från arbetsmarknadsfonden.
            Det ju onekligen så att arbetsmarknadsfonden, som jag sade i mitt
            huvudanförande, är dimensionerad för en arbetslöshet på 3 %. Men
            arbetslösheten är i dag högre, det vet vi alla. Tyvärr är den
            högre än så. Jag sade att vi kan tänka oss ett uttag av avgifter
            på inkomster som inte blir ersättningsberättigade, och det menar
            vi verkligen. Om detta sedan kallas en dold skatt eller en avgift
            är väl okej. Det är ju en gammal socialdemokratisk metod för att
            klara av finansiering, och vi ställer upp på den. Det är också
            en solidaritetsfråga för oss.
          </note>
          <note type="speaker">
            Anf. 48 INGELA THALÉN (s) replik:
          </note>
          <note>
            Herr talman! Jag tycker det är en bra inställning som Harald
            Bergström redovisar nu.
          </note>
          <note>
            Det är korrekt att finansieringen av arbetsmarknadsfonden och
            kontantstödet är baserad på en genomsnittlig arbetslöshet på 3
            %.
          </note>
          <note>
            Vi har redovisat en princip för en finansiering. Men hur kan
            en obligatorisk arbetslöshetsförsäkring klara av finansieringen
            av en arbetslöshet på 3 %?
          </note>
          <note>
            Det är naturligtvis inte det som är lösningen, utan det handlar
            självfallet om att öka finansieringen. Vi har föreslagit att man
            för över arbetsgivaravgiften, att man tillfälligt tar ut en särskild
            värnskatt och att man har kvar en egenavgift i arbetslöshetsförsäkringen.
          </note>
          <note>
            Sedan måste jag ställa en fråga, som är kopplad till utflödet:
            Vad menar Harald Bergström när det gäller att den obligatoriska
            arbetslöshetsförsäkringen skulle lösa det här?
          </note>
          <note>
            Vilket arbetsvillkor skall gälla i en obligatorisk arbetslöshetsförsäkring?
          </note>
          <note>
            Vidare sade Harald Bergström en sak som jag också undrar över,
            nämligen att de aviserade försämringarna i arbetsrätten är ett
            steg. Då är min fråga: Vilket är nästa steg, Harald Bergström?
          </note>
          <note>
            Sedan det här med U-skattsedel. Det är ju den s.k.
          </note>
          <note>
            pigdebatten. Att det skulle leda till någon avgörande effekt
            på arbetsmarknaden är bara nonsens. De stora servicefrågorna handlar
            ju om barnomsorg och äldreomsorg, och dem löser man ju inte med
            några U-skattsedlar.
          </note>
          <note>
            Det är inget fel i att ha hemarbete eller arbeta i någons hem,
            men det skall vara ett arbete med regelrätt lön och med vanliga
            anställningsvillkor och inte några s.k. pigtjänster, för inrättande
            av sådana leder inte till någon utveckling av arbetsmarknaden.
          </note>
          <note>
            Anf. 49 HARALD BERGSTRÖM (kds)
          </note>
          <note>
            replik:
          </note>
          <note>
            Herr talman! Ingela Thalén, jag har inte påstått att införande
            av ungdomsskattsedel leder till någon lösning, men jag sade att
            det skulle kunna leda till att ett stort antal ungdomar -- man
            kan diskutera hur många -- skulle kunna få jobb inom en sektor
            som inte finns i dag. Att det skulle leda till en lösning av de
            verkligt stora problemen tror jag inte, men varför är det så farligt
            att försöka få kanske
          </note>
          <note>
            50 000 ungdomar i arbete inom en sektor som nu inte finns?
          </note>
          <note>
            Undersökningar som vårt ungdomsförbund har gjort visar att det
            här skulle man ställa upp på. Ett försök i sommar i Växjö visar
            att 1 450 dagsverken blev gjorda under sommarmånaderna av ungefär
          </note>
          <note>
            400 ungdomar för en hundralapp om dagen. Den som fick tjänsten
            utförd betalade en hundralapp och Växjö kommun betalade mellanskillnaden
            i form av avgifterna. Många ungdomar, de allra flesta, säger att
            det här var bättre än att gå och ingenting göra.
          </note>
          <note>
            Beträffande arbetsvillkoret och beträffande utflödet ur Arbetsmarknadsfonden
            är det ju så att uttaget är för stort. Jag sade inte att frågan
            om finansieringen skulle kunna lösas på en gång, utan jag sade
            att avtappningen skulle kunna stoppas genom den förändring som
            kommer i samband med den obligatoriska arbetslöshetsförsäkringen.
          </note>
          <note>
            Men det kommer att ta mycket lång tid att betala igen fondens
            nuvarande skuld. Det gör vi inte så länge arbetslösheten är så
            hög som i dag. Den måste ner till betydligt lägre tal. Jag kan
            inte de beräkningarna från insidan, men låt oss invänta propositionen
            och se vad där står.
          </note>
          <note>
            Förste vice talmannen anmälde att Ingela Thalén anhållit att
            till protokollet få antecknat att hon inte ägde rätt till ytterligare
            replik.
          </note>
          <note type="speaker">
            Anf. 50 GEORG ANDERSSON (s):
          </note>
          <note>
            Herr talman! Den här debatten har handlat om många ting. Jag
            vill knyta samman den till den övergripande frågan: Vad är det
            för samhälle vi vill ha? Är det ett samhälle med gemenskap och
            lika människovärde, ett samhälle där människor kan känna sig delaktiga
            och där man upplever sig vara med att bygga landet? Eller är det
            ett samhälle där människor ställs vid sidan om, där människovärdet
            urholkas?
          </note>
          <note>
            Svaren kan naturligtvis förefalla självklara. Alla bekänner sig
            till det goda samhället. Men bekännelsen, retoriken, är en sak.
            Den praktiska politiken är ofta en annan.
          </note>
          <note>
            När människors vilja till arbete inte tas till vara, då urholkas
            själva människovärdet. Jag tror att det är en viktig utgångspunkt
            för den här debatten. En flicka och en grabb som efter genomförd
            utbildning bara möter stängda dörrar i arbetslivet riskerar att
            förlora sitt självförtroende, förlora tilliten till sin egen förmåga,
            och det kan bli förödande för de ungas utveckling i fortsättningen.
          </note>
          <note>
            En arbetare som efter 20-30 års väl utfört arbete plötsligt får
            veta att ''vi behöver dig inte längre här''
          </note>
          <note>
            förlorar inte bara inkomsten och den viktiga arbetsgemenskapen,
            den människan riskerar att förlora också sin värdighet som människa.
          </note>
          <note>
            Med det här vill jag ha sagt att arbetsmarknadspolitik inte främst
            handlar om siffror och diagram. Det är medmänniskorna och deras
            levnadsvillkor det handlar om. Ibland får tyvärr sifferexercisen
            dölja de mänskliga tragedier som ligger bakom. Det är lättare
            att lära sig att avläsa statistik än att avläsa och förstå det
            mänskliga lidande som arbetslösheten leder till.
          </note>
          <note>
            Vi kan nu konstatera att utvecklingen på arbetsmarknaden är regeringens
            största misslyckande. I valrörelsen för två år sedan gav de borgerliga
            partierna försäkringar om att kampen för allas rätt till arbete
            skulle föras med mycket stor kraft -- minst lika kraftfullt som
            av
          </note>
          <note>
            Socialdemokraterna sade man. Främst var
          </note>
          <note>
            Centerpartiet noga med att understryka det.
          </note>
          <note>
            Men två år med borgerlig regering har lett till en katastrofal
            utveckling av arbetslösheten. Det kan inte Börje Hörnlunds vältalighet
            dölja. Det har skett med en centerpartist som chef för
          </note>
          <note>
            Arbetsmarknadsdepartementet.
          </note>
          <note>
            Ett misslyckande är ett misslyckande, sade Carl
          </note>
          <note>
            Bildt. Då gällde det försöket att försvara kronans värde. Detsamma
            gäller försvaret för sysselsättningen. Den är ett misslyckande,
            och det vore hederligt av regeringsföreträdarna att erkänna detta.
          </note>
          <note>
            Den dramatiska ökningen av arbetslösheten har gjort Sverige fattigare
            för varje dag som regeringen
          </note>
          <note>
            Bildt styrt och ställt. Nu behövs en nationell samling mot arbetslösheten,
            men regeringen väljer tyvärr konfrontationens väg.
          </note>
          <note>
            Breda lösningar talar Harald Bergström om. Men varför väljer
            man då konfrontationens väg?
          </note>
          <note>
            Arbetsmarknadsministern väljer att ensidigt liera sig med Svenska
            arbetsgivareföreningen för att försämra de anställdas ställning
            på arbetsmarknaden. Hörnlund och Bildt är ett eko av
          </note>
          <note>
            SAF när de hävdar att sysselsättningen ökar om det blir lättare
            att sparka folk.
          </note>
          <note>
            Regeringens andra recept är att skänka miljarder till aktieägarna.
            Man frågar sig: Hur kan
          </note>
          <note>
            Centerpartiet, som gick till val under täckmantel av att vara
            småfolksparti, stödja en sådan utpräglad högerpolitik?
          </note>
          <note>
            Vi står nu inför en gigantisk uppgift. Även med
          </note>
          <note>
            AMS mest optimistiska scenario krävs det en tillväxt av 4-5 %
            per år för att vi vid 90-talets slut skall nå den arbetslöshetsnivå
            som vi hade vid 80-
          </note>
          <note>
            talets början. Det förutsätter också att återtåget börjar nu.
            Det krävs mer än 110 000 fler sysselsatta varje år under resten
            av 90-talet.
          </note>
          <note>
            Göran Persson redogjorde i går för
          </note>
          <note>
            Socialdemokraternas ekonomiska politik och
          </note>
          <note>
            Ingela Thalén i dag för arbetsmarknadspolitiken.
          </note>
          <note>
            Jag vill bara peka på tre viktiga områden helt hastigt.
          </note>
          <note>
            Vi bör enligt min mening samla oss kring några viktiga stora
            nationella projekt. Ett sådant kan vara omställningen för utnyttjande
            av inhemska energikällor. Vi vet att vi långsiktigt måste klara
            den uppgiften. Det ger miljövinster, förbättrar handelsbalansen
            och ökar sysselsättningen. Skogen är i det sammanhanget en resurs.
            I dag är tillväxten av skog mycket större än avverkningen. vi
            har inte råd att avstå från att nyttja den tillväxten.
          </note>
          <note>
            Byggnadsverksamheten är ett annat område som måste upprätthållas
            på en rimlig nivå. Med regeringens politik kommer halva byggnadsarbetarkåren
            snart att vara utslagen. De stora infrastruktursatsningarna som
          </note>
          <note>
            Dennispaketet, Öresundsbron och andra viktiga stora projekt bör
            snarast genomföras. Det vore djupt olyckligt om sådana projekt
            förhalades och kom till stånd under en kommande högkonjunktur.
          </note>
          <note>
            För det tredje är det naturligtvis orimligt att nu tvinga tiotusentals
            anställda i kommuner och landsting ut i arbetslöshet. AMS och
            andra har gjort beräkningar som visar att besparingen för samhället
            är praktiskt taget noll, men det försämrar vården, det försämrar
            omsorgen om barnen, och det leder till en tragisk arbetslöshet.
          </note>
          <note>
            Vi vet ju att Moderaterna hämtar sin förebild bl.a.
          </note>
          <note>
            i Thatchers England. Men min fråga är: Hur i all världen kan
            Centern och Folkpartiet vilja medverka till en sådan samhällsutveckling?
            Är det verkligen den ni vill ha? Eller har ni inte upptäckt i
            vilken riktning Sverige nu går?
          </note>
          <note type="speaker">
            Anf. 51 SIMON LILIEDAHL (nyd):
          </note>
          <note>
            Herr talman! När man som jag kommer ganska långt ner på talarlistan,
            upptäcker man plötsligt att det man ville säga redan har sagts.
            Jag skall ta upp framför allt skillnaden mellan hur stora och
            små företag upplever arbetsrätten. Jag har själv varit i ett större
            företag än de som Ingela Thalén och Sonja
          </note>
          <note>
            Rembo har erfarenhet från. Jag är nu småföretagare och har tio
            anställda.
          </note>
          <note>
            Under gårdagens ekonomiska debatt och i dag har alla pratat sig
            varma för att hjälpa småföretagen med lägre räntor, olika former
            av nya lån, skattelättnader, etc. Alla ställer upp på det. Men
            när frågan kommer upp om en modernisering av lagen om anställningsskydd,
            LAS, finns ingen enighet. Man har grävt ner sig i skyttegravar
            och ger inte med sig. Facket vill inte ändra ett kommatecken.
            Det gäller ju ändå att skaffa nya jobb. därför måste man kunna
            prata med varandra.
          </note>
          <note>
            Det är vi entreprenörer, småföretagare, som skall leta efter
            nya affärsmöjligheter och trygga de anställdas försörjning. Vi
            vill skaffa de nya jobben, nu när storföretagen visat sin oförmåga
            och trots rekordexport inte har kunnat bidra med nyanställningar.
          </note>
          <note>
            Småföretagarnas betydelse kommer i framtiden att öka ytterligare,
            därför att storföretagen icke kommer att kunna bidra med fler
            arbetstillfällen.
          </note>
          <note>
            Utflyttningen från Sverige kommer att fortsätta.
          </note>
          <note>
            Det är högst olyckligt. Redan i dag har vi inom svensk tillverkningsindustri
            ca 10 % fler anställda utomlands än i Sverige. Vi måste vända
            på den trenden. Jag tycker att man skall diskutera olika förslag
            om hur vi skall få tillbaka de svenska företag som har etablerat
            sig utomlands. Jag tycker inte att man har gjort tillräckligt
            i regeringen för det.
          </note>
          <note>
            Det har ofta sagts att LAS inte är något problem för storföretagen
            och att man alltid kan nå resultat.
          </note>
          <note>
            Men det resulterar ofta i kompromisser som gör att såväl stora
            som små företag får betala kraftiga avgångsvederlag. Det träffar
            småföretagen speciellt hårt.
          </note>
          <note>
            Hur agerar vi då som småföretagare i det aktuella arbetsmarknadsläget?
            Vi försöker ta ut så mycket övertid som det går. Den övertid som
            i dag tas ut i Sverige anses motsvara 50 000 jobb. Vi försöker
            undvika nyanställningar. Jag själv och andra har upplevt vad det
            kostar att köpa ut personal som man anser sig inte kunna bibehålla,
            därför att marknader har försvunnit och man inte har någon möjlighet
            att behålla de anställda. Som småföretagare är man därvid inte
            hjälpt av att förhandla med en regional ombudsman, som inte känner
            till företaget och dess problem utan läser lagen innantill.
          </note>
          <note>
            Jag tror att alla är med på att det är en omöjlighet att ha en
            arbetsrättslagstiftning som tillgodoser både stora och små företag.
            Företag som har
          </note>
          <note>
            150 000 anställda, som det företag där jag har varit, och mitt
            eget företag, som har upp emot 10
          </note>
          <note>
            anställda, kan inte lyda under samma lagstiftning.
          </note>
          <note>
            Dessutom finns kommunala företag och kommuner, som har helt andra
            problem.
          </note>
          <note>
            Det lyckligaste hade varit att låta marknaden vara självreglerande.
            Men då det inte är politiskt möjligt, gäller det att finna speciella
            lösningar som hjälper småföretagen, som oftast inte har några
            kollektivavtal eller fackliga förtroendemän. Dessa företag vill
            själva ansvara för sin anställningspolitik, utan facklig inblandning.
            Det är svårt att bestämma var man skall sätta gränsen.
          </note>
          <note>
            Laila Strid-Jansson har talat om en gräns vid 25
          </note>
          <note>
            anställda. Företag med färre än 25 anställda skulle inte omfattas
            av några turordningsregler. Varför 25
          </note>
          <note>
            anställda, kan man fråga sig. I EG-lagstiftningen talas i vissa
            fall om företag med färre än 25
          </note>
          <note>
            anställda. Så är det även i lagen om styrelserepresentation,
            som endast gäller företag med över 25 anställda.
          </note>
          <note>
            Vi i Ny demokrati föreslår att det för företag med fler än 25
            anställda skall lagstiftas att de skall ha en frikvot på 20 %
            i enlighet med vad som föreslagits av en majoritet i Arbetsrättsutredningen.
            Med tanke på det tycker vi att det är mycket märkligt att regeringen
            har fört fram ett eget förslag om att två arbetstagare skall undantas
            från turordningsreglerna. Det gynnar i och för sig de små företag
            som jag representerar. Har man få anställda, är det bra att två
            av dessa kan undantas från turordningen. Men ju större företagen
            är, desto orimligare blir förslaget. Ericsson i
          </note>
          <note>
            Midsommarkransen och Älvsjö har ca 1 200 LO-
          </note>
          <note>
            anslutna i sin turordningskrets. Det är orimligt att endast två
            av dessa skall kunna undantas från turordningsreglerna.
          </note>
          <note>
            Jag beklagar den låsning som finns i diskussionen kring arbetsrätten.
            Jag tyckte mig höra en liten invit i Ingela Thaléns repliker.
            Göran Persson har också tidigare skickat ut vissa positiva signaler.
            Vi har alla samma, allt överskuggande intresse, att se till att
            vi får fler arbetstillfällen. Vi måste emellertid leva med dessa
            entreprenörer. De måste få svängrum och inte tvingas in i ett
            intrikat regelverk. Då låser de in sig, och vi får inga nyanställningar.
          </note>
          <note>
            Avslutningsvis vill jag säga att jag tycker att kollektivavtal
            för småföretag är en bra lösning.
          </note>
          <note>
            Problemet är att det i de flesta företag inte finns över huvud
            taget några arbetstagare som är anslutna till kollektivavtal.
          </note>
          <note type="speaker">
            Anf. 52 INGELA THALÉN (s) replik:
          </note>
          <note>
            Herr talman! Simon Liliedahl säger att han kunde tolka det som
            om det i mina repliker fanns en invit till att diskutera arbetsrätten.
            Det beror på vad
          </note>
          <note>
            Simon Liliedahl menar. Om Simon Liliedahl menar att socialdemokraterna
            har uppfattningen att vi skall ha en modern arbetsrättslig lagstiftning,
            som ger arbetsgivare och arbetstagare lika förutsättningar oavsett
            om de finns i små eller stora företag, är inviten rätt uppfattad.
            Jag tror nämligen inte att man kan ha olika lagstiftning för löntagare
            och företagare i små och stora företag. Däremot är det min mycket
            bestämda uppfattning att man genom avtal skall reglera förhållandet
            på den enskilda arbetsplatsen. Det var därför jag hänvisade till
            att LO vid ett antal tillfällen har lyft fram frågan om småföretagaravtal.
          </note>
          <note>
            När det gäller kollektivavtal på de mindre företagen vill jag
            säga följande. Det är inte ointressant, Simon Liliedahl, att Svenska
            arbetsgivareföreningen och en del andra av arbetsgivarnas organisationer
            i årtionden bokstavligt talat har skrämt skjortan av småföretagarna
            och desinformerat om vad lagstiftningen egentligen betyder, inte
            minst när det gäller tillfällig anställning och provanställning.
            Jag träffar mängder av ägare till mindre företag som har en helt
            osannolik uppfattning om vad lagstiftningen egentligen innebär.
            Den uppfattningen har de fått genom Svenska arbetsgivareföreningen.
            Om vi kan bidra till att skapa kunskap om vad lagstiftningen innebär,
            så att företagarna får en öppnare inställning till att teckna
            avtal, då tror jag att vi har tagit ett steg på vägen, utan att
            för den skull skapa olika regler för anställda i små och stora
            företag.
          </note>
          <note type="speaker">
            Anf. 53 SIMON LILIEDAHL (nyd) replik:
          </note>
          <note>
            Herr talman! Jag vidhåller att det måste finnas möjlighet att
            ha olika regler för små och stora företag. Det är orimligt att
            lagen i vissa delar är skriven för storföretag. Den går inte att
            tillämpa på småföretag. Man upplever det själv när man jobbar
            med det. Jag tycker att man skall se över om man kan göra någon
            åtskillnad.
          </note>
          <note>
            Jag håller med Ingela Thalén om att informationen till småföretagarna
            är bristfällig. De har hört vandringshistorier och är rädda, inte
            bara för vad lagen innebär utan framför allt för hur
          </note>
          <note>
            Arbetsdomstolen tolkar lagen. Den tolkningen går i allmänhet
            ut på att man skall ha specialavtal, som kommer att kosta småföretagaren
            stora pengar.
          </note>
          <note>
            Det är ett område där det behövs klargöranden. Jag tror inte
            att Arbetsdomstolen är så fruktansvärd som man i allmänhet tror.
            Upplysning skulle hjälpa till att skapa förståelse. Trots det
            tror jag att man måste göra åtskillnad mellan storföretag med
          </note>
          <note>
            100 000 anställda och företag med två tre anställda.
          </note>
          <note>
            Det går inte att dra dem över en kam.
          </note>
          <note type="speaker">
            Anf. 54 INGELA THALÉN (s) replik:
          </note>
          <note>
            Herr talman! Det är intressant att diskutera med
          </note>
          <note>
            Simon Liliedahl. Det är helt uppenbart att Simon
          </note>
          <note>
            Liliedahl har erfarenhet från en dagsaktuell verklighet. Skillnaden
            mellan Simon Liliedahl och den politiske företrädare som ansvarar
            för detta i regeringen är himmelsvid, till regeringens politiske
            företrädares nackdel.
          </note>
          <note>
            Att ha olika lagstiftningar när det gäller rättsförhållanden
            tycker jag inte är en god väg att gå. Jag skulle vilja veta på
            vilken punkt Simon
          </note>
          <note>
            Liliedahl anser att lagstiftningen -- nu talar vi om den arbetsrättsliga
            lagstiftningen, inte om avtal, praxis eller tolkningar -- skall
            vara olika om man arbetar i ett stort respektive ett mindre företag.
            Jag har tyvärr ingen mer replik, men jag tar gärna emot en sakupplysning.
          </note>
          <note type="speaker">
            Anf. 55 SIMON LILIEDAHL (nyd) replik:
          </note>
          <note>
            Herr talman! Jag tror att det finns många paragrafer i denna
            lagstiftning där man kan se att det skiljer mellan större företag
            och mindre.
          </note>
          <note>
            Regelverket är för komplicerat.
          </note>
          <note>
            Denna frågeställning är så intressant att vi borde sätta oss
            ned och diskutera den. Jag tror att det finns vägar för detta.
            Vi skall plocka med dem som kommer från verkligheten och inte
            enbart låta politiker och jurister vara med.
          </note>
          <note>
            Arbetsrättsutredningens styrelse består av enbart jurister. Det
            finns för få praktikens män och kvinnor med. Jag tycker att vi
            skall starta en dialog om dessa frågor.
          </note>
          <note type="speaker">
            Anf. 56 KARL-ERIK PERSSON (v):
          </note>
          <note>
            Herr talman! Sonja Rembo kritiserar
          </note>
          <note>
            Socialdemokraterna och Vänsterpartiet för att vi förespråkar
            planhushållning. Jag vet egentligen inte vad hon menar med det.
            Det fick mig i alla fall att tänka på något jag läste i Svenska
            Dagbladet, som framför allt är Moderaternas huvudorgan.
          </note>
          <note>
            Artikelförfattaren heter Stefan Hedlund, och han är professor
            i öststatsforskning. Jag vill citera en del av hans artikel.
          </note>
          <note>
            Han skriver bl.a. så här: ''Nu är det emellertid så, att ''marknadsekonomi'
            är ett begrepp som har ett väl definierat innehåll och inte bör
            reduceras till en klyscha. För att vi skall ha ''marknadsekonomi'
          </note>
          <note>
            krävs framför allt att det finns ett betydande element av legalitet,
            dvs att ekonomiska transaktioner sker inom ramen för ett väl definierat
            och allmänt accepterat juridiskt regelverk. I annat fall är det
            fråga om rövarkapitalism eller kriminalitet.''
          </note>
          <note>
            Frågan är om vi inte kommer att gå den vägen om den borgerliga
            regeringen får fortsätta. Vi går mot en rövarkapitalism där ingenting
            skall styras. Den s.k. marknaden skall helt klara sig själv. Det
            samhället vill jag inte vara med i. Jag kommer att kämpa med all
            kraft emot det.
          </note>
          <note>
            Herr talman! I dag talar alla om att man för att rädda jobben
            och Sveriges ekonomi skall satsa på små och medelstora företag.
            Samtidigt skall man rasera och skära ned den offentliga sektorn.
            Vi från
          </note>
          <note>
            Vänsterpartiet kommer aldrig att ställa upp på att man går den
            vägen.
          </note>
          <note>
            Jag är inte emot att man satsar på små och medelstora företag,
            men man måste ställa sig följande frågor: Vad skall dessa företag
            producera, och för vem? Producerar de för den inhemska marknaden
            eller för exportmarknaden?
          </note>
          <note>
            Om de skall producera för den inhemska marknaden kommer nästa
            fråga: Vem skall köpa det som produceras? Man har samtidigt försämrat
            köpkraften för dem som är sjukskrivna och arbetslösa -- det rör
            sig om ca 1 miljon människor i detta land.
          </note>
          <note>
            Vad kommer då den s.k. marknaden att säga? Vem är marknaden?
            Är det inte dags att tala om vem som är marknaden, så att vi får
            veta det och kan ge den ett ansikte?
          </note>
          <note>
            Regeringen gör ingenting. Marknaden skall klara alla problem.
          </note>
          <note>
            Det konstigaste är, herr talman, att marknaden reagerade när
            Socialdemokraterna hade kongress i
          </note>
          <note>
            Göteborg. I går talades det här i kammaren under den ekonomiska
            debatten om att marknaden kommer att reagera, räntan gå upp och
            kronan falla om inte Ny demokrati bestämmer sig för hur de skall
            ställa sig till vårdnadsbidraget.
          </note>
          <note>
            Om det är på detta sätt, tror jag inte att det är utländska utan
            svenska spekulanter som spekulerar i den svenska ekonomin. Man
            måste sätta ett ansikte på marknaden för att veta hur man skall
            bära sig åt om man skulle vilja styra den. Om man fortsätter att
            låta bli att styra och kontrollera marknaden kommer det att bli
            anarki.
          </note>
          <note>
            Vi måste också ställa krav på en långsiktig sysselsättningspolitik
            och på en industripolitik.
          </note>
          <note>
            Herr talman! Nu skall regeringen kväsa facket. Det har de borgerliga
            debattörerna sagt på flera olika sätt. Det skall man göra för
            att skapa mer arbete.
          </note>
          <note>
            Detta är helt fel. Det kommer inte att leda till flera jobb.
            Facklig kamp har varit en styrka för detta land, både när det
            gäller teknisk utveckling och framåtanda. Om man stryper den,
            går man helt fel.
          </note>
          <note>
            Fackets insatser har bl.a. lett till att man kan vara hemma och
            fira sin femtioårsdag. Med det, herr talman, vill jag gratulera
            finansminister Anne
          </note>
          <note>
            Wibble i efterhand.
          </note>
          <note>
            Jag förstår att den borgerliga regeringen vill ändra på den skyddslagstiftning
            vi har i dag. Men då skall de av moralisk--etiska skäl tala om
            vad det gäller.
          </note>
          <note>
            De gör det inte för att skapa fler jobb, utan av rent ideologiska
            skäl. Det är moraliskt riktigt att tala om vad det gäller. Jag
            tycker att det skulle vara en självklarhet i ett parti som säger
            sig omfatta kristna värderingar.
          </note>
          <note>
            Regeringen har lyckats åstadkomma en pigdebatt.
          </note>
          <note>
            Det har man varit duktig på. Hur kommer det faktum att några
            få får det renare i hemmet att stärka Sveriges ekonomi? För mig
            är detta en gåta.
          </note>
          <note>
            Hans Andersson har långt före mig redovisat att
          </note>
          <note>
            Vänsterpartiet har lagt fram många förslag som däremot skulle
            leda till ökad sysselsättning och till att människor fick varaktiga
            jobb.
          </note>
          <note type="speaker">
            Anf. 57 FREDRIK REINFELDT (m):
          </note>
          <note>
            Herr talman! Först måste jag reagera mot Karl-
          </note>
          <note>
            Erik Perssons användande av Stefan Hedlunds artikel i Svenska
            Dagbladet. Han jämför det som beskrivs där med det som sker i
            Sverige. Det brukar annars vara vänsterpartister som blir arga
            över att det görs jämförelser med det som tidigare var
          </note>
          <note>
            Sovjetunionen.
          </note>
          <note>
            Att hävda att denna rövarkapitalism har någon likhet med de svenska
            systemen tycker jag är att gå väl långt. Det är snarare respekten
            för enskild äganderätt och förståelsen för den fria företagsamheten
            som brister i Ryssland i dag. Det brister inte i de moderata uppfattningarna
            om att marknadsekonomin måste byggas på rättsstatens grund.
          </note>
          <note>
            När jag nu har fått se talarlistan för eftermiddagens debatt
            förstår jag att debatten snart skall övergå från att vara allmänpolitisk
            till att bli de många pamfletternas debatt. Inte mindre än 20
          </note>
          <note>
            socialdemokrater skall efterträda varandra i talarstolen och,
            antar jag, berätta om det elände som de menar att den borgerliga
            regeringen har skapat.
          </note>
          <note>
            Jag tycker som ung moderat riksdagsledamot därför att det finns
            anledning att redan i förväg invända mot den bild man försöker
            skapa.
          </note>
          <note>
            Jag uppskattade att Carl Bildt i partiledardebatten i förra veckan
            talade om hur vi skall skapa nya arbetstillfällen. Han gjorde
            det i varje inlägg från denna talarstol. Det var ett budskap som
            jag önskar att fler unga hade fått höra. Carl Bildt gav, olikt
            många andra i denna talarstol, prov på en insikt om att nya arbetstillfällen
            knappast skapas i detta rum, men att vi däremot kan lägga grunden
            för nya arbetstillfällen. Det kan vi göra genom att få nyföretagandet
            att blomstra och arbetsgivare att våga nyanställa.
          </note>
          <note>
            Dagens unga är i det närmaste helt utestängda från den reguljära
            arbetsmarknaden -- det vet jag rätt mycket om. Jag talar ofta
            med unga människor runt om i landet, och de uttrycker stor förtvivlan
            över detta. De vill inte sitta fast i skapade åtgärder eller vara
            arbetslösa utan komma åt de riktiga arbetstillfällena.
          </note>
          <note>
            Jag har efter ett par år här i riksdagen lärt mig att arbetsmarknaden
            faktiskt är konstruerad för att stänga de unga ute.
          </note>
          <note>
            Vi har valt att satsa på en arbetsrättslig lagstiftning som skyddar
            dem som har arbete men som inte lika väl tillgodoser dem som står
            utanför. Konsekvensen av det blir helt enkelt att de unga har
            en mycket svag anställningstrygghet om ens någon. De slussas runt
            mellan kortvariga beredskapsarbeten.
          </note>
          <note>
            Det är ett ständigt hoppande från det ena till det andra. Det
            gör att ungdomar tappar tilltron till sin egen förmåga att komma
            in på arbetsmarknaden.
          </note>
          <note>
            Georg Andersson nämnde om vikten av att få ett människovärde,
            att känna att man gör nytta.
          </note>
          <note>
            Det är väl bara att ändra på reglerna, säger de unga.
          </note>
          <note>
            Det gäller bara att göra det möjligt för oss att komma in. Men
            så enkelt är det nu inte. Det finns mycket starka krafter i detta
            land, också företrädda i denna plenisal, som aktivt motverkar
            alla ändringar för att faktiskt möjliggöra för unga människor
            att komma in på arbetsmarknaden.
          </note>
          <note>
            Herr talman! Jag kan avslöja att jag har fått brev från Stig
            Malm. Det är nu ingen större hemlighet.
          </note>
          <note>
            Det lär vara så att alla i denna kammare har fått samma brev.
            Det är mycket intressant. Det är det första brev i hela mitt liv
            som jag har fått från Stig
          </note>
          <note>
            Malm, så jag läste det med stort intresse.
          </note>
          <note>
            Där stod bl.a. följande: ''Vi är beredda'' -- och med vi menar
            han LO--''att utan förutfattade meningar delta i en dialog med
            dig och ditt parti det kommande riksdagsåret för att dra vårt
            strå till stacken. Jag hoppas på givande samtal och ett rikt idéutbyte
            under året.''
          </note>
          <note>
            Här kanske vi har öppningen för den nationella samling som Georg
            Andersson talade om. Men jag har också läst Stig Malms anförande
            på den socialdemokratiska partikongressen. Han skickade inte ut
            anförandet tillsammans med brevet. Där var det ett helt annat
            tonläge.
          </note>
          <note>
            Redan i sina hälsningsfraser säger han sig inte vilja tala om
            regeringspartierna eftersom, som han säger: ''I en debatt om framtiden
            skulle det vara att tillmäta dom en alldeles för stor betydelse.''
            Jaså, där fick man inte vara med! Där var det inte någon nationell
            samling.
          </note>
          <note>
            I hans avslutning får vi ännu ett exempel på Stig
          </note>
          <note>
            Malms samarbetsvilja. Han säger: ''Jag vill därför till sist
            avge ett helhjärtat löfte. Partiet kan till 100
          </note>
          <note>
            procent räkna med fackföreningsrörelsen inför nästa val. Våra
            medlemmar behöver en socialdemokratisk regering.''
          </note>
          <note>
            Ja, Stig Malm behöver en socialdemokratisk regering. Det kan
            vi vara alldeles övertygade om.
          </note>
          <note>
            Med en socialdemokratisk regering återkommer det inflytande som
            han och hans företrädare i historien har haft över svensk arbetsmarknadspolitik.
            Men att hans medlemmar, och framför allt de som står utanför arbetsmarknaden,
            skulle gagnas av en socialdemokratisk regering är något mer oklart.
          </note>
          <note>
            Jag tycker att det också i dag visat sig att när exempel på nya
            arbetstillfällen tas upp, när man är villig att pröva nya vägar,
            sägs det nej från denna talarstol. Arbetsrätten har berörts i
            flera inlägg.
          </note>
          <note>
            Där är det totalstopp från både LO och
          </note>
          <note>
            Socialdemokraterna.
          </note>
          <note>
            Pigdebatten har också nämnts. Här har man lyckats skaka upp hela
            den gamla kulturvänstern. Där har man sagt: Vi vill minsann inte
            låta oss bli pigor för överklassen. Nej, men låt bli då! Ta inte
            sådana arbetstillfällen. Det är väl inget problem. Men utestäng
            inte debatten. Säg inte att detta inte är en väg till nya arbetstillfällen.
            Låt framför allt ungdomar själva avgöra om de tycker att detta
            sätt att få arbete är bättre än att gå arbetslösa.
          </note>
          <note>
            Mina vänner: Det är dogmer från gamla tider som styr herrar och
            damer som är litet äldre än jag i den här församligen. Det stänger
            de unga ute från arbetsmarknaden, utan det människovärde som
          </note>
          <note>
            Georg Andersson eftersökte.
          </note>
          <note type="speaker">
            Anf. 58 KARL-ERIK PERSSON (v) replik:
          </note>
          <note>
            Herr talman! När det gäller mitt användande av artikeln i Svenska
            Dagbladet och Fredrik
          </note>
          <note>
            Reinfeldts tolkning får han för min del tycka exakt vad han vill.
            Vi lever trots allt i ett fritt land.
          </note>
          <note>
            Går vi den väg som regeringen förespråkar och tar bort den arbetsskyddslagstiftning
            som vi har i detta land går vi mot en rövarkapitalism. Det är
            min uppfattning, och den står jag för. Jag har varit ute mycket
            hos företag och talat med de fackliga företrädarna. Jag vet också
            att ungdomarna har problem. Men de får det inte bättre för att
            man raserar det man har.
          </note>
          <note>
            När det sedan gäller pigdebatten var det intressant att höra
            att om ungdomarna inte vill ha de jobben skall de få slippa. Det
            var ju väldigt glädjande. Jag hoppas att de fortsättningsvis får
            ersättning. Tar man inte de jobb som den här regeringen aviserat
            att man är tvungen att ta skall man ställas utanför ersättningen.
          </note>
          <note>
            Här lovar nu Fredrik Reinfeldt att de som inte vill ha de här
            jobben fortsättningsvis får a-kassa eller
          </note>
          <note>
            KAS utan att bli utestängda. Det var en glädjande nyhet. De ungdomar
            som inte vill utföra dessa jobb klarar sig. Det var ett glädjande
            besked. Jag hoppas att arbetsmarknadsministern och övriga regeringskolleger
            har samma uppfattning. Jag tvivlar faktiskt på det.
          </note>
          <note type="speaker">
            Anf. 59 FREDRIK REINFELDT (m)
          </note>
          <note>
            replik:
          </note>
          <note>
            Herr talman! Min poäng är, Karl-Erik Persson, att man bör vara
            mycket försiktig när man använder utvecklingen i det forna Sovjetunionen
            för att försöka beskriva förhållanden på svensk arbetsmarknad.
            Det är som att jämföra äpplen och päron.
          </note>
          <note>
            Att kalla det som sker i Ryssland för rövarkapitalism äger säkert
            sin giltighet. Men det gör det just därför att många av de institutioner
            och det tänkande som präglar en öppen västerländsk demokrati saknas
            i det gamla Sovjetunionen. Man är bara i inledningen av att bygga
            upp en rättstradition, en syn på äganderätten och fri företagsamhet,
            som man inte har haft någon gång i historien.
          </note>
          <note>
            Det leder självfallet till en övergångsfas, där man skall lämna
            det gamla kommunistiska tänkandet, som ger konsekvenser som inte
            i alla avseenden är positiva. Men att direkt försöka överföra
            det i svensk debatt är enligt min mening ett billigt knep.
          </note>
          <note>
            När det gäller pigdebatten är min poäng att ungdomarna inte ens
            har ställts inför möjligheten att få säga ja eller nej. Man stoppar
            det redan i denna kammare genom att säga: Detta är inte människovärdiga
            arbetstillfällen. Det passar inte.
          </note>
          <note>
            Visst skall vi tala om att alla ungdomar behövs, men vi skall
            först avgöra vad de behövs för. I denna kammare skall vi tala
            om vad som är riktigt arbete eller inte.
          </note>
          <note>
            Jag tycker att pigdebatten har varit fördummande, eftersom man
            bara talar om den typ av tjänster som utförs i hemmet. Jag ser
            det som en öppning för hela tjänstesektorn. Man pekar på de problem
            som i dag finns att få denna tjänstesektor att växa -- det handlar
            framför allt om skattekilar och brister beträffande avdragsmöjligheter
            -- och få en ny arbetsmarknad att uppstå. Jag konstaterar att
            man säger nej till detta.
          </note>
          <note type="speaker">
            Anf. 60 KARL-ERIK PERSSON (v) replik:
          </note>
          <note>
            Herr talman! Jag avgör själv hur försiktig jag skall vara eller
            inte. Det är mitt privilegium, och det släpper jag inte ifrån
            mig till någon annan, inte ens till en moderat ungdomspolitiker.
          </note>
          <note>
            När det sedan gäller pigdebatten går det redan i dag att få städning
            i hemmen om man vill betala marknadsmässiga priser. Det finns
            firmor som gör detta. Varför kan inte de få fortsätta? Varför
            skall man rasera det som redan finns?
          </note>
          <note>
            Det finns en marknad för detta. Men det här är något helt annat.
            Ni vill gå tillbaka till det gamla, det feodala samhället, med
            denna diskussion och öka klassklyftorna i samhället. Ni hävdar
            att det inte är ideologiskt. Säg i stället öppet och ärligt att
            det är det! Det vore moraliskt riktigt av er i stället för att
            smyga undan och säga att arbetstillfällena ökar, att det blir
            fler jobb, och det är bra för
          </note>
          <note>
            Sveriges ekonomi att några får skiten utanröjd i sina hem.
          </note>
          <note>
            Det hjälper tyvärr inte Sveriges ekonomi eller
          </note>
          <note>
            Sveriges ungdom att få ett fast arbete på arbetsmarknaden. Det
            borde t.o.m. en moderat ungdomspolitiker fatta.
          </note>
          <note type="speaker">
            Anf. 61 FREDRIK REINFELDT (m)
          </note>
          <note>
            replik:
          </note>
          <note>
            Herr talman! Jag är inte sen att använda ideologiska förtecken
            i debatten. Det tycker jag att vi borde göra oftare i svensk politik.
            Men jag vill gärna påpeka att diskussionen om utökningen av den
            privata tjänstesektorn har kommit i gång i ett läge där arbetslösheten
            når tal som vi aldrig tidigare har sett. Då kan man inte längre
            ha attityden att bara gamla arbetstillfällen räknas. Man måste
            ha ett öppet sinne och en öppen diskussion om var nya arbetstillfällen
            kan skapas.
          </note>
          <note>
            Vi har också här i dag nämnt att de gamla sektorerna till mångt
            och mycket är stängda.
          </note>
          <note>
            Industrin rationaliserar och behöver förmodligen ännu färre medarbetare
            i framtiden. Den offentliga sektorn -- som vi lät växa under 70-talet,
            med efterföljande konsekvenser i form av höjt skattetryck och
            ökade offentliga utgifter i detta land -- har också svällt över
            sina breddar. Kvar finns då de privata sektorerna, och kvar finns
            framför allt tjänstesektorn.
          </note>
          <note>
            Att då åtminstone ha en diskussion huruvida man med avdragsmöjligheter
            eller minskade skattekilar kan få in människor i arbete denna
            väg vore någonting positivt. Dessutom sker mycket av detta i det
            svarta i dag, Karl-Erik Persson, dvs. i en svart ekonomi som vi
            har liten kontroll över. Ett sätt att göra svart till vitt vore
            att minska skattekilarna. De gör att människor inte öppet redovisar
            att de kanske har litet hjälp i hemmet eller i andra former av
            tjänster. Det behöver ju inte enbart handla om hemarbete.
          </note>
          <note type="speaker">
            Anf. 62 GEORG ANDERSSON (s) replik:
          </note>
          <note>
            Herr talman! Fredrik Reinfeldt har helt riktigt konstaterat att
            det är många socialdemokrater på talarlistan i dag. Jag har räknat
            till 27
          </note>
          <note>
            socialdemokrater och 2 moderater. Det säger något om engagemanget
            i dessa viktiga frågor. Jag är stolt över att så många socialdemokrater
            tar till orda i den här viktiga debatten.
          </note>
          <note>
            Sedan påstår Fredrik Reinfeldt att Carl Bildt ägnade lång tid
            i en tidigare debatt åt att tala om hur man skulle skaffa fler
            arbetstillfällen. Dess värre har han inte varit särskilt lyckosam
            när det gäller den praktiska politiken. Det är ju han som har
            makten nu. Då behöver han inte bara stå här och tala om hur det
            skall bli, utan då kan han ju göra det också. Men dess värre pekar
            allt på att arbetslösheten ökar under den närmaste tiden, trots
            alla tal av Carl Bildt.
          </note>
          <note>
            Om det skulle bli fler arbetstillfällen skulle ju
          </note>
          <note>
            Fredrik Reinfeldt inte behöva fly till en enda arbetslagstiftning
            för att få in ungdomar på arbetsmarknaden. Här kommer litet av
            bockfoten fram. Fredrik Reinfeldt beskriver det som att man med
            hjälp av en uppluckring av arbetslagstiftningen skall få in de
            unga på arbetsmarknaden på de äldres bekostnad. De skall bli lättare
            att sparka dem som redan är i arbete för att bereda plats åt de
            unga, men det innebär ju inte att det blir flera jobb.
          </note>
          <note>
            Däremot blir det motsättningar på arbetsmarknaden, och det är
            djupt tragisk.
          </note>
          <note>
            Slutligen har Fredrik Reinfeldt litet polemik med
          </note>
          <note>
            Stig Malm. Han är ju inte närvarande här, och moderaterna var
            dess bättre inte närvarande på vår partikongress. Därför blev
            det ganska vettiga beslut där.
          </note>
          <note>
            När det gäller framtiden klarar sig säkert Stig Malm personligen
            ekonomiskt även om det blir en fortsatt borgerlig regering. Men
            för Stig Malms LO-
          </note>
          <note>
            medlemmars skull behövs det en annan regering som kan skapa flera
            jobb. Det är vad det handlar om.
          </note>
          <note type="speaker">
            Anf. 63 FREDRIK REINFELDT (m)
          </note>
          <note>
            replik:
          </note>
          <note>
            Herr talman! Låt mig först säga till Georg
          </note>
          <note>
            Andersson att det är riktigt att Stig Malm inte är närvarande
            här. Ibland tror jag många svenskar tycker att det är konstigt.
            Han framträder alltid som om han hade mycket stort inflytande
            över det som sker i denna riksdag, speciellt under tidigare socialdemokratiska
            regeringar.
          </note>
          <note>
            Jag anmärker mot att han i ett läge skickar brev till alla riksdagsledamöter
            och säger sig vilja ha en öppen dialog och den nationella samling
            som också
          </note>
          <note>
            Georg Andersson talade sig varm för i sitt huvudanförande och
            sedan inför partikamraterna i
          </note>
          <note>
            Göteborg har en helt annan inställning. Det är den typen av spel
            för gallerierna som jag tror skapar en klyfta och en distans till
            de folkvalda, de som bestämmer i det här landet. De säger en sak
            menar en helt annan.
          </note>
          <note>
            Stig Malm menar ju inte alls att han vill ha en öppen och frän
            dialog. Han vet nog vad han vill. Han vill tydligen t.o.m. köpa
            sig till en socialdemokratisk regering. I hans hundraprocentiga
            löfte läser jag inte bara in att ni skall få en klapp på axeln.
            Hade någon annan organisation i Sverige uppträtt som
          </note>
          <note>
            Stig Malm gjorde på den socialdemokratiska kongressen och sagt
            just detta på t.ex moderaternas partistämma, hade ni talat om
            att hela demokratin var i gungning. Jag tycker att det är ett
            konstigt tidsdokument att en ledare för en så pass viktig organisation
            kan säga som han gjorde och utlova det stödet.
          </note>
          <note>
            Sedan säger Georg Andersson att jag inte skall fly till arbetsrätten.
            Jag vill påpeka -- och det gör jag särskilt som ung riksdagsledamot
            -- att jag tycker att det är ganska smaklöst att arbetsrätten
            blir direkt ungdomsfientlig till sin karaktär. Den skyddar dem
            som är inne på arbetsmarknaden, men den gör att det blir svårare
            att komma in för dem som står utanför, framför allt landets unga.
            Det må ha varit fullgott när landet hade full sysselsättning.
          </note>
          <note>
            Jag tror att det är detta man haft framför sig när man skapade
            denna arbetsrätt. Men i ett läge där väldigt många unga står utanför
            arbetsmarknaden blir detta ett effektivt sätt att låsa dörren.
            Det skapar stor förtvivlan hos många unga som bara kommer in på
            skapade åtgärder. Kan man då via arbetsrätten hitta vägar att
            öppna möjligheter för nya arbetstillfällen, tycker jag att det
            är en välkommen väg att gå. Att bara blankt säga nej innan vi
            ens har hunnit få papperen på bordet, som socialdemokraterna och
            LO gjorde i ett gemensamt pressmeddelande, är att gå händelserna
            i förväg och visa vilken inställning man egentligen har till att
            försöka få fler att komma in på arbetsmarknaden.
          </note>
          <note type="speaker">
            Anf. 64 GEORG ANDERSSON (s) replik:
          </note>
          <note>
            Herr talman! När nu Stig Malm har inbjudit Fredrik
          </note>
          <note>
            Reinfeldt och andra till en öppen dialog tycker jag att han skall
            ta tillvara möjligheten att föra diskussionen med honom där han
            är. Han är icke här just nu.
          </note>
          <note>
            Nu diskuterar vi regeringspartierna och oppositionen emellan.
            Då vore det intressant att höra mera om regeringens beredvillighet
            till en dialog. Vi hade en överenskommelse för ett år sedan om
            att förändringar i arbetsrätten inte skulle ske utan att det hade
            skett ett förtroendefullt meningsutbyte och samråd mellan oppositionen
            och regeringen. Det har inte kommit till stånd på det sätt som
            var avsett. Det är ett mycket allvarligt övergrepp mot den krisöverenskommelse
            som har träffats. Då är det inte konstigt att vi reagerar ganska
            kraftigt när regeringen ensidigt, i SAF:s ledband, lägger fram
            förslag som innebär viktiga ingripanden i arbetsrätten.
          </note>
          <note>
            Fredrik Reinfeldt vill tydligen driva en ungdomskampanj för flera
            jobb genom att ungdomar skall få ta den äldre arbetskraftens arbeten.
            Frågan är nu om han vill bekänna färg. Är förändringen i arbetsrätten
            till för att ni tror att det blir flera jobb? Eller är det så
            att ni ungdomar inom
          </note>
          <note>
            MUF och andra organisationer räknar med att kunna spränga er
            in på arbetsmarknaden på bekostnad av dem som redan är i arbete?
            I så fall är ni beredda att ställa till med en mycket allvarlig
            konfrontation.
          </note>
          <note>
            Detta med arbetsrätten är naturligtvis en ideologisk fråga. Jag
            har SAF:s tidning i min hand. Det finns en ledare där om återtågets
            hjältar. Där talar man om den oerhörda snedbalansen på svensk
            arbetsmarknad till de fackliga organisationernas fördel. Man har
            en bild där man ser hur fackpamparna och byråkraterna drivs på
            flykten.
          </note>
          <note>
            Ensam på fältet står företagaren själv. Det är väl en ganska
            avslöjande bild av vilken utveckling man ser framför sig på arbetslivets
            område.
          </note>
          <note>
            Vi bekämpar naturligvis en sådan utveckling till förmån för en
            balans mellan arbetstagare och företagare när det gäller inflytande
            och samverkan på arbetslivets område.
          </note>
          <note type="speaker">
            Anf. 65 FREDRIK REINFELDT (m)
          </note>
          <note>
            replik:
          </note>
          <note>
            Herr talman! Georg Andersson vill ha besked om jag är beredd
            att gå i spetsen för en politik eller en inriktning som skulle
            leda till en hård konfrontation mellan generationerna. Min poäng
            är att vi har den redan i dag. Den är mycket effektivt riktad
            mot de unga. Det beror på att vi har en arbetsrätt som stänger
            inne och gynnar dem som finns på arbetsmarknaden och stänger ute
            dem som försöker komma in.
          </note>
          <note>
            Jag tror inte att det ena behöver ge det andra. Jag tror inte
            att man måste ta in unga genom att slå ut gamla. Det stora övertidsuttaget
            har ju nämnts i debatten i dag. Jag tror att det finns en rädsla
            hos arbetsgivare för att våga satsa på nyanställningar.
          </note>
          <note>
            Alla som har följt småföretagarutvecklingen vet ju att det finns
            tillväxtfaser i ett litet företags historia där man ställs inför
            det svåra beslutet om man skall gå från att vara ensam till att
            bli flera eller från att vara en liten grupp till att bli 20--25
            personer.
          </note>
          <note>
            Inför varje sådant beslut kommer den här typen av diskussioner
            och kalkyler in. Lönar det sig, och vågar vi nyanställa? Jag tror
            att det många gånger utfaller till nackdel för att nyanställa.
            Man försöker fortsätta genom att jobba övertid och satsa mer tid
            själv. Man vågar inte nyanställa. Jag tror att arbetsrätten är
            en framkomlig väg för att komma till rätta med detta.
          </note>
          <note>
            Om jag själv fick prioritera skulle jag sätta skattetryckets
            betydelse ovanför arbetsrättens när det gäller att skapa arbetstillfällen
            i det här landet på lång sikt. Jag tror att det höga skattetrycket,
            som driver svenska företag ur landet och som gör att vi inte klarar
            den internationella konkurrensen, har en större betydelse än arbetsrätten.
            Man jag tror att även arbetsrätten kan påverka i ett kortare perspektiv.
          </note>
          <note type="speaker">
            Anf. 66 STEN ÖSTLUND (s):
          </note>
          <note>
            Herr talman! Arbetsrätten har ju berörts i många anföranden här
            i dag. Jag skall använda mina minuter till att något belysa det
            målmedvetna moderatledda och SAF-ledda avrustningsarbete som pågår
            på arbetslivsområdet när det gäller löntagarnas rättigheter och
            villkor. Redan nu, innan de förslag som är aktuella har behandlats,
            har betydande beslut tagits. Låt mig ge en rubrikmässig redovisning.
          </note>
          <note>
            Skadestånden vid olovliga konflikter tiodubblades per omgående
            av den nya regeringen efter 1991 års val.
          </note>
          <note>
            A-kasseavgifterna fördubblades, också i stort sett per omgående.
          </note>
          <note>
            Arbetsförmedlingslagen ändrades så att privat arbetsförmedling
            tilläts. Uthyrning av arbetskraft släpptes helt fri, utan lagbegränsningar.
            När det beslutet togs fanns en spärr kvar, nämligen fackens vetorätt.
            I en lagrådsremiss föreslås nu att den skall upphävas.
          </note>
          <note>
            Företagshälsovården eroderas.
          </note>
          <note>
            Passivitet råder från regeringen på arbetsmiljöns område.
          </note>
          <note>
            De s.k. MBL-medlen dras helt in liksom anslagen till fackens
            utbildningsverksamhet, vilket omöjliggör eller försämrar fackens
            möjligheter till utbildning bland medlemmarna.
          </note>
          <note>
            Möjlighet till kollektiva studiemedelsansökningar stoppas, i
            samma syfte.
          </note>
          <note>
            Lönegarantin sätts så lågt att vanliga löntagare inte får sina
            lönefordringar skyddade, då företag går i konkurs.
          </note>
          <note>
            I utredningsväg kan nämnas förslagen i
          </note>
          <note>
            Arbetsrättskommitténs första delbetänkande. Mera är på gång,
            och vi känner de förslagen väl.
          </note>
          <note>
            Utredning pågår om ledighetslagstiftningen och om den s.k. lex
            Britannia. Det är i denna miljö som regeringens lagrådsremiss
            om arbetsrätten och arbetslöshetsförsäkringen skall ses, förslag
            som enligt regeringen skall behandlas och träda i kraft någon
            gång vid årsskiftet.
          </note>
          <note>
            Det arbete som den socialdemokratiska regeringen inledde, särskilt
            efter Miljökommissionens förslag, demoleras nu effektivt. De sista
            resterna av förra höstens krisuppgörelser körs över, inte minst
            genom förslaget på a-kassans område.
          </note>
          <note>
            Våra idéer om det goda arbetet och om betydelsen av de anställdas
            trygghet i anställningen och rätten till inflytande på det egna
            arbetet för engagemang och utveckling i samverkan sopas undan.
            Nu är det
          </note>
          <note>
            SAF:s, Industriförbundets och Företagarnas
          </note>
          <note>
            Riksorganisations program som genomförs punkt för punkt. Man
            kan se hur regeringen målmedvetet arbetar för att följa upp deras
            program.
          </note>
          <note>
            Vi socialdemokrater måste i regeringsställning ta hänsyn till
            såväl löntagarnas berättigade intressen som företagandets villkor.
            Den borgerliga majoritet som vi nu har i riksdag och regering
            gynnar ensidigt -- eller tror sig gynna --
          </note>
          <note>
            arbetsgivarintressena. Det är en konfrontationspolitik som vi
            aldrig tidigare upplevt i vårt land och som hämtat sina förebilder
            i
          </note>
          <note>
            Thatchers England.
          </note>
          <note>
            I detta arbete utsätts de fackliga organisationerna systematiskt
            för rena förtalskampanjer. Det gäller att misskreditera dem, inte
            minst inom deras egen medlemskrets och inför den allmänna opinionen.
          </note>
          <note>
            Det gäller organisationer som historiskt mer än de flesta andra
            har visat ett samhällsansvar i vårt land.
          </note>
          <note>
            De har gjort det ända in i nutiden och kommer att göra det även
            i framtiden. Det kan belysas inte minst med Rehnbergavtalet och
            de ansvarsfulla avtal som därefter har tecknats på svensk arbetsmarknad.
          </note>
          <note>
            Dessa kampanjer förs från denna talarstol, och vi har hört återklangen
            från dem i dag. De bedrivs med borgerliga medel och med SAF-tidningen
            och ungmoderaterna i spetsen.
          </note>
          <note>
            Herr talman! Vad det handlar om är att ta ifrån människorna tron
            på att de gemensamt och solidariskt kan åstadkomma något i arbetsliv
            och i samhälle. Endast så kan nyliberalismen segra.
          </note>
          <note>
            Ändå är det tydligen viktigt att börja med de unga, särskilt
            med tanke på att det är de som först och hårdast drabbas av den
            politik som nu förs, inte minst på arbetslivets område.
          </note>
          <note>
            Fredrik Reinfeldt och MUF deltar som nyliberalismens avantgardister
            i detta raseringsarbete bland de unga. Det är alldeles uppenbart
            att det budskap som man där sprider är att om man lyckas genomföra
            förändringar i arbetsrätten, skulle det gynna de unga. Jag förmodar
            att man då inte ens talar om att detta kommer att gå ut över de
            äldre som har anställning i företagen. Det är ett budskap som
            skapar misstro.
          </note>
          <note>
            De förslag på arbetsmarknadsutskottets område som nu förbereds
            och som skall framläggas i enskilda propositioner i höst avseende
            arbetsrätten och a-kassan är rena utmaningar mot löntagarna.
          </note>
          <note>
            Vi kommer att i allt väsentligt avvisa förslagen och lägga fram
            alternativa förslag när det gäller akassan och dess finansiering.
            Herr talman! Det finns andra lösningar, Vi socialdemokrater skall
            redovisa dessa och stå för dem.
          </note>
          <note type="speaker">
            Anf. 67 SIGGE GODIN (fp):
          </note>
          <note>
            Herr talman! Jag skall hålla mig till mera regionala frågor,
            eftersom Elver Jonsson tidigare här i dag har belyst sysselsättningsfrågorna.
          </note>
          <note>
            Under en följd av år har Folkpartiet liberalerna krävt att regionalpolitiken
            i högre grad måste rikta sig mot mindre företag. I dag erkänner
            alla partier att det är i de små företagen som de nya jobben finns
            att få.
          </note>
          <note>
            En viss anda som stimulerar egna initiativ och eget företagande
            är ofta förhärskande på de orter där småföretagen har särskild
            grogrund. En sådan anda kan inte kommenderas fram på central nivå,
            utan den måste växa fram underifrån.
          </note>
          <note>
            Statens uppgift blir då att underlätta framväxten av nya företag
            och stimulera kreativa miljöer. För att detta skall vara möjligt
            krävs ett väl utbyggt utbildningsväsende och stora satsningar
            på infrastruktur.
          </note>
          <note>
            Herr talman! I dag brottas vi med efterkrigstidens största arbetslöshet.
            Den fördelar sig över hela vårt land, och det krävs ett långsiktigt
            och tålmodigt arbete för att komma till rätta med såväl lågkonjunkturen
            som arbetslösheten.
          </note>
          <note>
            I dag görs mycket stora ansträngningar för att komma till rätta
            med statens ekonomi, pressa ner budgetunderskottet, sänka räntorna
            och stimulera investeringarna i främst småföretagen.
          </note>
          <note>
            Mycket görs för att förbättra infrastrukturen. Det repareras
            och byggs nytt på stora delar av vårt vägnät. Snabbtågslinjerna
            byggs ut och järnvägsnätet upprustas för att möta inte bara dagens
            utan också morgondagens behov.
          </note>
          <note>
            Regeringen satsar stora belopp på att bygga ut högskolorna och
            öka forskningen. Förutsättningar skapas för att även de små och
            medelstora högskolorna skall fungera som en motor i den regionala
            utvecklingen.
          </note>
          <note>
            Vad behöver företagen för att våga satsa på framtiden, för att
            våga investera, expandera och ge människor arbete? Jo, de behöver
            en framtidstro, en tro på att politikerna skall skapa de förutsättningar
            som behövs för nya investeringar och utveckling av näringslivet.
          </note>
          <note>
            Herr talman! Sverige lider i dag av den spekulationsekonomi som
            härjade under 80-talet.
          </note>
          <note>
            Bankkrisen har medfört att det inte längre är möjligt för den
            lille företagaren att låna till lönsamma projekt. Bankerna gör
            allt de kan för att återhämta sig, samtidigt som de blivit så
            försiktiga att de inte längre tror på småföretagens förmåga att
            utvecklas.
          </note>
          <note>
            Regeringens politik ger låga räntor, vilket gör det möjligt att
            klara de investeringar som behövs för att möta de förbättrade
            konjunkturer som är på väg.
          </note>
          <note>
            För att råda bot på svårigheterna att låna riskvilligt kapital
            rustas utvecklingsfonderna upp. De får en stramare organisation,
            som förhoppningsvis också skall få mer kvalificerade styrelser.
          </note>
          <note>
            Är det då inga problem ute i regionerna? Självklart har inte
            glesbygden och regionalpolitiskt utsatta områden klarat sig undan
            lågkonjunkturen.
          </note>
          <note>
            Lågkonjunkturen och kapitalbristen slår hårdast mot företagen
            i glesbygden.
          </note>
          <note>
            Visst behövs fortsatta satsningar på upprustning av våra vägar,
            inte minst på inlandsvägarna, för att få fram skogsråvara, som
            Georg Andersson var inne på, och för att långpendlare skall ha
            drägliga vägar till och från sitt arbete.
          </note>
          <note>
            Visst behöver utbildningen och forskningen ytterligare förstärkas
            ute i regionerna. Skall även de små och medelstora företagen klara
            den internationella konkurrensen krävs kompetenshöjningar i småföretagen.
            Där kan högskolorna vara en motor i utvecklingen.
          </note>
          <note>
            Men företagarna frågar också efter om regering och riksdag kan
            klara ekonomin, så att den låga räntan blir långsiktigt bestående
            och så att de vågar investera.
          </note>
          <note>
            Herr talman! Här handlar det om de politiska partiernas trovärdighet.
            Vart leder den socialdemokratiska överbudspolitiken? Jo, mot en
            orolig penningmarknad, som driver upp räntan i stället för att
            sänka den.
          </note>
          <note>
            Vilken trovärdighet skapar socialdemokraterna?
          </note>
          <note>
            Den ena veckan talar Ingvar Carlsson och Göran
          </note>
          <note>
            Persson om att förändringar i arbetsrätten skall göras som förbättrar
            förutsättningarna för de små företagen. Strax därefter tar de
            tillbaka förslaget;
          </note>
          <note>
            åtgärder i arbetsrätten skall göras, men inte nu och inte som
            regeringen föreslår. Vilken trovärdighet ger detta, herr talman?
          </note>
          <note>
            Vilken trovärdighet ger socialdemokraternas överbudspolitik när
            det gäller infrastruktursatsningarna? Under socialdemokraternas
            regeringsinnehav var infrastruktursatsningar inget prioriterat
            område.
          </note>
          <note>
            Varför då denna överbudspolitik i dag?
          </note>
          <note>
            Herr talman! Gemensamma tag behövs för att vi skall kunna föra
            en ansvarsfull ekonomisk politik som gör att näringsliv och företagare
            återfår framtidstron. När det finns en gemensam uppfattning bland
            partierna om att arbetslösheten endast kan minskas genom en utvecklad
            småföretagsamhet och förbättrade villkor för dessa, varför visar
            inte oppositionen också i praktisk handling att de är beredda
            att undanröja de hinder som finns i dag?
          </note>
          <note>
            LAS måste ändras för att småföretagen skall våga anställa. Räntan
            måste hållas låg för att investeringar i nya verksamheter skall
            komma till.
          </note>
          <note>
            Den nya småföretagsbeskattningen måste fullföljas för att flera
            människor skall våga satsa på egenföretagande. Alla dessa frågor
            är viktiga för hela landet och inte minst för de människor som
            bor och verkar i våra glesbygder.
          </note>
          <note>
            Herr talman! Jag vill avsluta med en fråga till framför allt
            Georg Andersson. Hur är det när ni säger att arbetsmarknads- och
            regionalpolitiken är misslyckad -- har ni ingen del i misslyckandet?
            Är det bara en konfrontation ni är ute efter?
          </note>
          <note>
            Georg Andersson! Vad betyder detta med att ta till vara skogens
            resurser? Hur skall man ta till vara dem? Jag skulle gärna vilja
            har ett konkret svar på det.
          </note>
          <note>
            Georg Andersson frågade hur Folkpartiet kan medverka till denna
            politik. Vi försöker undanröja den spekulationspolitik som ni
            hade del i på 80-
          </note>
          <note>
            talet. Vi försöker lindra oron hos småföretagarna och rätta till
            bristerna i infrastrukturerna; det som var brister redan under
            80-talet. Det är ett stort jobb, Georg Andersson, för att kunna
            skapa sysselsättning och nyföretagande.
          </note>
          <note type="speaker">
            Anf. 68 GEORG ANDERSSON (s) replik:
          </note>
          <note>
            Herr talman! Det kom en rad frågor här. Jag fick nästan intrycket
            av att Sigge Godin ville att vi skulle tycka synd om regeringen,
            som har så hemskt mycket att göra efter den socialdemokratiska
            regeringstiden. Han undrar om vi inte har någon del i problemet.
            Om man får tro den borgerliga förkunnelsen, så beror allting enbart
            på våra misslyckanden under 80-talet.
          </note>
          <note>
            Den avregleringsvåg som nu går över landet i olika hänseenden
            -- infrastrukturverken, som Vattenfall, osv. -- är ett stort hot
            mot regionalpolitiken, och det är den borgerliga regeringen som
            nu har iscensatt dessa insatser. Den avregleringsvågen tar vi
            inget ansvar för. Den får ni borgerliga regionalpolitiker försöka
            hejda om ni inser faran.
          </note>
          <note>
            Spekulationspolitiken var naturligvis ett stort problem. Men
            den ena efter den andra av de borgerliga talarna här bröstar sig
            och säger att den var ett socialdemokratiskt missgrepp. Jag rekommenderar
            er att läsa Björn Elmbrandts bok.
          </note>
          <note>
            Den och många andra dokument kan visa vilken del i utvecklingen
            de borgerliga hade. Ni kritiserade oss för att vi inte gick snabbare
            fram med valutaavreglering och annat, som ju skapade problemen.
            När vi försökte stoppa överhettningen i februari 1990 fällde ni
            den socialdemokratiska regeringen.
          </note>
          <note>
            Nu solar sig Sigge Godin och andra i de insatser som görs för
            att rusta upp vägar och järnvägar. Men de är ju helt och hållet
            en frukt av de insatser som vi påbörjade under den socialdemokratiska
            tiden. Ni har egentligen inte tillfört något nytt alls.
          </note>
          <note>
            I stället var det vi som i krisuppgörelsen i fjol höst pressade
            fram en överenskommelse om extra satsningar på dessa områden.
            Det är väl snart det enda som finns kvar av den uppgörelsen.
          </note>
          <note type="speaker">
            Anf. 69 SIGGE GODIN (fp) replik:
          </note>
          <note>
            Herr talman! Om jag hade haft tid i mitt anförande skulle jag
            ha sagt att hela den här debatten naturligvis handlar om människorna
            och deras villkor, om hur de skall kunna få ett fast arbete och
            framtidstro. Det är väl egentligen det enda Georg
          </note>
          <note>
            Andersson och jag kan vara överens om.
          </note>
          <note>
            Se på den överbudspolitik ni sysslade med i fråga om infrastrukturen!
            Det är klart att det finns mycket som skall göras, men allt detta
            skall betalas,
          </note>
          <note>
            Georg Andersson. Det skall betalas av ett samhälle som lider
            av den 80-talsspekulation, som ni i alla fall hade huvudansvaret
            för att rätta till. Ni hade ju regeringsmakten.
          </note>
          <note>
            Låt oss hålla oss till regionalpolitiken. Ingela Thalén brukar
            säga att hon vill ha en rättvis regionalpolitik.
          </note>
          <note>
            Hon har skrivit en del artiklar, som Georg
          </note>
          <note>
            Andersson och flera personer i andra delar av landet har opponerat
            sig emot.
          </note>
          <note>
            Min fråga till Georg Anderson blir: Vad är det socialdemokratin
            vill egentligen? Hur skall regionalpolitiken se ut? Är det Ingela
            Thaléns regionalpolitik ni skall ha? Eller är det Georg
          </note>
          <note>
            Anderssons, eller skogslänens? Det vore bra om ni kunde tala
            om hur det skall vara, så att vi vet vad vi skall fundera över
            och debattera med er om.
          </note>
          <note>
            Det är ju ekonomin som styr hela vårt samhälle,
          </note>
          <note>
            Georg Andersson, och den måste rättas till. Men ni talar hela
            tiden om att det behöver göras vissa saker, men inte nu och inte
            som den här regeringen säger, utan på något annat sätt som skall
            konkretiseras någon annan gång.
          </note>
          <note>
            Det är ungefär som Georg Anderssons syn på skogen; att den är
            så viktig. Berätta för oss hur vi skall kunna använda skogen,
            hur vi skall få fram den när vägarna är undermånliga efter årtionden
            av socialdemokratiskt styre! Det är detta vi behöver klara ut,
            förutom frågan om hur ni har hanterat de små skogsbrukarna under
            årens lopp. Det är också något som måste rättas till.
          </note>
          <note>
            Man funderar vidare på hur ni socialdemokrater skall klara ekonomin.
            Ni måste vara med och betala. Ni måste vara med och spara. Och
            det är ju de sociala avgifterna vi skall spara på. Ni har, precis
            som Georg Andersson i sitt anförande, hela tiden bekrivit saker
            och ting kort, rakt och enkelt. Men hur och när sakerna skall
            ske, det säger ni inte.
          </note>
          <note>
            Om arbetskadeförsäkringen sade ni: Visst måste man göra något
            åt den, men inte nu utan senare.
          </note>
          <note>
            Detta trots att den fonden hade miljarder i underskott. Så är
            det på område efter område. Det finns alltså problem. Ni måste
            konkret tala om hur det här skall redas ut, så att vi får en stabil
            ekonomi.
          </note>
          <note>
            Det är det Sverige behöver.
          </note>
          <note type="speaker">
            Anf. 70 GEORG ANDERSSON (s) replik:
          </note>
          <note>
            Herr talman! Detta är en mycket märklig situation.
          </note>
          <note>
            En företrädare för regeringspartierna står upp och vädjar till
            mig att jag skall tala om hur vi skall reda ut de ekonomiska problemen,
            hur vi skall få fart på sysselsättningen och klara regionalpolitiken.
          </note>
          <note>
            Regeringen har ju ett ansvar! Regeringen har ställt till det
            -- ganska ordentligt.
          </note>
          <note>
            Ni får försöka reda upp det här eller också avgå. Vi är naturligvis
            beredda att ta över vilken dag som helst, till skillnad från er
            när vi avgick 1990. Då sprang ni i de borgerliga partierna och
            gömde er på var sitt håll.
          </note>
          <note>
            Vad jag konkret vill peka på när det gäller skogen är att vi
            måste utveckla metoder för att tillvarata skogsråvaran för energiförsörjningen,
            framför allt klenvirket. Det finns intressanta idéer, inte minst
            i mitt hemlän, och det gäller att vi får en nationell satsning
            på detta.
          </note>
          <note>
            Regeringen måste se till det -- ni har ju fortfarande makten,
            tyvärr. Ni måste göra en insats och se till att vi samlar resurser
            för att utveckla metoderna att utnyttja skogsråvaran på ett alternativt
            sätt i energiproduktionen.
          </note>
          <note>
            Arbetslösheten är ju det övergripande problemet.
          </note>
          <note>
            Det kostar miljardbelopp; tre, fyra miljarder per månad i kontantstöd.
            En stor del av de pengarna måste användas till aktiva insatser.
            Vi har gång på gång krävt sådana, ganska konkreta åtgärder. Det
            är bara att gå till dokumenten och se efter.
          </note>
          <note>
            När det gäller infrastrukturen anklagas vi å ena sidan för att
            ha lagt överbud och för att vilja satsa för mycket, å andra sidan
            för försummelsen att inte ha gjort tillräckligt. Jag upprepar:
            Det som den borgerliga regeringen nu gör och skryter med är huvudsakligen
            ett förverkligande av de beslut som den socialdemokratiska regeringen
            fattade redan på sin tid.
          </note>
          <note>
            Jag hävdar slutligen att de två stora hoten mot regionalpolitiken
            är den avregleringsvåg som nu går över landet, i kraft av regeringens
            dogmatiska och ideologiska politik, och den skenande arbetslösheten.
          </note>
          <note>
            För övrigt får vi väl i den referensgrupp som vi är kallade att
            ingå i diskutera och försöka komma fram till om det finns några
            nya idéer att tillföra i det långsiktiga regionalpolitiska arbetet.
          </note>
          <note type="speaker">
            Anf. 71 SIGGE GODIN (fp) replik:
          </note>
          <note>
            Herr talman! Georg Andersson uttrycker sig som om han inte förstår
            vad det handlar om, trots att han t.o.m. har varit statsråd. Det
            stora oppositionspartiet Socialdemokraterna säger sig vilja ta
            över regeringsmakten -- helst i dag, men med den verkliga ambitionen
            att göra det efter nästa val -- och det spelar naturligtvis en
            roll hur ni beter er i den politiska debatten och om ni är beredda
            att ta ansvar.
          </note>
          <note>
            Låt oss ta oron i småföretagen som exempel. De behöver anställa
            människor och utveckla, men ni säger nej till förändringar av
            LAS. Carlsson och
          </note>
          <note>
            Persson säger att de visst skall fixa det här när de är hos småföretagarna,
            men när de sedan träffar LO
          </note>
          <note>
            och facket får de inte uträtta detta, därför att det skall inte
            göras några förändringar. Vilken situation skapar det?
          </note>
          <note>
            Vidare skapar ni överbudspolitik när ni inte talar om hur ni
            skall betala sådant som infrastruktur --
          </note>
          <note>
            pengarna skall bara lånas och betalas tillbaka av kommande generationer.
            Det påverkar naturligtvis räntan i vårt land. Det är också avgörande
            för om det kommer att göras några insatser i företagen och kan
            skapas nya jobb.
          </note>
          <note>
            Jag blir litet överraskad över det Georg Andersson säger om skogen.
            Vi kan ha samma uppfattning om att skogen måste tas till vara
            som en värdefull resurs, men det är nypåkommet att ta upp den
            frågan nu utan att ha klart för sig hur det hela skall gå till.
          </note>
          <note>
            Det är klart att avregleringen av infrastrukturen,
          </note>
          <note>
            Posten, SJ och flera av de statliga verksamheterna, är ett bekymmer
            och att vi måste hantera det. Jag kanske i den beredning som vi
            båda sitter i kan få inbjuda Georg Andersson till en diskussion
            om att vi verkligen skall bry oss om att försöka hitta en bra
            lösning. Det är värdefullt att regionerna har samma service som
            tätorterna och att vi kan komma överens om det. Vi skall inte
            skapa nya blockeringar, som ytterligare försvårar för företagen
            ute i regionerna att våga satsa och tro på framtiden.
          </note>
          <note>
            Det handlar mycket om vad vi säger i den här lokalen. Jag kan
            erkänna att det i och för sig handlar mycket om vilka förslag
            som den sittande regeringen lägger fram, men det handlar också
            om vad vi säger och gör här och om vad det stora oppositionspartiet
            säger.
          </note>
          <note>
            Det kan vara intressant att höra vad de 27 talare som kommer
            upp efter mig har att säga. Vilka visioner har ni om framtiden?
            På vilket sätt tycker ni att vi skall betala det vi kostar på
            oss i samhället, så att vi kan få en låg ränta och de nya jobben,
            som vi alla är helt överens om att vi måste skapa, framför allt
            för de människor som lider av att inte ha ett fast och riktigt
            arbete?
          </note>
          <note type="speaker">
            Anf. 72 MARIANNE ANDERSSON (c):
          </note>
          <note>
            Herr talman! Jag skall först kommentera Sten
          </note>
          <note>
            Östlunds anförande. Han sade att fackliga organisationer utsätts
            för förtalskampanjer. Ja, det förekommer en del sådana, men de
            riktas minst lika mycket mot företagarna och mot regeringens politik,
            och de innehåller samma överdrifter. Det är olyckligt.
          </note>
          <note>
            Ett bra arbetsliv och en framgångsrik arbetsmarknad bygger på
            samarbete och samförstånd mellan arbetsgivare och arbetstagare,
            och ingen vill någonting annat.
          </note>
          <note>
            Herr talman! Vi har en resurs av flera hundra tusen människor
            som inget hellre vill än att arbeta. Det är människor med vilja,
            kreativitet, kunskaper och förmåga. Det är en stor del av de goda
            krafter som finns i Sverige. Jag vill alltså vända på begreppen,
            och inte bara se de arbetslösa som problem utan som resurser.
            Den som hela tiden blir betraktad som ett problem bli mycket lätt
            nedtryckt i skorna, tappar självförtroende och tror att han inte
            duger något till. Det är mycket farligt. Människor är resurser.
          </note>
          <note>
            Detta innebär inte att jag vill negligera alla de problem som
            arbetslösheten för med sig -- tvärtom.
          </note>
          <note>
            De är djupt allvarliga, ekonomiskt och mänskligt.
          </note>
          <note>
            Många människor har det mycket svårt i dag. Men trots det har
            jag i höst träffat så många -- både ungdomar och äldre -- som
            drivs av en fantastisk kraft att uträtta något. Många projekt
            växer fram ute i landet. Det finns mängder av idéer.
          </note>
          <note>
            Jag vill ta ett exempel från min kommun Vårgårda, och det är
            Föreningen Våga. Det är en ideell förening som bildades av föräldrar
            för att motverka droger. Nu har den utvecklats till en omfattande
            verksamhet för arbetslösa, både ungdomar och äldre med stor erfarenhet.
            Syftet är att utveckla affärsverksamhet, service och turism i
            kommunen och successivt knoppa av företag. Några är på gång redan
            nu. Det gäller sådant som har försvunnit från kommunen eller som
            finns i mycket begränsad omfattning, t.ex. skomakeri, cykelreparatörer
            och nya butiker. Projektledaren uttrycker det så här: Vi skall
            bygga entreprenörer. Ge dem stöd, hjälp och utbildning så att
            de har förutsättningar att klara en verksamhet på egen hand.
          </note>
          <note>
            Från att ha varit tveksamma ur konkurrenssynpunkt är nu både
            företagarna och köpmännen i kommunen positivt inställda och ser
            projektet som ett lyft för hela samhället. Projektet har fått
            stöd av kommunen, länsarbetsnämnden, landstinget m.fl., men i
            mycket begränsad omfattning. Det här är ganska otraditionellt
            och ställer arbetsförmedling och länsarbetsnämnd inför en utmaning;
            hur skall man hantera det här inför övergången till företagsamhet?
          </note>
          <note>
            Som jag ser det, är det omöjligt för oss i regering och riksdag
            att skapa regler som passar för alla situationer, utan det gäller
            för dem som arbetar direkt med dessa frågor att ha sådana kunskaper
            och sådan personkännedom att de kan tolka och använda regelverket
            så att de hjälper människor in i arbete. Det gäller att ha kompetensen
            att bedöma vad som är hållbart för framtiden.
          </note>
          <note>
            Herr talman! När det nu finns ett antal ljuspunkter i form av
            ökad export, fler nya jobb, lägre räntor, högre produktivitet,
            bättre konkurrenskraft, minskade konkurser och varsel samt en
            kraftigt ökad optimism bland hushållen, är det oerhört angeläget
            att ta till vara och använda det positiva som finns, i stället
            för att svartmåla, som socialdemokraterna gör.
          </note>
          <note>
            Om företag och privatpersoner tror på framtiden, vågar de investera,
            vågar de anställa i stället för att köra på övertid. Hushållen
            vågar kanske byta bil eller göra andra typer av investeringar.
            Det är det som leder till efterfrågan och därmed till jobb.
          </note>
          <note>
            Framtidstron är en av de viktigaste faktorerna för att bryta
            den negativa spiralen och vända den till något positivt.
          </note>
          <note>
            I det läget är det viktigaste av allt att föra en politik som
            stabiliserar kronan och sänker räntan. Det är ingen lösning att
            föreslå någonting som skulle öka budgetunderskottet ytterligare.
            Det leder bara till räntehöjningar, slår ut fler företag och ökar
            arbetslösheten. Alla -- opposition såväl som regering -- har ett
            stort ansvar för de signaler som ges.
          </note>
          <note>
            Det gäller att föra en arbetsmarknadspolitik som underlättar
            för dem som är utanför arbetslivet att komma in. Det är detta
            som förändringarna i arbetsrätten syftar till. Det har störst
            betydelse för de små företagen, och det är där som möjligheterna
            till nya jobb är störst. Det är också detta som den massiva satsningen
            på utbildning för att höja den allmänna kompetensen syftar till.
            Aldrig tidigare har så mycket satsats på åtgärder som nu.
          </note>
          <note>
            Beskyllningen att inget görs för att upprätthålla arbetslinjen
            är mycket orättvis.
          </note>
          <note>
            Var finns då framtidens jobb? Jag är övertygad om att de största
            möjligheterna finns inom miljösektorn, när det gäller miljöteknik
            och energi.
          </note>
          <note>
            Denna är enligt de flesta bedömare världens största tillväxtmarknad.
            Sverige har goda möjligheter att bli ledande inom detta område.
            Vi har tradition, kunskap och innovationsförmåga. Det gäller att
            ta vara på det. Genom den radikala omläggningen av miljötänkandet
            som inleddes i kretsloppspropositionen har en process startats
            i den riktningen. Mängder av företag ser miljötekniken som framtidens
            möjlighet. Här finns det tusentals nya jobb.
          </note>
          <note>
            Vi i Centern har under en långt tid förespråkat ekonomiska styrmedel
            för att åstadkomma en bättre miljö -- det ger även fler jobb.
            En del är genomförda, och vi arbetar med att komma längre på det
            här området.
          </note>
          <note type="speaker">
            Anf. 73 ULF BJÖRKLUND (kds):
          </note>
          <note>
            Herr talman! Har det undgått någon att höra ropen från initiativrika
            bybor på landsbygden och i det svenska inlandet?
          </note>
          <note>
            Man ropar: Nu är tiden inne för den lilla skalan! Vi har fått
            nog av den stora skalans procedurer! Vi vill själva ta befäl över
            närområdets möjligheter och ta eget ansvar!
          </note>
          <note>
            Om Sveriges landsbygd skall leva och utvecklas måste alla som
            bor där ha tillgång till nödvändig vardagsservice. Men post- och
            bankkontor slår igen. Skolor läggs ned, och lanthandeln försvinner.
          </note>
          <note>
            För att denna utveckling skall kunna påverkas krävs motkrafter.
            Byalag, utvecklingsgrupper och engagerade ortsbor är sådana motkrafter.
          </note>
          <note>
            Stat och kommun har ändå ett gemensamt ansvar för att garantera
            den grundläggande samhällsservicen på landsbygden. Samordning
            mellan olika aktörer kommer att vara en förutsättning för en väl
            fungerande service.
          </note>
          <note>
            Verkligheten är ju den att en mängd lokala grupper med stora
            ideella insatser arbetar för en positiv utveckling av sin bygds
            framtid.
          </note>
          <note>
            Folkrörelserådet Hela Sverige skall leva, med ca
          </note>
          <note>
            2 100 lokala grupper, är en fantastisk resurs som på ett mycket
            medvetet sätt är pådrivare i det lokala utvecklingsarbetet. På
            flera sätt lever landsbygdskampanjen vidare, bl.a. genom projekten
            ''Landsbygd-Framtidsbygd'' och ''90-
          </note>
          <note>
            talets byapolitik''.
          </note>
          <note>
            Arbetsmarknadsdepartementet går nu via
          </note>
          <note>
            Glesbygdsmyndigheten ut till de lokala utvecklingsgrupperna och
            begär svar och synpunkter på ett antal frågor inför utformningen
            av den kommande regionalpolitiken. Vi kristdemokrater hoppas på
            ett trendbrott i landsbygdspolitiken då den lokala kraften och
          </note>
          <note>
            ''underifrånperspektivet'' på ett tydligare sätt ges en chans.
          </note>
          <note>
            För vår del handlar det om att subsidiaritetsprincipen också
            skall förverkligas på den kommunala nivån. Det innebär t.ex. att
            även ekonomiska resurser kan läggas ut på lägsta möjliga effektiva
            nivå och att man på denna lägsta nivå också får aktiv hjälp och
            stöd av dem på den högre nivån för att klara av sina viktiga arbetsuppgifter.
          </note>
          <note>
            Ett landsbygdspolitiskt program med inriktning mot 2000-talet
            bör snarast presenteras, kanske i samband med den regionalpolitiska
            propositionen.
          </note>
          <note>
            Låt kommunerna själva hantera det regionalpolitiska stödet utan
            länsstyrelsernas förmynderi!
          </note>
          <note>
            Låt byagrupper och utvecklingsgrupper ute i kommunerna få egna
            ekonomiska resurser till stöd för att utveckla sina idéer.
          </note>
          <note>
            Principen att ingen bygd, by eller idé är för obetydlig för att
            satsas på kan vara en handlingslinje. Det handlar om att se människan
            och ge henne en chans.
          </note>
          <note>
            Herr talman! De förändringar som har genomförts i bostadsfinansieringen
            har gjort det svårt att bygga lägenheter i glesbygden. Bostadslåneinstituten
            har infört betydligt hårdare krav på självfinansiering.
          </note>
          <note>
            Kommunerna kräver en hårdare kreditvärdering än tidigare för
            att teckna borgen. I många kommuner har man dessutom beslutat
            att inte alls teckna borgen för nyproduktion. Allt detta kan få
            förödande konsekvenser när det gäller målet att uppnå en levande
            landsbygd.
          </note>
          <note>
            Förutsättningen för att hela Sverige skall leva är att det förs
            en aktiv regionalpolitik med ökade satsningar på utbildning och
            forskning. Det skapar i sin tur förutsättningar för nya investeringar
            och en utveckling som hjälper till att bryta den industriella
            nedgången.
          </note>
          <note>
            I Dalaregionen finns en betydande del av landets industrikapacitet.
            Men andelen högskoleutbildade av arbetskraften är låg, jämfört
            med hur det är i riket i övrigt. Regionens egen kapacitet för
            högre utbildning och forskning måste därför stärkas.
          </note>
          <note>
            Man gör ansträngningar för att höja kompetens och konkurrensförmåga.
            Frågan om ett kretsloppscentrum är aktuell. En möjlig lokalisering
            är Falun/Borlänge-området.
          </note>
          <note>
            Förutsättningar för att bilda ett kretsloppscentrum finns, mot
            bakgrund av att NUTEK har aktualiserat frågan och att riksdagen
            tidigare har beslutat att tillföra forskningen medel ur löntagarfonderna.
          </note>
          <note>
            I glesbygden har kombinationssysselsättningar stor betydelse
            för möjligheten att leva och bo. Riktade åtgärder måste vidtas
            för att skapa förutsättningar även för kvinnor och ungdomar att
            få arbete. Den småskaliga bygdeturismen som kombinationssysselsättning
            har visat sig spela en allt större roll i denna strävan.
          </note>
          <note>
            Herr talman! Att Nordens största skidområde i dag finns i Dalarna
            råder det inte längre något tvivel om. Dalarna svarar för hälften
            av den totala liftomsättningen i hela landet. I synnerhet
          </note>
          <note>
            Sälenområdet får allt större marknadsandelar, både vad gäller
            omsättning och antalet turister som besöker den svenska fjällvärlden.
          </note>
          <note>
            Det finns således all anledning att satsa särskilda pengar på
            upprustning av Västerdalsbanan och utbyggnad av banan fram till
            Sälen. Då kan man inte bara med järnväg nå Nordens största sportstuge-
            och friluftsområde utan även avlasta vägarna de alltmer tunga,
            långa och smutsiga timmertransporterna. Dessutom skulle en sådan
            insats bidra till arbetstillfällen i ett av de mest arbetslöshetsdrabbade
            områdena i landet.
          </note>
          <note type="speaker">
            Anf. 74 GEORG ANDERSSON (s) replik:
          </note>
          <note>
            Herr talman! Jag vill instämma med Ulf Björklund när det gäller
            landsbygdskampanjen. Den är viktig.
          </note>
          <note>
            I landsbygden finns kraft och idéer som det är viktigt att vi
            tar vara på.
          </note>
          <note>
            Jag vill ställa en fråga till Ulf Björklund. Han nämnde Posten,
            problemet med att postkontor stängs och den negativa utveckling
            som vi har sett och ser. Posten avregleras ju nu, och en bolagisering
            planeras. Det här är själva drivkraften i den strukturförändring
            som tar sig uttryck i att små postkontor kommer att läggas ned.
            Ulf
          </note>
          <note>
            Björklund har ju nära kontakter med kommunikationsministern.
            Är Ulf Björklund beredd att verka för att man stannar upp här
            och tänker igenom detta en gång till innan man går vidare på den
            här vägen?
          </note>
          <note>
            Jag kan nämna att jag deltog i Västerbottens byarådskongress
            för tre veckor sedan. Där var drygt 200 byarepresentanter samlade.
            Det här var en av de stora frågor som togs upp. Man antog också
            ett uttalande som ställdes till riksdagens ledamöter. Där vädjade
            man om att avregleringen och bolagiseringen inom Postens område
            skulle stoppas.
          </note>
          <note type="speaker">
            Anf. 75 ULF BJÖRKLUND (kds) replik:
          </note>
          <note>
            Herr talman! Jag är i och för sig ingen varm anhängare av bolagiseringsfrågorna.
            Däremot är jag fullt medveten om att Postverket ändå skall uppfylla
            de regionalpolitiska målen.
          </note>
          <note>
            Det är mycket viktigt att den lokala kraften är aktiv och jobbar
            med möjligheter till samverkan. Det sade jag också i mitt anförande.
            Det går att hitta möjligheter till samverkan med olika samhällsfunktioner.
            Det kommer att bli en förändring för människor, som kan kännas
            litet arbetsam. Men förändringar är alltid arbetssamma.
          </note>
          <note>
            Det handlar bara om att hitta alla de möjligheter till samverkan
            som verkligen finns. Detta måste byagrupperna inse och jobba med.
          </note>
          <note>
            Självfallet kan Postverket inte helt lämna byar och samhällen
            åt sitt öde, utan tillsammans med lokala företrädare försöker
            man hitta gemensamma lösningar när det gäller denna viktiga fråga.
          </note>
          <note type="speaker">
            Anf. 76 GEORG ANDERSSON (s) replik:
          </note>
          <note>
            Herr talman! Det här runda resonemanget får man höra gång på
            gång. Jag hade nyss en dialog med
          </note>
          <note>
            Sigge Godin. Han erkände att detta är ett bekymmer. Ulf Björklund
            säger att han inte är någon anhängare av den här utvecklingen.
            Men det är ju politikerna i det här rummet som bestämmer om det
            skall vara en sådan utveckling eller inte. Vi kan inte säga: Det
            måste nog vara så här. Vi får försöka reparera skadorna efteråt.
            De små byagrupperna kämpar mot övermakten. Om man släpper marknaden
            loss och det bara är det kommersiella krafterna som skall bestämma
            väger små byagrupper lätt.
          </note>
          <note type="speaker">
            Anf. 77 ULF BJÖRKLUND (kds) replik:
          </note>
          <note>
            Herr talman! När det gäller postservicen har det många gånger
            funnits motstånd ute i byarna mot att ett postkontor skall läggas
            ner och att man skall övergå till lantbrevbäreri. När man väl
            har prövat det under en period har man insett att det är ett system
            som fungerar mycket bra och att man mycket väl kan ha kvar det.
            Det finns således modeller och möjligheter som inte ges en chans
            när allt är dikterat uppifrån och en enda modell skall presenteras
            över hela landet. Det finns varianter, och det är de som man hjälper
            till att tipsa om ute i byarna. Jag menar att de olika samhällsorganen
            måste vara med och se till att man löser det här tillsammans.
            Möjligheter finns.
          </note>
          <note type="speaker">
            Anf. 78 LARS ULANDER (s):
          </note>
          <note>
            Herr talman! Trots att Fredrik Reinfeldt hade synpunkter på antalet
            socialdemokrater skall jag ändå ta mig före att fullfölja de sex
            minuter som jag har begärt att få tala.
          </note>
          <note>
            Herr talman! Många företag går bättre men arbetslösheten ökar.
            Det är Länsarbetsnämndens sammanfattning över arbetsmarknaden
            i
          </note>
          <note>
            Stockholms län. Vid senaste månadsskiftet var närmare 72 000
            personer öppet arbetslösa.
          </note>
          <note>
            Som vanligt är det värst för dem som alltid har det svårt på
            arbetsmarknaden. Det kan gälla ungdomar som skall debutera eller
            äldre med svag förankring.
          </note>
          <note>
            I denna lågkonjunktur ser vi därutöver helt nya grupper i arbetslöshetskön.
            Många tjänstemän, ofta med hög utbildning eller med erfarenhet
            från framskjutna positioner i företag och förvaltningar, blir
            också utan arbete. Svagheten i ekonomin slår över alla samhällsskikt.
          </note>
          <note>
            30 000 ungdomar är arbetslösa eller deltar i någon arbetsmarknadsinsats.
            Det betyder att var femte ungdom eller nästan två årskullar står
            utanför den ordinarie arbetsmarknaden.
          </note>
          <note>
            Särskilt svårt i vårt län har lågutbildade ungdomar med invandrarbakgrund.
            Många riskerar att hamna utanför arbetsmarknaden för alltid. Riskerna
            för social utslagning är betydande. Samhället tar på sig ett mycket
            stort ansvar för dessa ungdomar men också för att vi inte skall
            få ett otryggt samhälle.
          </note>
          <note>
            Det finns inget som tyder på att situationen för ungdomarna förändras
            snabbt. Vi får räkna med många arbetslösa ungdomar på gator och
            torg även nästa sommar. Hur har regeringen tänkt möta detta jätteproblem
            -- fler poliser eller?
          </note>
          <note>
            Herr talman! Nästan var femte stockholmare är utländsk medborgare
            eller av utländsk härkomst. I
          </note>
          <note>
            resten av Sverige är andelen hälften så stor. Många av invandrarna
            har det särskilt besvärligt på arbetsmarknaden, och de officiella
            arbetslöshetssiffrorna är underskattade. Många lyckas aldrig ta
            sig in på arbetsmarknaden och har därför gett upp hoppet.
          </note>
          <note>
            En starkt bidragande orsak till svårigheterna är de bristande
            kunskaperna i svenska och i svensk samhällskunskap. Om vi inte
            genomför massiva utbildningsinsatser för de här människorna kommer
            de aldrig in på arbetsmarknaden och i svensk gemenskap utan löper
            stor risk att hamna i sociala svårigheter utan möjlighet till
            jobb och försörjning. Redan i dag är var fjärde långtidsarbetslös
            i länet utländsk medborgare.
          </note>
          <note>
            En annan utsatt grupp utgörs av kvinnorna. Den offentliga sektorn,
            staten, kommunerna och landstinget känner alla av hårda besparingskrav.
          </note>
          <note>
            En allt större del av varslen kommer från dessa sektorer. Kvinnornas
            situation kommer därmed att försvagas kraftigt framöver. Neddragningen
            av den offentliga sektorn är förödande för den kvinnliga arbetskraften.
            Kvinnorna är särskilt drabbade också när det gäller deltidsarbetslöshet.
            Två av tre deltidsarbetslösa är kvinnor.
          </note>
          <note>
            De handikappades möjligheter att göra sig gällande på arbetsmarknaden
            är alltid mer begränsade än andras möjligheter. I dagens läge
            märks detta särskilt. Inte ens med lönebidrag är det möjligt att
            åstadkomma något meningsfullt för de handikappade. Konkurrensen
            om jobben blir allt hårdare nu när det blir allt vanligare att
            man jogbbar gratis. Förutom ungdomspraktik och ALU
          </note>
          <note>
            har det i Stockholm bildats en grupp gratisjobbare,
          </note>
          <note>
            Bussiga Brigaden, som med statens goda minne bjuder ut arbetskraft
            och t.o.m. jobbar gratis. Det är inte att undra på att det även
            med höga lönebidrag är svårt att finna lämpliga jobb till handikappade.
          </note>
          <note>
            Ett problem som ger framtida mycket stora skador är långtidsarbetslösheten.
            Var tredje arbetslös är långtidsarbetslös och löper stor risk
            att slås ut från arbetsmarknaden helt och hållet. Många arbetsförmedlare
            vittnar redan om hur svårt det är att motivera långtidsarbetslösa
            till någon aktivitet över huvud taget. Bevisen på att utslagningsprocessen
            har börjat finns redan nu.
          </note>
          <note>
            Allt tal om arbetslinjen blir bara floskler när var tionde stockholmare
            i arbetsför ålder är arbetslös eller i AMS-åtgärder och när var
            tredje arbetslös redan är långtidsarbetslös. När konjunkturen
            vänder uppåt igen och behovet av arbetskraft ökar kommer vi att
            stå där med tiotusentals personer, bara i vårt län, som är så
            nedgångna att de inte orkar med och inte är motiverade att komma
            in på arbetsmarknaden igen. Socialbidragsberoendet ökar, och kommunernas
            ekonomiska bördor blir allt tyngre. Mänskligt, socialt och ekonomiskt
            har vi förflyttat oss till välfärdsstatens bakgård.
          </note>
          <note>
            Herr talman! Från tredje kvartalet 1990 och fram till andra kvartalet
            i år har vi förlorat 90 000 jobb netto i Stockholms län. Det försvinner
            således
          </note>
          <note>
            10 000 jobb varje kvartal. Över 13 000 vanliga människor har
            förlorat sina jobb i Stockholms län sedan vi avslutade vårsessionen.
          </note>
          <note>
            Det är inte bara jobben som försvinner. Även arbetskraften minskar.
            De som kan studera gör det medan andra har så låg tro på att de
            skall kunna få ett jobb helt avstår från att ens söka. Det är
            ytterligare ett tecken på att utslagningen från arbetsmarknaden
            tilltar. Med några få undantag är efterfrågan på arbetskraft fortsatt
            svag.
          </note>
          <note>
            Herr talman! Följande förslag bör man kunna ta med sig:
          </note>
          <note>
            Avlasta arbetsförmedlingarna genom massiva utbildningsinsatser
            i det reguljära utbildningsväsendet för långtidsarbetslösa med
            svaga baskunksaper.
          </note>
          <note>
            Växla övertid mot nyanställningar. Ge AMS i uppdrag att genomföra
            en särskild kampanj med bl.a. intensifierade företagskontakter
            för att åstadkomma anställningar i stället för övertid. Ge
          </note>
          <note>
            AMS möjlighet att anställa arbetslösa för detta ändamål.
          </note>
          <note>
            Bromsa neddragningen i den offentliga sektorn.
          </note>
          <note>
            Med den otrygghet som skapas i dagens situation hämmas i stället
            all kreativitet och initiativkraft.
          </note>
          <note type="speaker">
            Anf. 79 BJÖRN ERICSON (s):
          </note>
          <note>
            Herr talman! I FN:s deklaration om de mänskliga rättigheterna
            slås individens rätt till arbete fast.
          </note>
          <note>
            Eftersom Sverige har antagit deklarationen utgår säkert många
            ifrån att det borde vara en utgångspunkt för regeringen att försöka
            leva upp till deklarationens anda och mening, men jag vill påstå
            att regeringen i stället gör tvärtom. För regeringen är det viktigaste
            målet tydligen att hålla nere inflationen. Det gör man på bekostnad
            av de arbetslösas situation.
          </note>
          <note>
            Arbetslösheten är vårt största och snabbast växande samhällsproblem
            just nu. Ingen går i dag säker för nedläggningar, konkurser och
            nedskärningar. Alla kan vi drabbas av varsel och uppsägningar.
            Detta gäller oavsett var vi bor, om vi är män eller kvinnor, arbetare
            eller tjänstemän.
          </note>
          <note>
            Detta är något helt nytt för vårt land. Under tidigare lågkonjunkturer
            har främst glesbygd och orter med ensidigt näringsliv fått vidkännas
            en omfattande arbetslöshet. Människor utan arbete i
          </note>
          <note>
            Västerbotten, Jämtland och andra utsatta delar av landet tvingades
            flytta söderut, ofta till
          </note>
          <note>
            Stockholmsområdet, för att få jobb.
          </note>
          <note>
            Stockholmsregionen har med sin differentierade arbetsmarknad
            tidgare klarat av att hålla sysselsättningen på en ganska hög
            nivå.
          </note>
          <note>
            I dag är situationen helt annorlunda. Andelen arbetslösa i Stockholms
            län närmar sig för första gången någonsin riksgenomsnittet.
          </note>
          <note>
            Antalet män och kvinnor som i början av september gick utan arbete
            var över 95 000. Även om dagens siffror tillfälligt visar på en
            viss förbättring pekar prognoserna för 1994 på en fortsatt kraftig
            ökning. Nästa år förväntas 130 000
          </note>
          <note>
            till 140 000 människor i Stockholmsregionen vara utan jobb.
          </note>
          <note>
            Vi socialdemokrater säger ifrån: Det här får inte hända, inte
            minst därför att arbetslösheten i sig leder till svåra konsekvenser,
            främst för den drabbade individen men också för samhället i övrigt.
          </note>
          <note>
            Att arbetslösheten drabbar alla grupper vet vi i dag, men beträffande
            den framtida arbetsmarknaden för kvinnor kan man ju undra om det
            rent av finns en strategi i den förda politiken. Nedskärningar
            i den offentliga sektorn i kombination med införandet av vårdnadsbidrag
            och höjda avgifter i barnomsorgen måste, som jag ser det, syfta
            till att tvinga tillbaka stora delar av den kvinnliga befolkningen,
            särskilt de lågavlönade kvinnorna, till ett oavlönat hemarbete.
          </note>
          <note>
            Detta kommer att leda till att antalet kvinnor på arbetsmarknaden
            kommer att minska. Besannas detta innebär det att antalet kvinnor
            på arbetsmarknaden minskar för första gången på över 30 år.
          </note>
          <note>
            Herr talman! Jag utgår ifrån att dagens och morgondagens kvinnor
            aldrig kommer att acceptera en sådan utveckling.
          </note>
          <note>
            Herr talman! De kommunalekonomiska konsekvenserna för många kommuner
            har bl.a.
          </note>
          <note>
            kartlagts av SKTF i en rapport som heter
          </note>
          <note>
            ''Arbetslöshetens kostnader kommun för kommun''. I den konstateras
            att Stockholms län ligger på femte plats när det gäller kostnader
            för kommunerna till följd av arbetslösheten.
          </note>
          <note>
            Stockholms stad tillhör de 30 kommuner som har de högsta kostnaderna
            för arbetslösheten, över
          </note>
          <note>
            560 kr per invånare. I början av året hade t.o.m.
          </note>
          <note>
            några kommuner i länet den högsta arbetslösheten i riket, 6,7
            %, när genomsnittet var 6 %. Nu, i vecka 40, är antalet arbetslösa
            i Stockholms län
          </note>
          <note>
            91 400, varav över 70 000 öppet arbetslösa. Till det kan vi föra
            34 000 varslade.
          </note>
          <note>
            Därför, herr talman, skulle jag ha velat till regeringsrepresentant
            eller till utskottsmajoriteten framföra hälsningen: Förvandla
            inte arbetstagare till bidragstagare! Gynna i stället arbetsgivare
            som nyanställer! Herr talman! I dag är många arbetstagare skrämda
            till tystnad på sina arbetsplatser. Man vågar inte yttra sig och
            ställa krav på arbetsgivare av rädsla att bli av med sitt arbete.
            Det sker på våra arbetsplatser trots nuvarande anställningsskyddslag.
          </note>
          <note>
            I detta läge är regeringen beredd att fullt ut uppfylla
          </note>
          <note>
            SAF:s önskelista, att genomdriva en ny, kraftigt försämrad lagstiftning.
            Enkelt uttryckt kan man säga att det är ett förslag om fri uppsägningsrätt.
          </note>
          <note>
            Lagförslaget innebär många och hårda sparkar på den som redan
            ligger. Det innebär också en överhängande risk för att den dialog
            och öppenhet som trots allt finns på många arbetsplatser kommer
            att övergå till ännu större tystnad och rädsla på många arbetsplatser.
            Detta gynnar inte de svenska företagens möjligheter till utveckling
            och kreativitet. Tysta företag med rädda anställda skadar inte
            bara individerna, utan hela landet.
          </note>
          <note>
            Det har sedan lagens tillkomst spridits många myter om LAS betydelse,
            t.ex. att den förhindrar nyanställningar eller att tiotusentals
            jobb skulle skapas om lagen ändrades.
          </note>
          <note>
            Så ändrades lagen 1982 av den dåvarande borgerliga majoriteten.
            Nu kommer en ny kampanj mot arbetsrätten som innehåller samma
            grova felaktigheter som tidigare. De förändringar arbetsgivarna
            nu kräver är:
          </note>
          <note>
            -arbetsgivare får välja vilka som skall sägas upp
          </note>
          <note>
            -ökad rätt för arbetsgivare att anställa på begränsad tid
          </note>
          <note>
            -provanställning och anställning vid arbetstoppar utökas till
            tolv månader
          </note>
          <note>
            -gällande kollektivavtal som kan begränsa dessa förslag skall
            undanröjas.
          </note>
          <note>
            Vi socialdemokrater vill modernisera arbetsrätten, förenkla den
            i syfta att snarare förbättra inflytandet för de anställda.
          </note>
          <note type="speaker">
            Anf. 80 TREDJE VICE TALMANNEN:
          </note>
          <note>
            Jag vill erinra om att talartiden nu är slut.
          </note>
          <note type="speaker">
            Anf. 81 BJÖRN KAALING (s):
          </note>
          <note>
            Herr talman! Arbetsmarknadsministern sade tidigare här i dag
            i sitt anförande två saker som jag tycker det finns skäl att kommentera.
            Dels sade han att ingen tidigare lågkonjunktur har varit så djup
            och omfattande som den nuvarande. Dels försökte han slå undan
            den kritik vi socialdemokrater har mot regeringens politik genom
            att beteckna den som ''gnöl''.
          </note>
          <note>
            De lågkonjunkturer vi haft i landet tidigare har alla varit de
            djupaste och mest långvariga. Det kan finnas skäl att påminna
            om vad Dagens Nyheter skrev under den sista månaden av den förra
            perioden av borgerliga regeringar. I augusti 1982, en månad före
            valet, hade DN en förstasidesrubrik om att arbetslösheten aldrig
            har varit så stor som nu. Om jag minns rätt hade vi då en arbetslöshet
            av
          </note>
          <note>
            180 000 personer. I dag har vi hört från talarstolen att vi har
            600 000 personer arbetslösa. Det var ett otäckt rekord då, och
            det är ett otäckt rekord nu.
          </note>
          <note>
            Konjunkturen vände efter 1982. Tillsammans med en socialdemokratisk
            politik som var stenhårt inriktad på att komma till rätta med
            den arbetslöshet vi hade då, lyckades vi vända skutan och hade
            full sysselsättning under 1980-talet.
          </note>
          <note>
            Det finns en viss kritik mot oss socialdemokrater för att vi
            inte lyckades bromsa hjulen när de snurrade som fortast i slutet
            på 1980-talet. En viss del av den kritiken kan vara berättigad.
            Men den faller också tillbaka på alla de partier som var representerade
            i den här kammaren under förra mandatperioden, eftersom man inte
            ställde upp på de åtstramningar som föreslogs.
          </note>
          <note>
            När sedan åtstramningarna kom, på förslag av den nuvarande regeringen,
            kom de vid fel tillfälle och slog undan en stor del av vår hemmamarknad,
            vilket bl.a. ledde till att vi under fjolåret för första gången
            kunde se fler konkurser hos företag än nystartade företag. Konsekvenserna
            ser vi i dag.
          </note>
          <note>
            Den lågkonjunktur vi nu har vänder naturligtvis den också --
            det är en tidsfråga. Men, herr talman, den stora frågan är vad
            vi gör i dagsläget och under de närmaste åren för alla dem som
            drabbas av arbetslösheten. Gör vi tillräckligt från statens sida?
          </note>
          <note>
            Signalerar vi rätt politiska åtgärder? I dag är det många som
            svarar: Regeringen gör inte tillräckligt.
          </note>
          <note>
            Med läpparna bekänner man problemen, men åtgärderna/instanserna
            står inte i överensstämmelse med den bekännelsen.
          </note>
          <note>
            Arbetsmarknadsministern och andra inom det borgerliga lägret
            har för vana att försvara sig med att det aldrig någonsin har
            satsats så mycket på arbetsmarknadspolitik som i dag. Det äger
            sin riktighet om man bara ser på antalet kronor. Ser man satsningen
            i förhållande till antalet arbetslösa, är påståendet närmast att
            beteckna som falsk marknadsföring.
          </note>
          <note>
            I Uppsala län, som jag representerar, hade
          </note>
          <note>
            Länsarbetsnämnden under högkonjunkturåret
          </note>
          <note>
            1989/90 i genomsnitt 107 000 kr per arbetslös till aktiva åtgärder.
            1992/93 var motsvarande siffra
          </note>
          <note>
            80 000 kr. Det är alltså i genomsnitt 27 000 kr mindre per arbetslös
            som länsarbetsnämnden har att röra sig med i dag jämfört med högkonjunkturåret.
            Det är inte mindre resurser till aktiva åtgärder vi behöver, det
            är mer.
          </note>
          <note>
            Jag skall inte uppta kammarens tid med att redogöra för september
            månads arbetslöshetssiffror i Uppsala län. Läget är lika allvarligt
            där som på andra håll i landet. Det som är viktigt att beröra
            är den väntade utvecklingen.
          </note>
          <note>
            Bland byggnadsarbetarna i Uppsala län beräknas det bli en arbetslöshet
            på 50 % till våren nästa år.
          </note>
          <note>
            Det allvarliga är att andra områden följer efter.
          </note>
          <note>
            Inom metallindustrin anses det i dag finnas ljusglimtar. Men
            bland metallindustriarbetarna i
          </note>
          <note>
            Uppsala väntas arbetslösheten också bli 50 % nästa år. Uppsala
            kommun är på väg att varsla ytterligare
          </note>
          <note>
            1 000 anställda. Listan på denna negativa utveckling skulle naturligtvis
            kunna göras längre.
          </note>
          <note>
            Det är inget självändamål att föra fram denna negativa beskrivning.
            Men den måste till i ett läge när regeringen tycks hänga upp sin
            argumentation och politik på att där skall vara ljusningar på
            arbetsmarknaden och i ekonomin.
          </note>
          <note>
            Det finns i Uppsala län, precis som i andra län, många arbetstillfällen
            som skulle kunna sättas i gång. Det är fråga om konkreta arbetsuppgifter.
            Vi har tidigare i motioner väckta av socialdemokrater pekat på
            dessa arbetstillfällen. Vi har visat vilken betydelse det skulle
            ha om indragningen av medel från kommunerna skulle upphöra.
          </note>
          <note>
            Herr talman! Arbetsmarknadsministern må betrakta de socialdemokratiska
            inläggen om sysselsättningen i denna debatt som gnöl. Men så länge
            det inte görs tillräckligt för att bryta utvecklingen, kommer
            pressen på regeringen att ökas. Så länge människor förvägras rätten
            att försörja sig själva genom arbete, skall denna debatt föras
            och utgöra ett brännjärn på dem som faktiskt har det politiska
            ansvaret i det här landet.
          </note>
          <note>
            I detta anförande instämde Birgitta Dahl (s).
          </note>
          <note type="speaker">
            Anf. 82 BENGT KRONBLAD (s):
          </note>
          <note>
            Herr talman! Jag skall redovisa både de stora problem och de
            möjligheter som finns i sydöstra
          </note>
          <note>
            Sverige.
          </note>
          <note>
            Kalmar län befinner sig i en mycket svår industrikris. Eftersom
            länet har haft en förhållandevis hög andel sysselsatta inom tillverkningsindustrin,
            och då denna dessutom har en låg andel FoU-verksamhet, kan det
            antas att utslagningen kommer att öka de närmaste åren. I
          </note>
          <note>
            länsstyrelsens beräkningar anges att ytterligare ca
          </note>
          <note>
            4 000 jobb inom industrin kommer att försvinna under 1993--1994.
            Därmed har Kalmar län tappat
          </note>
          <note>
            11 000 arbetstillfällen, eller en tredjedel av 1990 års industrisysselsatta,
            under perioden 1991--1994.
          </note>
          <note>
            Herr talman! Vi socialdemokrater i Kalmar län har arbetat för
            att få en utbyggnad av Mönsterås Bruk till stånd. En investering
            på 4 miljarder kronor skulle ha skapat jobb för många, både under
            utbyggnaden och sedan driften kommit i gång. Till nackdel för
            hela regionen fattade företagets styrelse beslutet att inte bygga
            ut. Därmed ökade arbetslösheten, och de utökade exportinkomsterna
            uteblev. Regeringen borde ha givit mera aktivt stöd för en utbyggnad.
          </note>
          <note>
            Herr talman! Måndagen den 4 oktober berördes ca
          </note>
          <note>
            3 000 länsbor av ett stort varsel -- såväl direkt som indirekt
            -- i företaget Volvo, dess underleverantörer, handeln, servicen,
            kommunen och landstinget. Ett av de allvarligaste hoten mot länets
            utveckling var nu verklighet. 800 anställda på
          </note>
          <note>
            Volvo Kalmarverken har varslats om uppsägning.
          </note>
          <note>
            Det har varit väntat, men förhoppningarna har ändå funnits in
            i det sista. Volvo lägger ned sin effektivaste fabrik. Andra företag
            som befinner sig i motsvarande situation väljer att behålla den
            bästa produktionsenheten.
          </note>
          <note>
            Kalmarbygden och Kalmar län måste nu få ett kraftigt stöd från
            Volvo och staten. Vi socialdemokrater kräver att Volvo och staten
            tar sitt ansvar för sysselsättningen i Kalmarregionen.
          </note>
          <note>
            Det kan ske genom riktade insatser till nya idéer baserade på
            satsningar på nytt näringsliv, forskning och högskola.
          </note>
          <note>
            Herr talman! I Kalmar län är 15 000 människor utan ett ordinarie
            arbete. Det motsvarar 12 % av befolkningen. Trots ljusglimtar
            med lediga jobb ter sig den närmaste framtiden mycket mörk för
          </note>
          <note>
            Kalmar län. Inte minst berör detta byggnadsbranschen där många
            byggen nu färdigställs. Några nya startas inte. Svenska
          </note>
          <note>
            Byggnadsarbetareförbundets avdelning 10 i
          </note>
          <note>
            Kalmar har i dag mer än 25 % arbetslösa. Inom den gemensamma
            sektorn pågår för närvarande en neddragning som leder till uppsägning
            av personal.
          </note>
          <note>
            Jag ansluter mig till förslaget om att ett stopp för friställningar
            införs och att kommuner och landsting kompenseras. Det måste vara
            bättre att byggnadsarbetare reparerar hus och att personal inom
            sjukvården ser till att det blir en god vårdkvalitet än att de
            uppbär arbetslöshetsunderstöd. Statsfinansiellt är också detta
            intressant.
          </note>
          <note>
            För att komma till rätta med länets arbetsmarknadsstruktur, måste
            samhällets insatser inriktas på att förbättra länets infrastruktur
            samt att stödja det privata näringslivets utvecklingsmöjligheter
            där dessa finns. I huvudsak är det investeringar av olika slag
            som omedelbart bör sättas in.
          </note>
          <note>
            Ett kraftfullt investeringsprogram skulle snart förbättra sysselsättningen.
            Investeringarna måste inriktas på områden som ger länets företag
            och kommuner en långsiktig positiv utveckling. Det kan vara järnvägar,
            vägar, flygplatser, mer högskoleutbildning och forskning samt
            FoU-
          </note>
          <note>
            projekt i näringslivet. Ökad tillgång till riskvilligt kapital
            inom näringslivet kan ge länet den injektion som behövs för ett
            stadigt tillfrisknande!
          </note>
          <note>
            Små och medelstora företag måste få stöd i olika former till
            marknadsföring, produktutveckling samt riskvilligt kapital. Där
            har Utvecklingsfonden en viktig roll. Detsamma gäller rådgivning
            till och uppföljning av nyetablerade företag, och kanske ännu
            viktigare utbildning av nyetablerare.
          </note>
          <note>
            För de små och medelstora företagens försörjning av riskkapital
            krävs institutioner som kan visa intresse och uthållighet. Regeringens
            förslag till riskkapital för småföretag kommer tyvärr inte att
            innebära någon förbättring. Systemet bör i stället baseras på
            de lokalt förankrade utvecklingsfonderna.
          </note>
          <note>
            Kalmar län är porten till Östeuropa. Genom sitt läge har Kalmar
            län stora möjligheter att delta i uppbyggnaden av Östeuropa. Kalmar
            län med sin industristruktur skulle kunna medverka med tillverkning
            av småhus och jordbruksmaskiner, vilket både skulle ge bostäder
            och mat för
          </note>
          <note>
            Östeuropa och sysselsättning för den svenska industrin. Inom
            miljöområdet kan länsindustrin hjälpa till med utbyggnaden av
            reningsverk och sophantering. Biståndsmedel borde kunna användas
            för riktade insatser där Kalmar läns industrier medverkar.
          </note>
          <note>
            Herr talman! Regeringen, länsmyndigheter, kommuner, organisationer
            och företag måste samla sig till kraftfulla insatser i syfte att
            finna lösningar och pröva nya vägar för att bygga Kalmar län för
            framtiden!
          </note>
          <note>
            Herr talman! Måndagen den 18 oktober, 14 dagar efter varslet
            från Volvo, kommer arbetsmarknadsminister Börje Hörnlund till
          </note>
          <note>
            Kalmar. Frågan är vad Börje Hörnlund -- tyvärr dock ej närvarande
            i riksdagen när vi folkvalda diskuterar hans ansvarsområde --
            kommer att ha för konkreta förslag till jobb till Kalmar läns
            invånare. Jag uppmanar Börje Hörnlund: Kom inte till Kalmar med
            tomma händer. Vi smålänningar vill ha arbete!
          </note>
          <note type="speaker">
            Anf. 83 ALF EGNERFORS (s):
          </note>
          <note>
            Herr talman! Jag skall liksom många andra nu i den här debatten
            tala om läget på arbetsmarknaden i mitt hemlän. Utvecklingen på
            arbetsmarknaden i
          </note>
          <note>
            Sörmland har varit synnerligen negativ under de senaste åren.
            Bakgrunden är den formidabla utslagningen som skett av industrikapacitet
            i vårt län, genom att vart tredje industrijobb fallit bort sedan
            1990. Vart tredje industrijobb är liktydigt med 7 600 arbetstillfällen
            -- och detta bara under de tre senaste åren.
          </note>
          <note>
            Tyvärr, kanske man kan säga, har dessa jobb inte gått förlorade
            genom att ett eller två större företag har fått slå igen, utan
            det är många små och medelstora företag som har tvingats att reducera
            sin personalstyrka eller i värsta fall att helt upphöra.
          </note>
          <note>
            Förlusten av ett Uddevallavarv eller en
          </note>
          <note>
            Volvoverkstad hade kanske gett större mediauppmärksamhet än denna
            gradvisa åderlåtning som nu skett av industrin i Sörmland.
          </note>
          <note>
            Många anrika företag som funnits i länet under lång tid har tvingats
            att upphöra med sin verksamhet.
          </note>
          <note>
            Exempel på detta är Tång-Lindström i Eskilstuna och Lever, tidigare
            Sunlight, i Nyköping.
          </note>
          <note>
            Byggverksamheten har drabbats mycket hårt.
          </note>
          <note>
            Minskad konsumtion har sedan medfört problem för varuhandel,
            hotell, restauranger m.m. De samhällsekonomiska problemen har
            tvingat fram kraftfulla nedskärningar även inom den offentliga
            sektorn. En rekordliten efterfrågan på arbetskraft har i samverkan
            med en strid ström av varsel om uppsägningar medfört att arbetslösheten
            stigit till nivåer som vi inte kunnat drömma om tidigare.
          </note>
          <note>
            Den öppna arbetslösheten var i augusti 8,7 %.
          </note>
          <note>
            Uttryckt i personer innebär det att nästan 14 000
          </note>
          <note>
            sörmlänningar är utan arbete. Tar vi begreppet
          </note>
          <note>
            ''saknar fotfäste på arbetsmarknaden'', dvs. om vi räknar in
            även dem som är föremål för olika arbetsmarknadsåtgärder, kommer
            vi över 22 000
          </note>
          <note>
            personer.
          </note>
          <note>
            Bland byggnadsarbetarna är arbetslösheten i dag drygt 30 %, dvs.
            1 100 personer. Om man till dessa
          </note>
          <note>
            1 100 lägger de 313 som sysselsätts genom olika åtgärder ser
            vi att nära hälften av byggarbetarkåren står utanför den ordinarie
            arbetsmarknaden.
          </note>
          <note>
            För metallarbetarna är motsvarande siffra 15 %.
          </note>
          <note>
            Bara för Eskilstunas del innebär detta drygt 1 200
          </note>
          <note>
            arbetslösa.
          </note>
          <note>
            Denna mörka bild förstärks av att endast en handfull län kan
            uppvisa en ännu allvarligare situation.
          </note>
          <note>
            Herr talman! Det som är ytterst oroande när man tittar djupare
            i arbetslöshetssiffrorna är ungdomsarbetslösheten och antalet
            långtidsarbetslösa.
          </note>
          <note>
            Var fjärde ungdom är arbetslös. Mer än var tredje arbetslös är
            långtidsarbetslös. Detta ställer mycket stora krav på arbetsförmedlingarna
            och gör att alla resurser i huvudsak får satsas på att klara situationen
            för dessa grupper. Här vill jag tillägga att vi redan kunnat se
            negativa effekter av de förändrade och försämrade utbildningsförmåner
            för arbetslösa som genomförts. En återgång till tidigare regler
            skulle underlätta ansträngningarna att få folk i utbildning.
          </note>
          <note>
            Vad gäller nyföretagandet har vi fått 2 100 nya företag i länet
            under de senaste tre åren. Men samtidigt har nästan 1 300 företag
            gått i konkurs, så bidraget därigenom till att förbättra sysselsättningsläget
            är än så länge mycket marginellt.
          </note>
          <note>
            Vi socialdemokrater har i motion efter motion pekat på vikten
            av att det satsas på utbildning och investeringar.
          </note>
          <note>
            Vi har pekat på nödvändigheten av satsningar på högskolan för
            att ge fler sörmlänningar möjligheter till utbildning. Där har
            regeringen lyssnat och utökat antalet platser. Men samtidigt som
            man ger med ena handen tar man, tyvärr, tillbaka med den andra
            och minskar antalet platser för utbildning av förskollärare på
            högskolan. Det är en åtgärd som vi har protesterat mot.
          </note>
          <note>
            Herr talman! Sörmland är ett län med starka traditioner inom
            tillverkningsindustrin, framför allt inom verkstadssektorn. För
            att stärka och ge möjligheter till utveckling av den sektorn har
            vi socialdemokrater i motioner bl.a. föreslagit branschprogram
            för kompetens- och teknikutveckling bland små och medelstora företag
            inom verkstadsindustrin. Detta är något som vi är övertygade om
            skulle kunna bidra till att stärka och utveckla verkstadsindustrin
            i vårt län.
          </note>
          <note>
            Vi tror inte att marknaden själv klarar detta. Det behövs ett
            riktat stöd från samhället för att dra i gång denna utveckling.
            Här har utvecklingsfonderna en viktig uppgift att fylla.
          </note>
          <note>
            De stora satsningar på vägar och järnvägar som nu görs i länet
            är mycket positiva och kommer på sikt ge länet konkurrensfördelar.
            Men det är viktigt att dessa investeringar fullföljs, så att vi
            inte om några år står med nybyggda järnvägsspår men inte har några
            lok och vagnar att bedriva trafik med.
          </note>
          <note>
            Här vill vi understryka vikten av att trafikföringen planeras
            och av att det upphandlas sammanhållet för Mälardalen. För att
            dessa stora investeringar skall utnyttjas optimalt krävs det att
            man ser
          </note>
          <note>
            Mälardalen i ett sammanhang och inte styckar sönder i tron att
            konkurrens och mångfald ger valfrihet för den enskilde.
          </note>
          <note type="speaker">
            Anf. 84 INGE CARLSSON (s):
          </note>
          <note>
            Herr talman! Jag skall börja med att beskriva situationen i mitt
            län, Östergötlands län. Den 31
          </note>
          <note>
            augusti var 21 959 öppet arbetslösa. Speciellt bland ungdomar
            är arbetslösheten hög. Att inte få fotfäste på arbetsmarknaden
            från början innebär enormt stora problem för den enskilde. Det
            har vi erfarenheter av från andra länder.
          </note>
          <note>
            Mer än 10 000 östgötar har genom AMU och AMI
          </note>
          <note>
            beredskapsarbete och ungdomspraktik samt genom
          </note>
          <note>
            ALU tillfällig utbildning eller sysselsättning. 25 %
          </note>
          <note>
            av byggnadsarbetarna är arbetslösa, och utförsäkringen från a-kassan
            och utslagningen ökar markant i vårt län.
          </note>
          <note>
            Regeringen har tappat kontrollen över arbetslöshetssituationen,
            och människor blir oroliga av att ständigt och jämt leva med hotbilden
            att de kan bli arbetslösa eller utförsäkrade.
          </note>
          <note>
            Vi socialdemokrater har aldrig låtit uppgivenheten ersätta politikens
            möjligheter. Det är därför som vi ska fortsätta att ta kampen
            mot arbetslösheten.
          </note>
          <note>
            Vi socialdemokrater har under lång tid avlämnat ett flertal motioner
            med förslag till åtgärder för att öka antalet sysselsättningstillfällen
            i vårt län. Bl.a. har vi motionerat om ett tidigareläggande av
            upprustningen av skolor och andra offentliga lokaler. En kartläggning
            som gjorts tillsammans med byggnadsarbetarna i länet visar att
            det det skulle kunna ge 1 700 jobb i Östergötland.
          </note>
          <note>
            Vidare har vi lagt fram motioner om investeringsmedel för att
            förbättra kommunikationer och miljö samt om ökade resuser till
            utbildning inom gymnasieskolan för att erbjuda minst 2 200 ungdomar
            ett tredje gymnasieår. Vi har också föreslagit att komvux skall
            få ytterligare resurser motsvarande minst 1 000
          </note>
          <note>
            helårsstuderande.
          </note>
          <note>
            Totalt har vi socialdemokrater presenterat konkreta åtgärder
            som skulle ge åtskilliga tusen utbildningsplatser och jobb. Men
            vi är mycket besvikna. Många av våra förslag har nämligen förkastats.
          </note>
          <note>
            Det beror inte på bristande stöd från kommunerna, landstinget
            eller länsstyrelsen. Såväl landshövdingen som landstingsråd och
            borgerliga kommunalråd från Östergötland har ett flertal gånger
            uppvaktat arbetsmarknadsministern med krav på åtgärder för att
            skapa fler jobb och utbildningsplatser. Vi kan konstatera att
            deras förslag överensstämmer med de krav som vi har fört fram
            i olika motioner.
          </note>
          <note>
            Socialdemokraterna i Östergötland har vid två tillfällen uppvaktat
            Börje Hörnlund med konstruktiva förslag till åtgärder mot såväl
            byggarbetslösheten som de omfattande uppsägningarna inom den offentliga
            sektorn.
          </note>
          <note>
            Inom vårt landsting hotas nu 600--700 anställda av arbetslöshet.
            På längre sikt gäller det mer än 2 000
          </note>
          <note>
            personer. I länets kommuner är situationen mycket besvärlig.
            4 000 kommunalarbetare saknar jobb, och ytterligare 3 000 riskerar
            att förlora jobben om inget radikalt görs. Vi har en idé om hur
            vi skall klara av att dessa människor -- mest kvinnor -- inte
            blir arbetslösa.
          </note>
          <note>
            Den 10 maj presenterade socialdemokraterna i
          </note>
          <note>
            Östergötland ett förslag om hur varslen inom landsting och kommuner
            kunde skjutas på framtiden och skrev bl.a.:
          </note>
          <note>
            ''Med tanke på den redan höga arbetslösheten är det onödigt att
            ytterligare spä på nivån genom att göra offentligt anställda arbetslösa.
            Vi förnekar inte att det behövs genomföras omstruktureringar och
            produktivitetsförbätttringar som kommer att orsaka uppsägningar
            framöver. Men vi föreslår att dessa förändringar skjuts på framtiden
            till dess att arbetsmarknaden totalt sett ser bättre ut. Om fler
            anställda temporärt stannar kvar inom landsting och kommuner kan
            en massiv satsning på fort- och vidareutbildning genomföras. Vi
            föreslår att staten, i stället för att betala ut a-kassa, betalar
            kommunerna motsvarande 80 % av lönen för att inte säga upp folk.
            De återstående 20 procenten upp till avtalsenlig lön betalar landsting
            och kommuner själva.
          </note>
          <note>
            Vi föreslår att ett avtal skrivs mellan arbetsgivare, fackliga
            organisationer och länsarbetsnämnden som reglerar förhållandena.
            Avtalet bör också innehålla formuleringar som innebär att parterna
            är beredda att medverka till nödvändiga strukturella förändringar
            på sikt.''
          </note>
          <note>
            Herr talman! Vi som anser att denna östgötamodell är sund i det
            rådande läget blir fler och fler. Den borgerliga landstingsledningen
            har anammat förslaget. Bengt Westerberg och Ingemar Eliasson har
            uttalat sitt stöd för förslaget. Göte
          </note>
          <note>
            Bernhardsson, AMS generaldirektör, tycker om tanken på att omvandla
            arbetslöshetsersättningen till lön och därmed göra det möjligt
            för exempelvis de många kvinnorna inom vården att fortsätta att
            arbeta. SKTF har i sin rapport nr 13, 1993 påvisat att det är
            olönsamt för samhället att spä på arbetslösheten.
          </note>
          <note>
            Det är vi politiker som måste besluta om en omvandling av ersättningen
            från a-kassan till lön för regelrätt arbete. Vi socialdemokrater
            från
          </note>
          <note>
            Östergötland ställer upp.
          </note>
          <note>
            Detta är en allmänpolitisk debatt. Men tyvärr finns det inga
            borgerliga ledamöter här som representerar regeringen. Jag vill
            ändå ställa frågan: När skall arbetsmarknadsministern ställa upp
            för att rädda tusentals kvinnor från att bli arbetslösa? Det brådskar
            med ett positivt svar.
          </note>
          <note>
            För oss socialdemokrater är rätten till arbete den allra viktigaste
            frågan. Vi anser att arbetslösheten är ett enormt slöseri. Att
            arbeta och ha ett jobb är en viktig del av människans sociala
            identitet. För några år sedan kunde man fråga vem som helst vem
            hon eller han var, och de svarade alltid med sitt namn och sitt
            yrke. Jag minns en kort film från LO, där några ungdomar fick
            frågan hur de såg på framtiden. Alla nämnde ett jobb, ett yrke.
            Nu är vi på väg mot 30-talet. Jag hoppas att inte det är vad borgarna
            menar med den rätta vägen.
          </note>
          <note type="speaker">
            Anf. 85 MARTIN NILSSON (s):
          </note>
          <note>
            Herr talman! Tillåt mig att först säga att jag tycker att det
            är roligt att vara tillbaka i riksdagens talarstol. Det var ett
            tag sedan, kanske ett alltför bra tag sedan. Men det håller riksdagsutredningen
            på att titta på.
          </note>
          <note>
            Det har hänt ganska mycket sedan vi senast samlades i riksdagen.
            Vi har fått en ännu högre arbetslöshet än vi kunde tänka oss.
            Läget är värre än som någonsin kunde tänkas.
          </note>
          <note>
            Jag hade tänkt ägna det mesta av det här anförandet åt de 200
            000 ungdomar -- jämnåriga med mig själv -- som är arbetslösa eller
            befinner sig i olika arbetsmarknadspolitiska åtgärder. Orsaken
            till deras situation är först och främst förstås att den nuvarande
            regeringen inte har förmått att skapa riktiga jobb och arbetstillfällen.
          </note>
          <note>
            Det har diskuterats tidigare, i går och även i dag, att regeringens
            ekonomiska politik är sådan att man i den värsta lågkonjunktur
            vi har sett sedan oerhört lång tid drar in efterfrågan i stället
            för att stimulera den. Indirekt drabbas förstås ungdomar av detta
            genom att efterfrågan minskas och produktion minskas. Därigenom
            försvinner jobb inom den privata sektorn. Men direkt drabbas också
            ungdomarna av att de borgerliga regeringspartierna drar in resurser
            från kommuner och landsting.
          </note>
          <note>
            Därmed skulle jag kunna lämna det avsnitt som handlar om den
            ekonomiska politiken. Vi vet att allt fler ekonomer stöder en
            socialdemokratisk stimulanspolitik och att den skulle skapa fler
            och fler jobb.
          </note>
          <note>
            Jag tänkte i stället ägna min tid åt arbetsmarknadspolitiken,
            som egentligen är dagens ämne. Där har det under sommaren varit
            en debatt om att ALU, arbetslivsutveckling, tar vanliga jobb.
          </note>
          <note>
            Jag tycker att den debatten egentligen är en mild västanvind
            mot vad som borde gälla ungdomspraktiksystemet.
          </note>
          <note>
            Vi socialdemokrater har hela föregående år hävdat att detta inte
            är något bra system. Det innebär att företag får gratis arbetskraft.
            Det innebär att ungdomar för sitt arbete får en lön som ligger
            långt under existensminimum.
          </note>
          <note>
            Efter ett års debatt och ett år av missbrukande på många ställen
            ute i näringslivet har regeringen sent om sider insett att allt
            inte är så oerhört bra. I
          </note>
          <note>
            somras sade man upp alla ungdomspraktikplatser.
          </note>
          <note>
            Det fanns inte längre någon möjlighet att ha dem, för de tog
            ju bort de vanliga jobben. Just precis vad vi hade sagt innan.
          </note>
          <note>
            Nu säger man att arbetsgivarna skall få betala för ungdomspraktikplatserna.
            Annars riskerar de att slå ut vanliga ungdomsarbetsplatser. Precis
            vad vi har sagt i ett års tid. Precis vad vi sade när systemet
            introducerades. Det är faktiskt tragiskt att det skall vara för
            sent och för litet när regeringen väl gör något. Tyvärr karaktäriserar
            detta på något sätt regeringens politik, det är för sent och för
            litet.
          </note>
          <note>
            Likadant är det när det gäller utbildning. Många borgerliga ledamöter
            har stått här i talarstolen i dag och talat om hur bra den borgerliga
            regeringen har varit på utbildningsområdet, hur många platser
            man har tillskapat osv. Sanningen är att aldrig tidigare har så
            många ungdomar förvägrats rätten till en högre utbildning. Man
            har sagt nej till att de skall ha rätt till utbildning.
          </note>
          <note>
            Vad är regeringens svar på allt detta? En ung moderat, Fredrik
            Reinfeldt, talade förut. Tyvärr är han inte kvar i kammaren längre.
            Han skulle försöka förklara vad alternativen är.
          </note>
          <note>
            Det man nu vill göra är att försämra arbetsrätten.
          </note>
          <note>
            Han säger att arbetsrätten är så hemsk därför att ungdomar är
            de som drabbas och blir utslagna och inte får fotfäste på arbetsmarknaden.
            Det är litet märkligt, för man kan se internationellt att försämringen
            av anställningsskyddet inte ger fler jobb. Det kan man se i vilket
            annat land som helst.
          </note>
          <note>
            Dessutom hävdar regeringen att ungdomar skall ha lägre lön på
            arbetsmarknaden, annars är de inte attraktiva, annars får de inte
            jobb. Samtidigt säger man att om vi bara tar bort antställningsskyddet
            kommer ungdomar att bli oerhört mycket mer attraktiva.
          </note>
          <note>
            Om vi tittar på de fall som vi har sett är attraktiva, de som
            kommer att få stöd av ett borttagande av
          </note>
          <note>
            LAS, finner vi att de är medelålders män. För ett par veckor
            sedan avslöjades det i Trollhättan att
          </note>
          <note>
            Saab hade något slags lista över vilka man ville bli av med.
            Vilka var det? Jo, det var människor som hade arbetsskador. Det
            var föräldralediga. Vad jag känner till är det rätt ofta ungdomar
            som är föräldralediga. Det var litet alllmänt stökiga personer,
            litet bråkiga. Det är också ofta ungdomar, som vågar säga ifrån
            om vad man tycker. Jag tror att ungdomar vill ha trygghet precis
            som alla andra.
          </note>
          <note>
            Andra alternativet kom fram i pigdebatten, alltså att man skulle
            skapa något slags låtsasjobb hemma i köket och i bostäderna. Det
            är klart att om Fredrik
          </note>
          <note>
            Reinfeldt säger att alternativen som det handlar om är arbetslöshet
            eller pigsysselsättning kanske vissa ungdomar vill ta det jobbet.
          </note>
          <note>
            Jag tror att det landets ungdomar vill ha är riktiga jobb. Det
            går faktiskt att skapa sådana med en socialdemokratisk ekonomisk
            politik. Det går också genom att skapa ett system med fri intagning
            till högskolan, genom att inrätta ett system med rekryteringsstöd
            till riktiga jobb i stället för ungdomspraktik, genom att begränsa
            det övertidsarbete vi ser i dag och genom att fundera på en engångsmodell
            för frivillig pensionering av människor mellan 60 och 64 år mot
            krav på nyanställningar. Det går. Det är ett viktigt budskap att
            skicka, budskapet att det faktiskt behövs och att det går att
            skapa jobb till landets ungdomar.
          </note>
          <note type="speaker">
            Anf. 86 NILS NORDH (s):
          </note>
          <note>
            Herr talman! Botten är nådd. Nu vänder konjunkturen uppåt med
            en rasande fart inom exportindustrin. Detta spådde Handelsbankens
            ekonomer i sin senaste konjunkturrapport.
          </note>
          <note>
            Jag kommer att uppehålla mig litet grand kring de problem som
            vi har i Jönköpings län. Jag vill dela in länet i tre regioner.
            Vi har en region med mycket utpräglad småindustri, varav en del
            är inriktad på export. Den går naturligtvis bra. Men vi har också
            småindustri som är mer inriktad på hemmamarknaden. Där är man
            mycket tveksam till den bedömning som Handelsbanken gör.
          </note>
          <note>
            Den andra regionen är Jönköpingsregionen, som i och för sig har
            klarat sig någorlund. Men där har vi de större företagen och de
            börjar att lägga ned sin verksamhet, de avvecklar och varslar
            människor.
          </note>
          <note>
            Sedan har vi den tredje regionen. Här vill jag ansluta mig till
            det Catarina Rönnung uttryckte i går i den näringspolitiska debatten.
            Jag stöder den anklagelsen mot regeringen som med sin politik
            praktiskt taget utraderar en hel yrkesgrupp. Jag tänker självfallet
            på trähusindustrin. Den har mycket stora svårigheter att ''övervintra'',
            som de själva kallar det. Det hjälper inte med förändringar i
            LAS på något sätt, för de har inte avsättning för sina produkter.
          </note>
          <note>
            Det här, herr talman, innebär också att byggarbetarkåren riskerar
            en arbetslöshet på runt
          </note>
          <note>
            50 % i Jönköpings län. Någonting måste göras!
          </note>
          <note>
            Därför är det ännu viktigare att vi i den här kammaren försöker
            samla oss kring ett program för sysselsättning över hela landet.
            Vi kommer efter mig att få höra samma jeremiad av talare från
            andra län, som har precis samma problem och kanske ännu värre.
          </note>
          <note>
            Enligt den stastik som vi får från myndigheterna ligger vi i
            vårt län ganska bra till när det gäller arbetslösheten. Jag vill
            ändå konstatera att den öppna arbetslösheten på ett år ökat med
            3 500
          </note>
          <note>
            människor. Ändå ligger vi på övre delen av skalan.
          </note>
          <note>
            Finns det inte några ytterligare problem? Jo visst, självklart
            ställer vi i Jönköpings län precis samma frågor som många andra.
            Det som vi oroas allra mest för är naturligtvis ökningen av långtidsarbetslösheten.
            De som framför allt drabbas är kvinnorna inom den offentliga sektorn,
            beroende på att kommuner och landsting nu gräver ganska djupt
            i personalkadern. Det är tjänstemän med kanske en lägre utbildningsgrad
            än många andra som oftast genom rationaliseringar kommer att få
            lämna sina arbetsplatser.
          </note>
          <note>
            En annan grupp som vi också är väldigt oroade över är de deltidsarbetslösa.
            Även här är det självklart primär- och landstingskommunerna som
            svarar för den stora ökningen. Men det börjar att sprida sig även
            till industribranscherna, där arbetsgivarna och arbetstagarna
            kanske gemensamt kommer överens om att minska arbetstiden för
            att något så när hålla arbetsstyrkan intakt. Följden blir deltidsarbetslöshet.
          </note>
          <note>
            Liksom Martin Nilsson är jag oroad för den höga ungdomsarbetslösheten.
            Vi ligger i länet inte i topp i alla fall, men 13--14 % av alla
            våra ungdomar mellan 18 och 24 år är öppet arbetslösa. Någonting
            måste göras! Jag tror att det här problemet aldrig hade uppstått
            med en socialdemokratisk regering.
          </note>
          <note type="speaker">
            Anf. 87 ULLA PETTERSSON (s):
          </note>
          <note>
            Herr talman! På Gotland är i dag 8,3 % av befolkningen öppet
            arbetslösa. På länsarbetsnämnden säger man litet tröstande att
            det är förhållandevis bra. Så långt har det alltså gått i Sverige
            att vi säger om mer än 8 % öppen arbetslöshet ''förhållandevis
            bra''.
          </note>
          <note>
            När jag var ny i riksdagen för åtta år sedan kunde jag aldrig
            drömma om att jag skulle få uppleva en sådan arbetslöshet.
          </note>
          <note>
            Nu har man nästan tappat respekten för de här siffrorna. Vi har
            hört så många larmrapporter och sett så många felslagna prognoser
            att vi nästan har vant oss, och det är det farligaste av allt.
            Till vintern blir kanske varannan gotländsk byggnadsarbetare arbetslös.
            Trots åtgärder från en aktiv och effektiv länsarbetsnämnd är läget
            precis så allvarligt.
          </note>
          <note>
            Arbetsmarknadsministern har tidigare under debatten i dag avfärdat
            de socialdemokratiska inläggen som ''gnöl''. Jag ställer mig frågan:
            När menar arbetsmarknadsministern, regeringen och
          </note>
          <note>
            Centern att man skall protestera? Skall vi vänta tills arbetslösheten
            blir ännu högre?
          </note>
          <note>
            Herr talman! Som jag för övrigt kan konstatera är det en enda
            företrädare för regeringspartierna som funnit det mödan värt att
            befinna sig i kammaren under den här debatten.
          </note>
          <note>
            Hela Sverige lider av arbetslösheten. När utvecklingen börjar
            gå åt rätt håll igen, kommer delar av landet alldeles självklart
            att få ett uppsving i sysselsättningen igen. Andra delar, och
            dit hör mitt hemlän, kommer att ha det mycket svårt att ta tillbaka
            det som har förlorats därför att marginalerna är så små och nödvändig
            service, eller det vi kallar infrastruktur, under mellantiden
            har slagits ut.
          </note>
          <note>
            Vi behöver långsiktigt ca 5 000 jobb på Gotland.
          </note>
          <note>
            Då får vi ett tillräckligt befolkningsunderlag för att behålla
            den service vi behöver för att inte drabbas av en befolkningsminskning.
            I stället för 5 000 nya jobb ser framtidsutsikterna ut som så
            att det blir ytterligare ökad arbetslöshet de närmaste åren, med
            en stadig nedgång frånsett en viss planerad lättnad under nästa
            sommar.
          </note>
          <note>
            För en liten arbetsmarknad är sårbarheten naturligtvis mycket
            större. Den struktur som vi har innebär bl.a. en förhållandevis
            mycket liten industrisektor. Den sektorn består delvis av livsmedelsindustri,
            som naturligtvis är beroende av råvaror för sin existens. Därför
            hänger vår framtid delvis på en jordbrukspolitik som inte gynnar
            de stora slättjordbruken på bekostnad av skogsbygderna, höglandet
            och Östersjöns öar. Den består av cement- och stenindustri, som
            är beroende av att byggandet kommer i gång. Den består av kommmunikationselektronik,
            som kräver att investeringarna inom detta område inte avstannar
            eller uteblir.
          </note>
          <note>
            Gotlands läge medför också ett stort beroende av att Östersjön
            kan bli ett rent vatten. Det handlar om vår direkta livsmiljö
            men också om våra möjligheter till utkomst. Turism kräver hälsosamt
            badvatten. Om de gotländska fiskarna måste ligga i hamn därför
            att fisken dör blir det inga inkomster.
          </note>
          <note>
            Reningsplanen för Östersjön måste genomföras och åtgärder mot
            fiskdöden vidtas snarast.
          </note>
          <note>
            Nu vägrar jag att hålla ett anförande som bara visar på negativa
            trender. Turismen har haft två tämligen goda säsonger till följd
            av att man med hjälp av marknadsföringsinsatser har kunnat dra
            nytta av det regeringsmisslyckande som innebär att kronan är svag
            och att svenskarna semestrar i hemlandet i större utsträckning
            igen. Turistbranschens utvärderingar visar att mer än 80 % är
            nöjda med sin Gotlandssemester. Nu försöker man skapa bilden av
            Gotland som ett rekreationsområde även utanför sommarmånaderna.
            Framför allt behöver vi stärka aktiviteterna i utlandet för att
            dra utländskt kapital till oss.
          </note>
          <note>
            Det händer också andra intressanta saker på
          </note>
          <note>
            Gotland, inte minst på kulturområdet. Vi har haft en skulpturutställning
            i sommar som har gett eko långt utanför landets gränser. Vi har
            nya utbildningar i konst, dans och teater och startar snart en
            filmutbildning på flera nivåer med helt nya idéer. Vi har ett
            baltiskt översättar- och författarhus. I dagarna sänder Högskolan
            i Visby den första satellitföreläsningen till universitet runt
          </note>
          <note>
            Östersjön.
          </note>
          <note>
            Vår målsättning är klar: Gotland skall bli ett bra län att bo
            i, ett län där man kan arbeta, ett län där miljön är god och ett
            län där kulturen blomstrar.
          </note>
          <note>
            För att uppnå det målet måste vi ha ett rättvist skatteutjämningssystem
            som inte missgynnar oss, en statlig ekonomi som fungerar, en fungerande
            och väl utbyggd offentlig sektor, stöd för fortsatt och utökad
            högskoleutbildning och framför allt en regering som sätter kampen
            mot arbetslösheten främst.
          </note>
          <note type="speaker">
            Anf. 88 CHRISTER SKOOG (s):
          </note>
          <note>
            Herr talman! Även i den valkrets som jag kommer ifrån, Blekinge
            län, har vi drabbats av arbetslöshetens gissel. Vi i Blekinge
            är visserligen vana vid att brottas med problem på arbetsmarknaden,
            mycket med anledning av att
          </note>
          <note>
            Blekinge är ett ganska industritätt län.
          </note>
          <note>
            Tillverkningsindustrin ligger ofta i Blekinge medan huvudkontoren
            och utvecklingsenheterna ligger i någon storstadsregion eller
            utomlands. Problemen i Blekinge är dock i dag så pass stora att
            man nästan kan säga att de är övermäktiga, om man mäter dem i
            siffror och ser till arbetslösheten i förhållande till arbetskraften.
            Det är 14,5 % av arbetskraften som i dag står utan ett ordinarie
            arbete. I dagens debatt låter det kanske som en siffra vilken
            som helst. Men jag vill gärna klä den i ord och ge några exempel.
          </note>
          <note>
            Det är 13 400 blekingar som befinner sig utanför den ordinarie
            arbetsmarknaden, och det är nästan lika många som invånarna i
            Olofströms eller
          </note>
          <note>
            Sölvesborgs kommuner. Så många människor är det som är arbetslösa.
            Om alla arbetslösa vore i genomsnitt 1,70 m långa och ställde
            sig på axlarna på varandra, skulle de utgöra en sträcka på 23
            mil.
          </note>
          <note>
            Det är lika långt som från Karl-Gösta Svensons
          </note>
          <note>
            Kråkerum, Jämjö, till Kristianstad, där skatteministern bor,
            och tillbaka igen. Så omfattande är arbetslösheten.
          </note>
          <note>
            Lägger man sedan till alla de varsel som har utfärdats i länet,
            blir situationen ännu allvarligare.
          </note>
          <note>
            Landstinget har varslat 1 000 personer, framför allt i Karlskrona
            och och delvis i Karlshamn. 90 % av de varslade är kvinnor. Marinkommandot
            i
          </note>
          <note>
            Karlskrona har varslat 70 personer.
          </note>
          <note>
            Karlskronavarvet har varslat 210 personer, detta varv som av
            Moderaterna i valrörelsen blev lovat fler beställningar. Utöver
            de exempel som jag redan har nämnt, nöjer jag mig med att ta upp
          </note>
          <note>
            Valeo, f.d Blackstone, i Mjälby, Sölvesborg, där 70
          </note>
          <note>
            personer har varslats, förutom de som tidigare under åren har
            fått lämna sina anställningar.
          </note>
          <note>
            Vi blekingar ser alltså en del mörka moln på vår himmel. Men
            tack vare den politik som man tidigare förde satsades det en del
            på Blekinge, som ändå ligger en bit från Stockholm. Jag tänker
            då på utlokaliseringen av Kustbevakningsverket,
          </note>
          <note>
            Boverket, SIFO och inte minst satsningen på högskolan Karlskrona/Ronneby,
            som vi är väldigt glada och tacksamma över och som i framtiden
            kommer att betyda mycket positivt för utbildningen i Blekinge
            och för de människor som vill bo och verka i länet.
          </note>
          <note>
            Jag har målat upp en del mörka siffror och moln.
          </note>
          <note>
            Men visst finns det hopp inför framtiden.
          </note>
          <note>
            Geografiskt sett ligger Blekinge egentligen ganska bra till med
            tanke på utvecklingen i det forna
          </note>
          <note>
            Östeuropa och färjeförbindelser från
          </note>
          <note>
            Blekingehamnarna och den nya marknad som så småningon kommer
            att öppnas.
          </note>
          <note>
            Vidare ser jag med tillförsikt fram emot en bro över
          </note>
          <note>
            Öresund, som gör det möjligt att knyta också
          </note>
          <note>
            Blekinge och dess arbetsmarknad närmare kontinenten och Västeuropa.
            Detta innebär på sikt att vi i Blekinge kommer att klara oss ganska
            bra.
          </note>
          <note>
            Det är jag övertygad om. För närvarande krävs det dock kraftfulla
            åtgärder, åtgärder som syftar till att ytterligare bygga ut infrastrukturen,
            så att vi skall kunna möta framtiden.
          </note>
          <note>
            Mig veterligt har inte regeringen föreslagit särskilt kraftfulla
            åtgärder. Vi från Blekinge framförde en vädjan om att få statlig
            hjälp för att man skulle slippa att sparka ut människor från den
            gemensamma sektorn. Vi ville att staten -- i enlighet med Östergötlandsmodellen
            -- i stället skulle bidra med 80 %. Detta förvägrades vi dock.
          </note>
          <note>
            Dessa människor skall nu tydligen sparkas ut, samtidigt som sjuka
            och äldre behöver vård. Men staten tycker att det är bättre att
            människor blir arbetslösa.
          </note>
          <note>
            Lösningen på problemen är tydligen en ändring i lagstiftningen,
            framför allt i lagen om anställningsskydd. Många tidigare talare
            från regeringspartierna har ju sagt att syftet med detta är att
            göra det möjligt att anställa fler människor.
          </note>
          <note>
            Trots min långa erfarenhet av förhandlingar, inte minst när det
            gäller småföretag, kan jag inte se någon förbättring av möjligheterna
            att anställa, snarare ökar möjligheterna att sparka ut människor
            från företagen. Det är inte det som vi behöver, utan vi behöver
            fler jobb.
          </note>
          <note>
            Jag har hållit på länge med fackligt arbete. På de flesta företag
            fungerar samarbetet väldigt bra mellan parterna -- det finns kanske
            några företag som missköter sig. Låt oss i stället slå vakt om
            samarbetet och behålla den lagstiftning som vi har.
          </note>
          <note type="speaker">
            Anf. 89 ALF ERIKSSON (s):
          </note>
          <note>
            Herr talman! Halland är ett bra landskap att bo och arbeta i.
            Men Halland, liksom landet i övrigt, har drabbats hårt av regeringens
            nyliberala politik.
          </note>
          <note>
            Vårt län har tidigare klarat sig bra vid lågkonjunkturer, men
            orken räcker inte för att vi skall kunna motstå de påfrestningar
            som vi nu utsätts för. Detta har orsaker i att strukturen i näringslivet
            är föråldrad. Industriprodukterna är i stort sett mogna och kan
            inte utvecklas mera. Länet har nästan dubbelt så många sysselsatta
            inom jordbruket jämfört med riket i övrigt, vilket ställer till
            med problem vid omställningen av jordbruket.
          </note>
          <note>
            Vi har nu i Halland arbetslöshetssiffror som ligger kring riksgenomsnittet.
            Ungdomsarbetslösheten ligger tidvis över genomsnittet för landet
            som helhet. Framtidsutsikterna är inte de bästa.
          </note>
          <note>
            Regeringens tvärstopp på byggmarknaden har gjort att stora neddragningar
            har skett inom byggvaruindustrin. Om det inte kommer i gång någon
            byggnation, kommer stora delar att slås ut och förmodligen aldrig
            att återuppstå. Ca 35 % av byggnadsarbetarna befinner sig utanför
            den ordinarie arbetsmarknaden, och det förhåller sig likadant
            med metallarbetarna. Vid årsskiftet beräknas hälften av byggnadsarbetarkåren
            att stå utanför arbetsmarknaden. Situationen är likartad för industriarbetarna.
          </note>
          <note>
            Länets utbildningsnivå när det gäller eftergymnasial utbildning
            ligger under riksgenomsnittet. Förklaringen är inte enbart närheten
            till högskolor, utan den står att finna i den låga tekniknivån
            i länets industri.
          </note>
          <note>
            Trots dessa strukturella problem är Halland det län som erhåller
            minst stöd för regionalpolitiska insatser. Länet ligger befolkningsmässigt
            på den övre halvan av listan över hela landet, och länets befolkning
            ökar nu mest jämfört med alla län i riket. Om länet skall klara
            strukturomvandlingen, måste utvecklingsstödet räknas upp och anpassas
            till de befolkningsmässiga och strukturella förutsättningar som
            finns.
          </note>
          <note>
            Herr talman! Arbetsrättslagstiftningen gäller även i Halland.
            Vi skall noga följa de utfästelser som regeringspartierna nu gör
            om att sysselsättningen skall öka, om förslaget om ändringar i
            arbeträtten antas av riksdagen. En fråga till regeringspartierna
            blir: Hur många nya jobb kommer fram om riksdagen antar förslaget
            om ändring av lagen om anställningsskydd så, att den fackliga
            vetorätten mot oseriösa entreprenörer tas bort?
          </note>
          <note>
            Jag förväntar mig ett svar på den frågan, men det blir väl inte
            aktuellt i dag, eftersom jag kan se enbart socialdemokrater i
            kammaren. Verkligheten är nog den, att om marknadsföringen av
            dessa lagändringar skulle ha varit föremål för granskning av Konsumentverket,
            hade regeringen blivit fälld för vilseledande reklam.
          </note>
          <note>
            Hur kan någon påstå att det skulle påverka sysselsättningen om
            en lokal facklig organisation lägger ett veto mot en oseriös och
            därmed illojalt konkurrerande entreprenör? Det är för oss en gåta.
          </note>
          <note>
            Blir entrepenaden då inte utförd av en annan entrepenör som följer
            den svenska lagstiftningen?
          </note>
          <note>
            Än har inte den ekonomiska brottsligheten brett ut sig så mycket
            att det saknas seriösa entreprenörer.
          </note>
          <note>
            Efter att ha lyssnat på denna allmänpolitiska debatt i snart
            två dagar kan jag konstatera att regeringspartierna redan har
            kastat in handduken.
          </note>
          <note>
            Det är vad vi socialdemokrater gör som är avgörande för folks
            framtidstro, inte vad regeringspartierna gör. Samtidigt döms vi
            för att inte ha några idéer för framtiden. Om så vore fallet behövde
            ni väl inte vara oroliga för att inte få väljarnas stöd. I stället
            låter det nu som om regeringspartierna redan knappt ett år före
            valet har börjat städa hyllorna i Rosenbad och kommit ner till
            skiktet ''önskemål från SAF''. Det är bara att konstatera att
            detta skikt inte har någon förankring i folkopinionen. Det är
            därför framtidstron sviktar.
          </note>
          <note type="speaker">
            Anf. 90 LISBET CALNER (s):
          </note>
          <note>
            Herr talman! Jag höll på att säga partivänner.
          </note>
          <note>
            All time high, rekord i börsvärde, rekord i arbetslöshet, rekord
            i statlig upplåning, rekord i budgetunderskott.
          </note>
          <note>
            I går kväll var jag på väg till Järntorget för att köpa litet
            frukostmat. Jag blev chockad. För första gången i mitt liv mötte
            jag en tiggare i Sverige, en tiggare på Västerlånggatan i Stockholm
            -- min födelsestad. Det trodde jag väl aldrig att jag skulle uppleva.
            Han satt där med en filt om axlarna och bad om en skärv.
          </note>
          <note>
            Vadan och varthän, är en en gammal fråga. Jag frågar: Vart är
            Sverige på väg? Vart leder den enda vägen? Kan vi inte svänga
            in på en annan väg? Eller kanske vi skall gå ombord på ett fartyg?
          </note>
          <note>
            Tre regeringsförklaringar har denna den mest kompetenta regeringen
            någonsin, enligt statsministerns egen blygsamma utsago, levererat.
          </note>
          <note>
            Vi skall bryta den ekonomiska stagnationen och återupprätta Sverige
            som en tillväxt- och företagarnation med en stark och växande
            ekonomi. Vi skall förbättra välfärd och social omsorg, och inleda
            särskilda insatser för de sämst ställda, sade regeringen 1991.
            1992 års regeringsförklaring sade: Ja, det skall vi göra. Vi har
            gjort framsteg, men mer behöver göras.
          </note>
          <note>
            Ingen uppgift framstår i dag som mer betydelsefull än att skapa
            förutsättningar för nya jobb, heter det i årets regeringsförklaring.
          </note>
          <note>
            Jag säger: Ord, ord -- det räcker inte med ord. Det är handling
            som lever vidare. Vad blev det i handling? Mer än 600 000 människor
            står utanför den ordinarie arbetsmarknaden, negativ tillväxt för
            tredje året i rad, över 200 miljarder kronor i budgetunderskott,
            1 000 miljarder kronor har konungariket Sverige i skuld. Stark
            och växande ekonomi var målsättningen!
          </note>
          <note>
            Jag kom att tänka på den bön som bads i
          </note>
          <note>
            Storkyrkan vid riksdagens öppnande. Jag citerar:
          </note>
          <note>
            När våra handlingar inte stämmer överens med våra ord, förlåt
            oss, Gud.
          </note>
          <note>
            Jag tycker att regeringen skall överväga att använda den.
          </note>
          <note>
            Sluta att skylla på Socialdemokraterna för era misslyckanden!
            Vad har en regering, som i tal och skrift gång på gång lägger
            ansvaret på oppositionen, för existensberättigande? Som vanligt
            gjorde arbetsmarknadsministern det i sitt anförande i morse. Jag
            tycker att det vore bättre om regeringen använde sin kraft och
            det förtroende man har fått från väljarna till att i handling
            uppnå de stolta parollerna om att förbättra välfärden och skapa
            förutsättningar för nya och flera jobb.
          </note>
          <note>
            Målsättningen är ju bra. Jag föreslår att regeringen tar en diskussion
            om mål och medel.
          </note>
          <note>
            Nu borde politiken handla om att omvandla konjunktursignaler
            till jobb, skriver Dagens
          </note>
          <note>
            Industri. Ja, gör det snälla regeringen! Se till att föra en
            ekonomisk politik som inger förtroende och framtidstro hos presumtiva
            företagare och befintligt näringsliv, så att investeringarna kommer
            i gång.
          </note>
          <note>
            I den ekonomiska debatten i går sades från finansutskottets borgerliga
            ledamöter att efterfrågan inte skall stimuleras. Min enkla fråga
            blir då: Hur i all sin dar skall ett företag våga göra nyinvesteringar
            och skapa mer produkter och fler tjänster, om man i företaget
            inte är säker på att produkterna eller tjänsterna kommer att köpas
            av någon? Är detta logiskt?
          </note>
          <note>
            Vi kan ju inte bara satsa på exporten. Det är ju bristen på inhemsk
            efterfrågan som är det stora problemet i dag. Under senare tid
            har också allt fler kommit till insikt om detta. När blir det
            regeringens tur?
          </note>
          <note>
            När det gäller kommunerna finns det efterfrågan, fast då brukar
            den kallas behov. Men vad för regeringen för politik därvidlag?
            Jo, resurserna har minskat. Men behoven av vård och omsorg kvarstår,
            och de ökar eftersom vi blir allt äldre. Är detta logik? Det är
            i alla fall en konstig politik.
          </note>
          <note>
            Regeringens politik har lett till att arbetsmarknadsläget i Göteborgs
            och Bohus län för närvarande kännetecknas av en rekordhög arbetslöshet.
            Trots höga volymer i de arbetsmarknadspolitiska åtgärderna har
            ökningen i arbetslösheten inte kunnat hejdas. Kommunerna i norra
            Bohuslän har en arbetslöshet på nästan 11 %.
          </note>
          <note>
            41 535 personer är utan arbete i Göteborgs och
          </note>
          <note>
            Bohus län. Det motsvarar nästan tre gånger invånarantalet i Lysekil.
            Det är ungefär lika många som bor i Mölndal. I Bohuslän, den valkrets
            som jag representerar, är det 15 835 människor som inte har jobb.
          </note>
          <note>
            Den enskilda människan far illa av den borgerliga regeringens
            politik. Att långvarig arbetslöshet föröder människors livschanser
            och riskerar att leda till allvarliga personliga och sociala problem
            för individer och familjer, är faktiskt en mycket insiktsfull
            beskrivning i regeringsförklaringen.
          </note>
          <note>
            Men regeringen, se då till att människor inte utsätts för dessa
            tragedier! Skapa t.ex. förutsättningar för
          </note>
          <note>
            Scanraff i Lysekil att investera i en anläggning som kan rena
            högsvavlig tjockolja. Den får av miljöskäl inte användas i Sverige.
            Därför exporteras den till
          </note>
          <note>
            Europa och kommer tillbaka i form av svaveldioxid och kvävedioxid
            och försurar våra marker och vattendrag -- en märklig hantering.
            Ett tips till regeringen är att både göra en insats för miljön
            och för att skapa jobb.
          </note>
          <note>
            Det talas om förnybara energikällor. Projekt biobränsle i Västsverige
            drivs i samråd mellan O,
          </note>
          <note>
            P, R och S län, skogsföreningarna och Västsvenska lantmän. Regeringen
            kan här skapa förutsättningar för framtidsinriktade investeringar
            som skapar jobb och som är bra för miljön.
          </note>
          <note>
            I Bohuslän har vi många fler bra förslag, men mina sex minuter,
            herr talman, räcker inte till fler.
          </note>
          <note>
            Min uppmaning till regeringen blir: Se till att era ord stämmer
            överens med era handlingar!
          </note>
          <note>
            Herr talman! Detta kallas för allmänpolitisk debatt. Jag vill
            påstå att det är fråga om falsk varudeklaration. Regeringspartierna
            vill inte ha debatt om sysselsättningspolitiken.
          </note>
          <note type="speaker">
            Anf. 91 RUNE EVENSSON (s):
          </note>
          <note>
            Herr talman! Sysselsättningssituationen i
          </note>
          <note>
            Västsverige är nu, som andra har vittnat om, katastrofal. Man
            saknar ord som är starka nog för att uttrycka den situation som
            råder och den oro man känner för alla dem som står utan sysselsättning.
            Enligt länsarbetsnämndernas prognoser kommer situationen att undan
            för undan förvärras.
          </note>
          <note>
            Regeringen bär ansvaret för att Sverige har västvärldens sämsta
            ekonomiska utveckling och för att vi, enligt Konjunkturinstitutets
            prognos, är på väg mot det värsta ekonomiska bakslaget under hela
            den svenska industrialismens historia. I år förväntas BNP falla
            med 3 %, trots regeringens prognos från förra året om en ökning
            med 1 %.
          </note>
          <note>
            Få regeringar har så totalt missbedömt effekten av sin egen politik
            som den nuvarande. Regeringen kan inte bara passivt sitta och
            vänta på konjunkturuppgången och tro att den skall lösa alla problem.
            Krisen är för djup för att exportindustrin ensam skall orka dra
            i gång ekonomin. I stället för fromma förhoppningar krävs här
            en handlingskraftig politik för att ta landet ur depressionen.
          </note>
          <note>
            I Älvsborgs län står mer än 36 000 människor utanför den ordinarie
            arbetsmarknaden, vilket motsvarar 13,4 % av den arbetsföra befolkningen.
          </note>
          <note>
            Enligt prognosen kommer denna siffra om ett år att ha ökat till
            mer än 40 000 människor -- 14,6 % av den arbetsföra befolkningen.
            Särskilt besvärlig är situationen för ungdomar, handikappade och
            utomnordiska medborgare, där ca 30 % i dag är arbetslösa.
          </note>
          <note>
            Efterfrågan på hemmamarknadsindustrin är fortsatt svag. Handeln
            drabbas av en fortsatt försämrad köpkraft. Kommuner och landsting
            står inför stora nedskärningar. Den inhemska efterfrågan måste
            stimuleras. Vi socialdemokrater har i olika sammanhang lagt fram
            förslag om detta.
          </note>
          <note>
            I norra Älvsborg har problemen inom bilindustrin, framför allt
            Saab, gjort att många har friställts.
          </note>
          <note>
            Detta drabbar också underleverantörerna. Norra
          </note>
          <note>
            Älvsborg är starkt beroende av bilindustrin. Detta gäller framför
            allt Dalsland, där underleverantörerna inom bilindustrin står
            för en stor del av sysselsättningen.
          </note>
          <note>
            Nedskärningen inom Teli i Vänersborg har slagit hårt mot denna
            del av regionen. Som ägare till Teli har staten här ett stort
            ansvar.
          </note>
          <note>
            Herr talman! Jag övergår nu till att tala om sysselsättningen
            inom byggbranschen, där situationen är mest katastrofal. I Älvsborgs
            län står i dag 39 % av arbetskraften utanför den ordinarie arbetsmarknaden.
            Situationen är liknande i övriga
          </note>
          <note>
            Sverige. Länsarbetsnämnderna tror att denna siffra i februari
            månad kommer att ha ökat till 50 % för hela riket.
          </note>
          <note>
            Byggandet är en motor i samhällsekonomin. En byggnadsarbetare
            genererar jobb åt många andra i angränsande branscher. Stora delar
            av branschen slås nu ut -- arbetskraft försvinner, byggföretag
            liksom stora delar av byggnadsämnesindustrin slås ut. Kunnande
            och kompetens försvinner. Längre fram i ett annat konjunkturläge,
            när byggandet behöver ökas och när vi behöver bygga ifatt det
            behov som då kommer att finnas, kommer vi att stå utan stora delar
            av den bransch och det kunnande som vi då kommer att behöva, med
            höga kostnadsökningar som följd.
          </note>
          <note>
            Därför måste krafttag nu tas för att ta branschen ur denna djupa
            svacka. Det ROT-program riksdagen beslutade om i juni har endast
            marginellt påverkat sysselsättningen. Det som nu vill till är
            helt andra tag. Ett ROT-program värt namnet måste omedelbart sättas
            in.
          </note>
          <note>
            Byggnadsarbetareförbundets utredningsavdelning har tagit fram
            ett förslag till ROT-program som det kan finnas anledning att
            titta närmare på. Enligt deras utredning finns 300 000 lägenheter
            som är i behov av ombyggnad. Tidigarelägg en tredjedel av dessa
            ombyggnadsinsatser! Det skulle vara rätt medicin i dagens läge.
          </note>
          <note>
            Ombyggnader är arbetsintensiva.
          </note>
          <note>
            Byggnadsarbetareförbundet har föreslagit ett sådant program.
            Det skulle enligt deras beräkningar ge jobb åt ca 30 000 personer
            per år under två år. Folk som går arbetslösa skulle få arbete.
            Samhällsekonomin skulle stimuleras.
          </note>
          <note>
            Utslagningen av byggnadsindustrin och angränsande branscher skulle
            hejdas. Stora vinster skulle göras socialt. Samhället skulle få
            något för de pengar som i dag passivt betalas ut i arbetslöshetsersättning.
          </note>
          <note>
            Regeringen får inte längre vara passiv i dessa frågor. Se till
            att få fart på byggandet! Efter att ha lyssnat på Bo G Jenevalls
            anförande i går inser jag att det kanske nu finns majoritet i
            riksdagen för en annan politik än regeringens på detta område
            -- om nu Jenevalls åsikter delas av hans parti.
          </note>
          <note>
            I ett frågesvar i tisdags sade den i regeringen som har ansvar
            för bostadsfinansieringen, Bo
          </note>
          <note>
            Lundgren, att byggbehovet är litet. Med den nuvarande bostadspolitiken
            har det blivit det.
          </note>
          <note>
            Byggnationen ligger nu på den lägsta nivån sedan
          </note>
          <note>
            40-talet. Orsaken är att den nuvarande bostadspolitiken drivit
            upp hyrorna till en nivå som gör att folk inte längre har råd
            att bo i de senaste årgångarna. Lågkonjunkturen bidrar också.
            Med en annan bostadspolitik, en som gjorde att folk hade råd att
            bo, skulle efterfrågan vara en annan.
          </note>
          <note>
            Behoven försvinner inte, utan folk tvingas i stället att tränga
            ihop sig. Det är illa att det ansvariga statsrådet inte inser
            detta.
          </note>
          <note>
            I södra delarna av Norra Älvsborg är byggmaterielindustrin den
            ledande industrin. Den nedgång i byggandet som nu skett har fått
            och får stora konsekvenser för dessa bygder. Därför skulle ett
            ökat byggande ge den stimulans som dessa bygder och dessa industrier
            så väl behöver.
          </note>
          <note>
            Alternativet är ökad arbetslöshet och utslagning av för vårt
            land viktig industri.
          </note>
          <note>
            Herr talman! Det här är en allmänpolitisk debatt, men det är
            bara socialdemokrater som deltar. Det visar kanske på vårt intresse
            för dessa frågor och på regeringspartiernas och regeringens ointresse.
          </note>
          <note>
            I detta anförande instämde Lena Klevenås (s).
          </note>
          <note type="speaker">
            Anf. 92 INGVAR JOHNSSON (s):
          </note>
          <note>
            Herr talman! Först vill jag instämma i vad Rune
          </note>
          <note>
            Evensson har sagt om läget i Norra Älvsborg.
          </note>
          <note>
            Jag skall ta upp situationen i min hemkommun. De senaste åren
            har ju Trollhättan omnämnts oftare än någonsin i massmedierna.
            Det har rört sig om positiva nyheter som kommunens aktiva insatser
            mot arbetslösheten och den lyckade presentationen av den nya Saab-modellen.
            Men det har tyvärr mest rört sig om negativa nyheter om människor
            som far illa när arbetslösheten ökar lavinartat. I Trollhättan
            är nu över 4 000 -- eller mer än 12 % -- öppet arbetslösa.
          </note>
          <note>
            Den senaste tiden har nyheter från vår kommun också handlat om
            flyktingar som misshandlats och om moskén som satts i brand. Många
            frågar vad som hänt i Trollhättan, eftersom en opinionsundersökning
            bara för några år sedan visade på att man i kommunen hade en positivare
            inställning till invandrare än i landet i övrigt.
          </note>
          <note>
            Vad som hänt kan väl ingen uttala sig säkert om.
          </note>
          <note>
            Men våldsdåden har utförts av några få, som är missledda av de
            krafter i samhället som blåser under hat och fördomar. För detta
            har hatets kolportörer, sådana som Ian Wachtmeister, Anders
          </note>
          <note>
            Klarström och deras anhang, ett stort ansvar. I den mån som attityderna
            till flyktingar har hårdnat tror jag dessutom att det finns ett
            samband med den dramatiskt stigande arbetslösheten. Flyktingar
            får stundom skulden för att regeringen bedriver en politik som
            tar jobben från folk.
          </note>
          <note>
            Negativa attityder har lättare att få fotfäste i tider av orättvisor,
            otrygghet och arbetslöshet. Därför är de bästa botemedlen att
            se till att folk får jobb och att stoppa de ensidiga försämringarna
            av ekonomin för lågavlönade och arbetslösa.
          </note>
          <note>
            Det är också mycket olyckligt att regeringen har visat prov på
            en så häpnadsväckande nonchalans när vi drabbats av omfattande
            varsel och uppsägningar: -- Den som kritiserat statsministern
            har fått veta att han är okunnig. -- Den som krävt insatser av
            den s.k. näringsministern uppmanas starta eget. -- Den som krävt
            besked av arbetsmarknadsministern har fått veta att han inte är
            någon jultomte.
          </note>
          <note>
            I vår kommun görs nu en rad mycket aktiva insatser. I förrgår
            presenterades ett omfattande åtgärdsprogram vars syfte är att
            minska arbetslöshetens skadeverkningar. 60 miljoner satsas för
            att ta ner arbetslösheten 3 %. Paketet innehåller insatser för
            nya jobb, trygghetsavtal för kommunens anställda samt tillfälliga
            jobb och utbildningar.
          </note>
          <note>
            En aktiv, socialdemokratiskt ledd kommun som vår kan göra mycket
            för att skapa jobb, men möjligheterna är ändå begränsade. Det
            är regeringens ansvar att trygga industrins utveckling genom större
            satsningar på utbildning och forskning. För att skapa fler jobb
            krävs insatser både för att stödja den industri som finns och
            för att skapa ett allsidigare näringsliv.
          </note>
          <note>
            Vi socialdemokrater har i riksdagen föreslagit fler platser till
            vår högskola, större satsningar på kommunikationer och större
            satsningar inom byggandet. Vi har också gått emot den hårda brandskattning
            som skett av kommunernas ekonomi. Det är en politik som tillsammans
            med ökad köpkraft skulle få hjulen att snurra. Men de borgerliga
            säger bara nej, nej, nej.
          </note>
          <note>
            Det räcker ju inte med att industrin får fram bra produkter.
            Någon skall ju också ha råd att köpa dessa. Regeringens åtstramning
            av köpkraften och arbetslösheten i sig är därför hinder för industrins
            utveckling. I ett Trollhätteperspektiv skulle man kunna säga att
            för varje person i vårt land som blir arbetslös eller får sin
            standard kraftigt sänkt missar
          </note>
          <note>
            Saab en möjlig kund.
          </note>
          <note>
            En hård åtstramningspolitik som den regeringen nu för får också
            de allra värsta effekterna i en industriregion som vår. Omvänt
            kan man säga att den socialdemokratiska politiken som skulle stimulera
            tillväxten skulle vara mycket positiv för oss.
          </note>
          <note>
            Vi har i vår region en teknologiskt mycket högt utvecklad industri,
            som har stora framtidsmöjligheter. Dess utveckling sker redan
            nu till stor del i ett internationellt samarbete, och i framtiden
            kommer detta att gälla i än högre grad.
          </note>
          <note>
            Herr talman! En politik som får fart på tillväxten skulle minska
            arbetslösheten. En rättvis fördelningspolitik skulle befria många
            från alltför knappa villkor. Det skulle också skapa ett mjukare
            samhällsklimat, där färre skulle lyssna till dem som förespråkar
            intolerans och våld.
          </note>
          <note>
            Med det, herr talman, vill jag tacka partivännerna som har lyssnat
            på mitt anförande. De borgerliga är som vi hört tidigare inte
            intresserade.
          </note>
          <note>
            I detta anförande instämde Lena Klevenås (s).
          </note>
          <note type="speaker">
            Anf. 93 BERNDT EKHOLM (s):
          </note>
          <note>
            Herr talman! Liksom Ingvar Johnsson kan jag konstatera det som
            Rune Evensson sade, nämligen att bara socialdemokrater tycks delta
            i den här debatten. Ingvar Johnsson noterade också att det nu
            bara finns socialdemokratiska riksdagsmän här i kammaren. Det
            är faktiskt ganska anmärkningsvärt. Ni borgerliga ledamöter som
            nu sitter på era rum: Ta chansen, och kom ner till kammaren och
            debattera arbetsmarknadspolitiken med oss!
          </note>
          <note>
            Man kan också undra varför det inte ens finns en politiskt sakkunnig
            här för att lyssna av debatten.
          </note>
          <note>
            Vi har ju fått veta att regeringen har många sådana.
          </note>
          <note>
            Jag deltog i april i en debatt med Börje Hörnlund.
          </note>
          <note>
            Då var arbetslösheten i mitt län, Älvsborgs län --
          </note>
          <note>
            jag kommer från den södra delen -- totalt 11,5 %, och den öppna
            arbetslösheten var 6 %. Enligt prognosen skulle den totala arbetslösheten
            i augusti bli 13,5 % och den öppna 9 %.
          </note>
          <note type="speaker">
            Anf. 94 JAN FRANSSON (s):
          </note>
          <note>
            Herr talman! Dagligen får vi genom massmedia veta att det nu
            går bra för Sverige. Exportindustrin har inte på decennier haft
            så stora vinster. I
          </note>
          <note>
            Skaraborg har inte det gett några nya arbetstillfällen.
          </note>
          <note>
            Kapitalägarna ägnar sig nu återigen i allt högre grad åt lnande
            affärer med sina pengar utan att det ger en enda arbetslös arbetare
            sysselsättning, ett förhållande som betydligt minskar arbetets
            värde och därigenom tar bort möjligheterna för oss som arbetar
            och saknar kapital att vara delaktiga i hur vår välfärd och framtid
            gestaltas.
          </note>
          <note>
            Med regeringens politik börjar kapitalet må gott igen. Och det
            innebär att kapitalägarna inte behöver arbetande människor. Arbetslösheten
            ökar. Saker och tjänster kan köpas där de är billigast, således
            där lönerna är lägst. Våra gemensamma försäkringar mot arbetslöshet,
            sjukdomar m.m. raseras. Vård och omsorg för de svaga dras in.
            Starka krafter vill minska lönerna för de stora grupperna, som
            oftast är lågavlönade.
          </note>
          <note>
            Tryggheten och insatserna för äldre och handikappade är i fara,
            osv. osv.
          </note>
          <note>
            I Skaraborg ser vi tydliga effekter av kapitalismens och industrisamhällets
            utslagningsmekanismer, där människor betraktas som avfall. Situationen
            i många länder ute i Europa, med hög permanent arbetslöshet och
            människor som lever på understöd, har av många av oss betraktats
            som en mardröm. Den mardrömmen är nu verklighet i dagens Sverige,
            med en regering som gett upp tanken att alla människor har rätt
            till ett arbete.
          </note>
          <note>
            Arbetslösheten är regeringen Bildts största misslyckande, och
            det är ett katastrofalt misslyckande att föra en politik som leder
            till att den öppna arbetslösheten växer från 3 % till 12 %
          </note>
          <note>
            på mindre än ett år.
          </note>
          <note>
            Sedan regeringsskiftet har arbetslösheten i
          </note>
          <note>
            Skaraborg fyrdubblats. Genomsnittligt i år har nästan 20 000
            människor ställts utanför den ordinarie arbetsmarknaden. Men det
            är också ett misslyckande för hela arbetsmarknadspolitiken att
            kontantstödet tillåts växa långt snabbare än de aktiva åtgärderna.
            Över 500 000 svenskar tvingas i dag att leva på kontantstöd i
            stället för arbete eller utbildning. Förra året betalades ut en
            miljard i kontantstöd i Skaraborg, och den summan blir större
            i år.
          </note>
          <note>
            Länsarbetsnämnden hemma i mitt län bedömer i sin prognos av utvecklingen
            av arbetsmarknaden under resten av 1993 och hela 1994 bl.a. att
            det blir en fortsatt minsknng av industrisysselsättningen, vikande
            offentlig sysselsättning, svårigheter att upprätthålla sysselsättningen
            inom den privata tjänsteproduktionen och att antalet personer
            som står utanför arbetsmarknaden fortsätter att öka.
          </note>
          <note>
            Man ser ingen påtaglig förändring under 1994, vilket innebär
            14 % arbetslöshet.
          </note>
          <note>
            Långtidsarbetslösheten i Skaraborg väntas ligga kvar på en fortsatt
            hög nivå, dvs. en tredjedel av samtliga arbetslösa, och det är
            4 000 människor. I
          </note>
          <note>
            stor utsträckning är det män i åldern från 25 till drygt 50 år.
          </note>
          <note>
            I slutet av augusti fanns det över 6 000 arbetslösa ungdomar
            i Skaraborg, och det är 1 600 fler än motsvarande tid förra året.
            Det innebär att 25 % av ungdomarna i Skaraborg är arbetslösa,
            en femtedel långtidsarbetslösa. Länsarbetsnämnden tror inte heller
            här att situationen kommer att förbättras, om man inte sätter
            in mycket omfattande åtgärder.
          </note>
          <note>
            Jag instämmer i det Berndt Ekholm sade, att bakom den offentliga
            statistiken finns det enskilda människor som måste ha kraft att
            leva vidare.
          </note>
          <note>
            Tusentals människor är i uppenbar fara att råka ut för psykisk
            och fysisk ohälsa, havererad ekonomi och förlorat självförtroende.
          </note>
          <note>
            Arbetslösheten är förödande för alla men värst för ungdomen och
            farlig för hela vårt samhälle. Det finns en, som jag tycker, försummad
            aspekt på arbetslösheten, och det är folkhälsan.
          </note>
          <note>
            Arbetslösheten är utan tvivel ett mycket allvarligt hot mot folkhälsan.
            Om vi studerar den av den socialdemokratiska regeringen 1988 tillsatta
          </note>
          <note>
            Folkhälsogruppens senaste rapport, kan vi konstatera att arbetslöshet
            är ett allvarligt hot mot folkhälsan och att det är de unga som
            påverkas mest. Arbetslösheten ökar risken hos ungdomar för alkoholmissbruk,
            rökning osv. För alla människor, såväl unga som äldre, innebär
            arbetslöshet risk för försämrad psykisk hälsa, från lättare besvär
            till allvarliga depressioner och självmord. I samma rapport sägs
            också att vissa skattningar beträffande arbetslösa ungdomar tyder
            på att det skulle vara billigare för samhället att betala dem
            för ett arbete, jämfört med de kostnader som samhället åsamkas
            genom deras arbetslöshet.
          </note>
          <note>
            Mitt budskap i denna debatt är att de unga måste gå före. De
            måste genom åtgärder och solidariskt handlande från oss äldre
            ges förutsättningar för ett bra liv, där delaktighet i arbetslivet
            ger dem betydelse och mening med livet. De unga måste känna att
            de behövs. Det handlar, som många tidigare sagt, om människovärde.
          </note>
          <note type="speaker">
            Anf. 95 BO FINNKVIST (s):
          </note>
          <note>
            Herr talman! Den ekonomiska politik som skulle sätta fart på
            tillväxt och investeringar har verkligen misslyckats. Antalet
            personer som står utanför ordinarie arbetsmarknad ökar stadigt.
            Man kan utan överdrift påstå att hela samhällen håller på att
            slås ut.
          </note>
          <note>
            Även de större orterna i Värmlands län har drabbats hårt av företagsnedläggningar
            och neddragningar av arbetsstyrkan på många företag.
          </note>
          <note>
            Nedgången i bilindustrin och förändringar i försvarsindustrin
            har slagit särskilt hårt mot
          </note>
          <note>
            Värmland. Detta gäller också stålindustrin i länet.
          </note>
          <note>
            Vi har aldrig upplevt en så katastrofal situation på arbetsmarknaden.
            Det kommer visserligen rapporter om att trenden har vänt. Det
            stämmer för vissa företag, speciellt inom exportsektorn. Men nedgången
            i sysselsättningen fortsätter tyvärr i andra sektorer, så totalsiffran
            blir ändå negativ.
          </note>
          <note>
            Situationen är mycket allvarlig. Antalet arbetslösa var vid september
            månads utgång 12 500, en ökning med 500 sedan september 1992.
            Det låter kanske inte som en så stor ökning. Då skall man veta
            att antalet personer i åtgärder, exempelvis ungdomspraktik, ALU-jobb
            m.m., har ökat med ca 3 500 under samma tid. Kvarstående arbetssökande
            vid september månads utgång var
          </note>
          <note>
            31 450. Siffran för september 1992 var ca 25 000. En katastrofal
            utveckling, vill jag påstå. Högsta arbetslösheten har Årjäng,
            med 9,9 %. Strax efter kommer Eda kommun.
          </note>
          <note>
            Jag är väl medveten om att man inte skall måla en känd potentat
            på väggen. Men bakom de här siffrorna döljs människor, 12 500
            öppet arbetslösa värmlänningar som mår illa, minst sagt. De känner
            otrygghet, och de har fått det ekonomiskt sämre under sommaren.
            A-kasseersättningen sänktes med 10 % och bestämmelser om karens
            infördes, som innebär att man löper risken att få betala om man
            arbetar en kort tid. Detta är försämringar för de arbetslösa som
            vi socialdemokrater sade nej till i riksdagen. Vi ville höja marginalskatten
            för att klara ekonomin för de arbetslösa.
          </note>
          <note>
            Det är de arbetslösa och deras familjer som i dag utsätts för
            chockterapi av regeringen. Det är en orättfärdig politik, och
            den är farlig. Det är inte kommunalarbetare, metallarbetare, byggnadsarbetare,
            skogsarbetare och andra löntagargrupper som har förstört Sveriges
            ekonomi. Dessa människor återfinns i helt andra samhällsskikt.
            Åtstramningen för dessa grupper förvärrar också den redan förut
            förstörda ekonomin. Man köper det allra nödvändigaste och sparar
            för kommande, ännu bistrare tider. Det går ut över näringslivet,
            som lever på den inhemska konsumtionen. Små företag drabbas speciellt
            hårt.
          </note>
          <note>
            Man skall inte skylla allt elände och alla problem på den borgerliga
            regeringen. Men nog är det så att sparandet har gått för långt,
            och den delen har regeringen ansvar för. Om man i stället satsade
            för att få fart på ekonomin, som vi socialdemokrater har efterlyst
            gång på gång, skulle man uppnå positiva effekter. Man skulle undvika
            utgifter för kontantstöd med tiotals miljarder om man i stället
            ordnade jobb för de arbetslösa. Och det saknas inte förslag. Utbyggnad
            och upprustning av vägar, järnvägar, teleförbindelser, reparationer
            och ombyggnader av offentliga lokaler och anläggningar är flera
            områden, och det finns många förslag inom dessa områden i länet.
          </note>
          <note>
            Angelägna ombyggnader är bl.a. den av väg 62 till
          </note>
          <note>
            Hagfors och nytt järnvägsspår på NKlJ-banan.
          </note>
          <note>
            Väg 61 och ombyggnad av järnvägen Kil--
          </note>
          <note>
            Charlottenberg är ytterligare mycket angelägna objekt. Dessa
            exempel och förslag är lönsamma på sikt. De är nödvändiga för
            att upprätthålla industriell verksamhet och skapa ny sysselsättning.
          </note>
          <note>
            Satsningar på småföretag är det viktigaste området för att återskapa
            sysselsättning i framtiden, det är vi tydligen eniga om här i
            riksdagen.
          </note>
          <note>
            I det sammanhanget är det viktigt att vi får till stånd bättre
            finansieringsmöjligheter. Många projekt stupar på att de inte
            kan få fram pengar i dag, även bra projekt. Det är mycket olyckligt
            att regeringen har tagit pengar från utvecklingsfonderna och att
            man en period t.o.m. ville lägga ned dem, en idé som man tack
            och lov tydligen har övergivit i dag.
          </note>
          <note>
            Det är förbättrade finansieringsmöjligheter vi behöver på detta
            område, inte försämrade. Lokala investmentbolag kan vara värdefulla,
            det har vi sett exempel på i Hagfors. Uvoinvest, som kom till
            efter splittringen av Bruksinvest, är en stor tillgång när det
            gäller att finansiera olika industrisatsningar.
          </note>
          <note>
            Dessa pengar satsades av gamla ägare i
          </note>
          <note>
            Bruksföretagen på initiativ av den socialdemokratiska regeringen
            i mitten av 1980-
          </note>
          <note>
            talet.
          </note>
          <note>
            Avslutningsvis vill jag nämna att det går att samarbeta lokalt
            över parti- och organisationsgränser. Det har vi gjort i Hagfors
            i mer än ett och ett halvt år.Det har gett bra resultat.
          </note>
          <note>
            Hittills har det inte gått att påverka det stora österrikiska
            företaget Böhler i deras planer, men det jobbar vi med. Däremot
            har vi fått hjälp när vi har agerat gemensamt i fråga om Primus
            och andra småföretag.
          </note>
          <note type="speaker">
            Anf. 96 MAUD BJÖRNEMALM (s):
          </note>
          <note>
            Herr talman! Det är bara att instämma i vad tidigare socialdemokratiska
            talare har sagt om att arbetslösheten inte intresserar borgerliga
            ledamöter. Talarlistan bevisar också påståendet.
          </note>
          <note>
            Arbetslösheten är hög i Örebro län precis som i landet i övrigt.
            I den arbetsmarknadsutsikt som
          </note>
          <note>
            Länsarbetsnämnden gjort beräknas 26 000 av de arbetsföra länsinnevånarna
            stå utanför den ordinarie arbetsmarknaden i slutet av året. Jämför
            man med 1991 är det en tredubbling.
          </note>
          <note>
            Arbetslöshetsnivån beräknas tyvärr kvarstå även under 1994.
          </note>
          <note>
            Vi har en regering som har skapat regler som försvårar för dem
            som vill och har möjlighet att ta tillfälliga jobb i stället för
            att stämpla. Kajsa -- jag kallar henne så -- är en Metalltjej
            som är arbetslös.
          </note>
          <note>
            För att klara ekonomin försöker hon jobba extra inom vården några
            timmar då och då, när hon får möjlighet.
          </note>
          <note>
            Vecka 38 jobbade hon elva timmar. Efter dessa elva timmar får
            hon fem karensdagar. Kajsa har 20
          </note>
          <note>
            dagar kvar på sin ersättningsperiod men kommer att få en ny,
            därför att hon har klarat arbetsvillkoren. Dagarna räknas då från
            den senaste arbetade dagen, dvs den i vecka 38. Det innebär att
            hon får fem nya karensdagar, eftersom arbetsvillkoret kommer efter
            den 6 september. Det betyder också att Kajsa får tio karensdagar
            inom en månad och förlorar över 5 000 kronor. Hade hon inte arbetat
            de elva timmarna, hade hennes senaste arbetade dag varit före
            den 6 september, och hon hade sluppit karensdagarna helt och hållet.
          </note>
          <note>
            Felet är inte bara att reglerna är befängda.
          </note>
          <note>
            Människor med redan ansträngd ekonomi drabbas hårt. Reglerna
            uppmuntrar inte till arbete. Det kostar de drabbade för mycket.
            Frågan är också om inte detta uppmuntrar till att jobba svart.
            Man tar hellre svartjobb än upprepade karensperioder.
          </note>
          <note>
            Arbetsmarknadsminister Börje Hörnlund säger, enligt massmedierna,
            att han är beredd att se över reglerna. Det är bra. Det måste
            gå fort, men det får inte gå så fort att de nya reglerna inte
            hinner analyseras ordentligt. Nya tokigheter får inte uppstå.
          </note>
          <note>
            Herr talman! I Örebro län pågår en omfattande strukturomvandling.
            Effekterna av den innebär tillsammans med lågkonjunkturens effekter
            att ca
          </note>
          <note>
            30 000 nya arbetstillfällen måste skapas inom länet under 90-talet.
          </note>
          <note>
            Länets kommuner har tillsammans med länsstyrelse, landsting,
            länsarbetsnämnd, utvecklingsfond och högskolan tagit fram ett
            program som kallas ''Nya möjligheter för Örebro län. Ett program
            för regional utveckling och ökad tillväxt''. Det är ett utvecklingsprogram
            som bygger på regionens naturliga möjligheter.
          </note>
          <note>
            Vi ser fem utvecklingsområden. Det första är de små och medelstora
            företagen, där man skall satsa på ökad tillväxt.
          </note>
          <note>
            Det andra området är kommunikationer, kunskapsutveckling och
            kunskapsspridning, där länet skall få en ledande position.
          </note>
          <note>
            Det tredje området är miljön och kretsloppen.
          </note>
          <note>
            Målsättningen är att öka kretsloppstänkandet och utveckla miljövänliga
            processer. Det finns ett stort miljökunnande i länet. Inom SAKAB,
            Nobel och
          </note>
          <note>
            Bofors finns avancerade verksamheter för miljöteknik och kemi.
            Vi har processindustrierna
          </note>
          <note>
            Frövifors och Aspa bruk. Vi har också ett uppmärksammat bostadsbyggande
            präglat av miljö- och kretsloppstänkande.
          </note>
          <note>
            Det fjärde området är friskvård och hälsa.
          </note>
          <note>
            Det femte området är offentlig produktion.
          </note>
          <note>
            För att utveckla länet och skapa arbetstillfällen behövs redan
            nu förstärkta arbetsmarknadspolitiska insatser. Vi vill också
            ha längre tidsperioder för utbildning, praktik och beredskapsarbete.
          </note>
          <note>
            Det är också vikigt att kommunerna har möjlighet att hålla en
            bra social service. Det förslag som strukturkostnadsutredningen
            lagt fram ger oacceptabla kommunalekonomiska effekter för länets
            fyra stödkommuner Ljusnarsberg, Hällefors,
          </note>
          <note>
            Karlskoga och Degerfors.
          </note>
          <note>
            Om man överger nuvarande system för strukturutredningens förslag
            förlorar dessa kommuner 95 miljoner kronor. Ljusnarsberg och
          </note>
          <note>
            Hällefors kommer att få problem med att hålla den sociala servicen
            på en acceptabel nivå. Det nya systemet kommer också att försvåra
            ett nödvändigt näringspolitiskt utvecklingsarbete i kommunerna.
          </note>
          <note>
            Stödområdet behöver vidgas och omfatta hela det s.k. halvmånebältet,
            dvs. förutom Ljusnarsberg,
          </note>
          <note>
            Hällefors, Karlskoga och Degerfors även norra delen av Lindesberg,
            Laxå och Askersund.
          </note>
          <note>
            I den långsiktiga uppbyggnaden för att utveckla näringslivet
            vill vi ha möjlighet att pröva nya och annorlunda åtgärder i kombination
            med traditionella insatser.
          </note>
          <note>
            Vårt program, ''Nya möjligheter för Örebro län'', utgår från
            att resurser i form av kunskap, arbete och innovationsförmåga
            finns i länet. Men vi behöver också hjälp från regering och riksdag
            med olika stimulansåtgärder -- utökade arbetsmarknadspolitiska
            insatser, ökade statsbidrag, ökade investeringar i vägar och järnvägar
            -- för att kunna förverkliga vårt program.
          </note>
          <note>
            I detta anförande instämde Hans Karlsson (s).
          </note>
          <note type="speaker">
            Anf. 97 GÖRAN MAGNUSSON (s):
          </note>
          <note>
            Herr talman! Den här eftermiddagen formar sig till en upprepandets
            litania över läget i Sveriges län.
          </note>
          <note>
            Depressionens förlamning sprider sig också i
          </note>
          <note>
            Västmanland.
          </note>
          <note>
            Regeringen är väl försedd med statistik över antalet arbetslösa
            och över antalet personer i olika arbetsmarknadsåtgärder. Rent
            siffermässigt vet man på Arbetsmarknadsdepartementet att ca
          </note>
          <note>
            21 500 individer befinner sig utanför arbetsmarknaden i Västmanland.
            Det är 13 % av dem som är mellan 16 och 64 år. Denna siffra är
            högre än riksgenomsnittet.
          </note>
          <note>
            För drygt tre år sedan fanns det i länet 6 000
          </note>
          <note>
            personer utanför arbetsmarknaden. I dag är alltså siffran tre
            och en halv gånger så hög.
          </note>
          <note>
            Dessa katastrofala siffror tycks emellertid inte beröra regeringen
            på annat sätt än ur ekonomisk synpunkt, eftersom det görs stora
            ansträngningar att skära ned ersättningarna till de arbetslösa.
          </note>
          <note>
            Samtidigt berömmer sig regeringen av att ingen tidigare regering
            satsat så mycket pengar på att bekämpa arbetslösheten. Det är
            ju heller ingen annan tidigare regering som har haft så många
            arbetslösa att dra försorg om.
          </note>
          <note>
            Hittills har Västmanland varit Sveriges mest industrialiserade
            län. Därför slår den nu pågående avindustrialiseringen hårt emot
            oss. Outokumpu
          </note>
          <note>
            Copper och ABB i Västerås är ett par exempel på stora framgångsrika
            exportföretag där sysselsättningen minskat kraftigt. Ett annat
            exempel är Volvo i Köping, där en tredjedel av arbetsstyrkan avvecklats.
            Vid Volvo Aero Support i Arboga ligger just nu ett varsel för
            180 personer.
          </note>
          <note>
            Ytterligare drygt ett hundratal personer vid det företaget är
            på väg att varslas.
          </note>
          <note>
            Västra Västmanland har övertagit Bergslagens roll som den region
            där sysselsättningen sviktar mest.
          </note>
          <note>
            Det bör framhållas att Bergslagens utsatta position förändrats
            genom att folk flyttat och inte genom att sysselsättningen i regionen
            ökat.
          </note>
          <note>
            I västra Västmanland -- Köping, Arboga och
          </note>
          <note>
            Kungsör -- talar kommunledningarna nu med kraft om att regionen
            måste bli stödområde.
          </note>
          <note>
            Länsstyrelsens regionala analys av sysselsättningen i länet 1995
            inger inget ökat hopp. Den visar tvärtom att antalet jobb minskar
            med ytterligare ca
          </note>
          <note>
            3 000.
          </note>
          <note>
            Det ekonomiska omvandlingstryck som regeringen så varmt omhuldar
            inom kommuner och landsting är nu på väg att ställa ytterligare
            omkring 400
          </note>
          <note>
            personer inom landstinget utan arbete. Landstinget har redan
            under 1992 och 1993 minskat antalet anställda med 625 personer.
          </note>
          <note>
            Detta drabbar i huvudsak kvinnor. Ett viktigt vårdarbete omvandlas
            genom detta omvandlingstryck till sysslolöshet som betalas med
            offentliga medel. Det är omöjligt att förklara regeringens politik
            för dessa människor.
          </note>
          <note>
            Arbetsmarknadsministern kan kanske inte heller göra det, men
            han har åtminstone i detta fall en möjlighet att genom särskilda
            insatser för personalen vid landstinget i Västmanland lindra effekterna
            av omvandlingen. Jag hoppas att arbetsmarknadsministern tar vara
            på den chansen.
          </note>
          <note>
            Herr talman! För varje dag som går närmar sig den tidpunkt då
            den ekonomiska politiken kan läggas om i Sverige. Det är nödvändigt,
            eftersom varken kommuner, landsting eller länsarbetsnämnd i något
            län klarar av att på egen hand bemästra den nuvarande arbetslösheten.
            Generella åtgärder för att främja tillväxt och sysselsättning
            är nödvändiga!
          </note>
          <note>
            Vi socialdemokrater i Västmanland har tidigare försökt att medverka
            till att lindra arbetslösheten i länet genom att inventera möjliga
            byggnadsobjekt.
          </note>
          <note>
            En del av dessa har kommit i gång, men de flesta har avvisats
            här i kammaren. Kvarvarande projekt kommer väl till pass då Sverige
            åter satsar på arbete i stället för på passiviserande och dyrbart
            kontantstöd.
          </note>
          <note>
            Låt mig avslutningsvis ta upp två för länet viktiga frågor. I
            satsningarna på att för framtiden stärka
          </note>
          <note>
            Sveriges internationella konkurrenskraft måste det ingå omfattande
            utbyggnad av den högre tekniska utbildningen. SIND skrev i en
            rapport för ett par år sedan följande: För utveckling av nya produkter
            av högteknologisk karaktär är framför allt andelen högskoleutbildade
            intressant. Japan, USA och
          </note>
          <note>
            Storbritannien har en industristruktur med en större andel högteknologisk
            produktion än vad
          </note>
          <note>
            Sverige har. Dessa länder har också betydligt större andelar
            universitetsutbildade i industriföretagen.
          </note>
          <note>
            Sveriges utgångsläge för högteknologisk produktion är därmed
            inte särskilt positivt.
          </note>
          <note>
            Vi socialdemokrater har motionerat om att en sjätte teknisk högskola
            med kvalificerad forskning skall inrättas i Sverige. Vi har också
            motionerat om att den skall förläggas till Västerås. Vi ser det
            som en viktig insats för att stärka regionen.
          </note>
          <note>
            En annan fråga som jag vill aktualisera i detta sammanhang är
            att Mälarbanan nu är i full byggnation sträckan Örebro--Västerås--
          </note>
          <note>
            Stockholm. Emellertid går det trögt med förhandlingarna om vem
            som skall ansvara för trafiken. Oklarheten på den punkten leder
            också till att erfoderliga tåg inte blir beställda.
          </note>
          <note>
            Regeringen har ansvaret för situationen. Initiativ och handlingskraft
            fordras för att tågbeställningar, som motverkar arbetslösheten,
            nu görs så att den snabba trafiken kan komma igång när spåren
            är klara!
          </note>
          <note type="speaker">
            Anf. 98 BENGT-OLA RYTTAR (s):
          </note>
          <note>
            Herr talman! Just nu förslösas 14 663 människors tid och resurser
            i Dalarna. Det är de öppet arbetslösa. Dessutom befinner sig 6
            500 i olika arbetsmarknadspolitiska åtgärder. Det är alltså mer
            än 21 000 personer som är fråntagna sin rätt att arbeta.
          </note>
          <note>
            I Mockfjärds församling i Gagnefs kommun är arbetslösheten nu
            28 %. Det är en arbetslöshet som helt och hållet har sin rot i
            byggbranschen. I
          </note>
          <note>
            Länsarbetsnämndens alldeles färska prognos sägs det: Utvecklingen
            på länets arbetsmarknad kommer de närmaste tolv månaderna att
            präglas av fortsatt hög och ökande arbetslöshet, utifrån en mycket
            hög nivå.
          </note>
          <note>
            Att det ser ut som det gör i landet och i Dalarna är ingen tillfällighet.
            Vi har en internationell lågkonjunktur. Bankernas överreaktion
            på sina egna svindlande affärer har slagit undan benen på många
            livskraftiga småföretag. Men det mesta av dagens elände är hemlagat
            av en ideologiskt blockerad regering.
          </note>
          <note>
            Det har upprepats många gånger här i kammaren i dag att det inte
            är här i riksdagen som vi skapar jobben, utan det är här vi skapar
            förutsättningar för jobben. Men det är bara halva sanningen. Den
            borgerliga majoriteten i riksdagen har genom sina beslut slagit
            ut hundratusentals arbeten.
          </note>
          <note>
            Det gör man om man medvetet ställer till med tvärstopp i byggbranschen,
            om man medvetet stryper hemmamarknaden och om man bekämpar en
            inflationsrisk som inte längre finns. Man väljer medvetet strategin
            att Sverige skall konkurrera som ett låglöneland, inte som en
            avancerad industrination som skall hävda sig med kvalificerade
            produkter och duktig arbetskraft. När man medvetet bestämt sig
            för detta har man medvetet bestämt sig för massarbetslöshet.
          </note>
          <note>
            I den officiella statistiken är 1 200
          </note>
          <note>
            byggnadsarbetare arbetslösa i Dalarna. Men den verkliga siffran
            är 1 942, och därtill kommer över
          </note>
          <note>
            400 i ALU-projekt. Detta motsvarar över 50 % av byggnadsarbetarna.
          </note>
          <note>
            Rune Evensson har här tidigare i dag krävt ett rejält
          </note>
          <note>
            ROT-program som den enda kortsiktiga åtgärden för att få fart
            på ekonomin igen. Jag instämmer djupt i detta krav.
          </note>
          <note>
            Det är ett gigantiskt slöseri med den arbetslöshet som vi i dag
            har i landet och i Dalarna. Ett land kan aldrig bli så fattigt
            att det inte har råd att låta sina medborgare arbeta. Det var
            ett påstående som fälldes för mycket länge sedan, men det är en
            sanning som står sig än i dag.
          </note>
          <note>
            Den förda politiken har lett oss in i en depression.
          </note>
          <note>
            Denna onda cirkel måste brytas. För Dalarnas del har Socialdemokraterna
            och fackföreningsrörelsen dammsugit länet på tänkbara arbeten.
            Byggnads och Byggmästarföreningen har tagit fram förslag.
          </note>
          <note>
            LO har publicerat skriftserien Om viljan finns. Man tar där fram
            förslag som, om viljan finns hos den sittande regeringen, skulle
            kunna lösa upp många av de knutar som vi nu har. Men vi har talat
            för döva öron. Nu är det de arbetslösa som får betala priset för
            detta.
          </note>
          <note>
            I detta anförande instämde Inger Hestvik (s).
          </note>
          <note type="speaker">
            Anf. 99 SIGRID BOLKÉUS (s):
          </note>
          <note>
            Herr talman! I partiledardebatten förra onsdagen fick vi höra
            att ingen tidigare regering satsat så mycket av allmänna medel
            i kampen mot arbetslösheten. Ja, arbetslösheten svarar för tre
            fjärdedelar av budgetunderskottet. Det mänskliga lidandet är omätbart.
          </note>
          <note>
            De borgerliga partierna har aldrig haft arbete åt alla som det
            övergripande målet. Det är den grundläggande skillnaden mellan
            socialdemokratisk och borgerlig syn på vad som krävs i den ekonomiska
            politiken.
          </note>
          <note>
            För tre fyra år sedan talade en del ekonomer och företrädare
            för näringslivet om behovet av arbetslöshet. Jag skall bara ta
            ett exempel från ledaren i Dagens Nyheter den 22 november 1990
          </note>
          <note>
            rubricerad ''Behovet av arbetslöshet''. Där står:''Vi vet inte
            vilken nivå av arbetslöshet som medger en stabilisering av vårt
            kostnadsläge. Troligen är det optimistiskt att säga 3 procent.''
          </note>
          <note>
            I oktober 1991, en månad efter valet, var arbetslösheten 2,6
            %. I valrörelsen var budskapet från de borgerliga partierna att
            Sverige behöver en borgerlig regering för att komma till rätta
            med arbetslösheten.
          </note>
          <note>
            Enligt regeringens egna bedömningar kommer ca
          </note>
          <note>
            600 000 personer att stå utanför den reguljära arbetsmarknaden.
            Bristen på aktiva insatser får allvarliga konsekvenser, inte minst
            i mitt hemlän
          </note>
          <note>
            Gävleborg.
          </note>
          <note>
            Den öppna arbetslösheten uppgick vid augusti månads slut till
            10 %. Värst drabbade är kommunerna i södra Hälsingland, Bollnäs,
          </note>
          <note>
            Ovanåker och Söderhamn. Där saknar varannan ungdom i åldern 18--24
            år ett riktigt arbete.
          </note>
          <note>
            Ungdomarna under 25 år utgör en tredjedel av de arbetssökande.
            I nästa åldersgrupp, 25--34 år, ökar också arbetslösheten och
            likaså antalet långtidssökande.
          </note>
          <note>
            Sveriges framtid, ungdomarna, känner sig svikna och överflödiga
            i dag. Det är stor risk att många slås ut redan innan de kommit
            in på arbetsmarknaden.
          </note>
          <note>
            Det är ungdomarna som skall utgöra en stor arbetskraftsresurs
            när konjunkturen vänder.
          </note>
          <note>
            Det är fel att ge ut bidrag, sade moderaterna i opposition. Nu
            finns fler bidragstagare än någonsin tidigare. Det är en rundgång
            i samhällsekonomin.
          </note>
          <note>
            Ungdomar, byggnadsarbetare, statsanställda, landstings- och kommunalanställda,
            m.fl. får betalt för att inget arbete utförs.
          </note>
          <note>
            Ytterligare 1 000 offentliganställda i Gävleborg vars jobb är
            hotade nästa år kan undgå arbetslöshet genom en enkel omfördelning
            av statens pengar.
          </note>
          <note>
            Den 27 september debatterade ordföranden för
          </note>
          <note>
            Svenska kommunaltjänstemannaförbundet Sture
          </note>
          <note>
            Nordh med skatteminister Bo Lundgren i Gävle.
          </note>
          <note>
            Skatteministern var inte speciellt intresserad av att tala om
            SKTF:s undersökning om de ekonomiska effekterna av nedskärningarna
            i offentliga sektorn.
          </note>
          <note>
            Han var tydligen mer intresserad av att leta efter orsakerna
            till problemen än att lösa dem.
          </note>
          <note>
            I regeringsförklaringen sade statsminister Bildt att strävan
            efter samförstånd gäller alla områden.
          </note>
          <note>
            Varför då inte lägga prestigen åt sidan och tillmötesgå SKTF:s
            önskemål om överläggningar med regeringen?
          </note>
          <note>
            Byggnäringen har en fortsatt vikande tendens trots infrastruktursatsningar
            och ROT-projekt. I
          </note>
          <note>
            Hälsingland står 52 % av byggnadsarbetarkåren utanför den ordinarie
            arbetsmarknaden. I
          </note>
          <note>
            Gästrikland är läget något bättre. En viktig infrastruktursatsning
            kommer inte igång på grund av överklaganden. Det är den nya sträckningen
          </note>
          <note>
            Söderhamn--Enånger på Ostkustbanan med en samordning av byggandet
            av den nya E4:an.
          </note>
          <note>
            Ärendet ligger för avgörande hos regeringen. Fatta snabbt ett
            beslut om det skall bli alternativ öst eller alternativ väst!
          </note>
          <note>
            Det har skett stora neddragningar inom statlig verksamhet --
            t.ex. inom Posten, Televerket,
          </note>
          <note>
            Vägverket och SJ. Denna sommar lades Hälsinge regemente i Gävle
            ned, och flera hundra miste sitt jobb. I går fick jag ett brev
            från de anställda vid F
          </note>
          <note>
            15 i Söderhamn där det står: ''Enligt de senaste informationerna
            vi fått kan F 15 var nedläggningshotad. Nu pågår upprustning av
            F 10
          </note>
          <note>
            som är en helt nedkörd flottilj! Skall man sedan lägga ned F
            15? Vi är på goda grunder oroade för det. F 15 har alla förutsättningar
            att bli en bra JAS-
          </note>
          <note>
            flottilj.''
          </note>
          <note>
            Jag uppmanar den sittande försvarsberedningen och försvarsutskottet
            att ge F 15 en ärlig chans. I
          </note>
          <note>
            försvarsdebatten den 12 maj i år sade Robert
          </note>
          <note>
            Jousma, Ny demokrati:''Vi skall inte göra sådana dumheter som
            gjordes i förra försvarsbeslutet då t.ex. I 14 i Gävle blev nedlagt.
            Ett enigt försvarsutskott var efteråt på det klara med att det
            beslutet var fel.''
          </note>
          <note>
            Den 8 juni röstade de borgerliga partierna med hjälp av nedlagda
            ny demokrati-röster igenom ett annat märkligt förslag som visar
            att regeringen inte förmår se helheten av sina olika förslag.
            Utan förvarning och mitt under pågående studier sänktes utbildningsbidragen
            till 52 % av lönen för dem som studerar på komvux. Resultatet
            av detta beslut blir fler arbetslösa i stället för fler utbildade.
            Det stämmer dåligt med regeringsförklaringens formulering ''Av
            långsiktigt avgörande betydelse är att skapa möjlighet för alla
            att lära hela livet''.
          </note>
          <note>
            Herr talman! På rättvisedagen den 6 oktober såg jag en skylt
            med texten: ''Vi vill ha riktiga jobb, inget plåster på såren''.
            Det budskapet från
          </note>
          <note>
            Gävleborgs län vidarebefordrar jag härmed till regeringen i den
            allmänpolitiska debatten.
          </note>
          <note type="speaker">
            Anf. 100 HANS STENBERG (s):
          </note>
          <note>
            Herr talman! Detta blir en litet märklig debatt. Det är väl ett
            par timmar sedan en borgerlig ledamot var uppe i talarstolen beredd
            att diskutera denna mycket allvarliga fråga.
          </note>
          <note>
            Ökningen av arbetslösheten har gått med en förfärande hastighet.
            Inför den här debatten gick jag tillbaka och tittade i protokollet
            från den regionalpolitiska debatten i april förra året. Då var
            vi många som uttryckte oro över den stora och snabbt ökande arbetslösheten.
            Vid det tillfället var arbetslösheten i mitt hemlän Västernorrland
            fortfarande under 5 %. Sedan dess har arbetslösheten fördubblats.
          </note>
          <note>
            Det är lätt att bli avtrubbad av dessa höga siffror och glömma
            bort att det bakom arbetslöshetstalen faktiskt finns människor
            som drabbas mycket hårt av arbetslösheten.
          </note>
          <note>
            Det handlar inte heller bara om dem som blir arbetslösa. Det
            handlar också om deras familjer.
          </note>
          <note>
            Det handlar om barn som helt plötsligt upptäcker att de inte
            har råd att göra saker som de brukar göra i familjen. Det handlar
            om andra barn som upptäcker att deras föräldrar blir deprimerade,
            tappar självförtroendet och i vissa fall även börjar missbruka.
          </note>
          <note>
            Det är således inte bara den här generationen som drabbas, utan
            det är också den kommande generationen som ges en sämre start
            i livet på grund av den rekordhöga arbetslösheten.
          </note>
          <note>
            Västernorrland är ett exportintensivt län som bidrar med en mycket
            hög andel av Sveriges exportinkomster. Skogsindustrin i Västernorrland
            är faktiskt en hörnsten i Sveriges ekonomi. Därför är det en angelägenhet
            för hela Sverige att näringslivet i Västernorrland kan utvecklas
            på ett positivt sätt.
          </note>
          <note>
            Tyvärr hämmas utvecklingen för länets industri av de dåliga kommunikationerna.
            För att nå en positiv utveckling är det nödvändigt att kommunikationerna
            förbättras avsevärt.
          </note>
          <note>
            Den moderna skogsindustrin kräver färskt virke för att kunna
            producera miljövänliga och konkurrenskraftiga produkter. I dag
            är det ofta så att ingen skogsråvara får vara äldre än fem veckor,
            och i de flesta fall gäller faktiskt tre veckor som gräns för
            att industrin skall kunna använda virket.
          </note>
          <note>
            Det säger sig självt att det blir nästan omöjligt att klara detta
            när en stor del av vägnätet stängs av i flera veckor varje år.
          </note>
          <note>
            Senast i går kunde man höra på Dagens eko att vissa skogsindustrier
            nu riskerar att tvingas stoppa produktionen eftersom vägarna inte
            håller för att få fram virke. Detta händer nu när det är höst.
            Vi vet ju att de stora problemen kommer till våren med tjällossningen.
          </note>
          <note>
            Det som oroar mig mest i det sammanhanget är att samtidigt som
            industrin ställer krav på allt färskare virke ökar vägavstängningarna
            kraftigt år för år.
          </note>
          <note>
            Detta är en faktor som hämmar utvecklingen av den svenska skogsindustrin
            och faktiskt i förlängningen riskerar att leda till att Sverige
            förlorar sin roll som en av världens ledande skogsindustrinationer.
            Därför är det ett nationellt intresse att det görs en ordentlig
            satsning på vägnätet både i Västernorrland och i andra skogslän
            så att vägarna kan hållas öppna hela året.
          </note>
          <note>
            Till en bra infrastruktur hör också bra flygförbindelser. Därför
            vill jag understryka vikten av att länets tre flygplatser, Midlanda,
            Kramfors och Örnsköldsvik, behålls och utvecklas.
          </note>
          <note>
            Avregleringen av flyget har visserligen gett lägre priser på
            de allra mest trafikerade linjerna, men det går inte att överlåta
            flyget helt och hållet till de fria marknadskrafterna. Om vi skall
            ha fungerande flygförbindelser i hela Norrland krävs det att staten
            gör en samlad upphandling av flygtrafiken på de orter där trafiken
            inte kan bedrivas på rent kommersiell grund.
          </note>
          <note>
            Inom järnvägsområdet finns det behov av satsningar som skulle
            ge utomordentligt stora vinster både miljöpolitiskt och regionalpolitiskt.
          </note>
          <note>
            Men eftersom tiden är knapp och vi socialdemokrater i Västernorrland
            redan tidigare redovisat våra förslag, nöjer jag mig med att nämna
            det projekt som jag själv tycker är viktigast. Det är en utbyggnad
            av snabbtåget mellan Stockholm och
          </note>
          <note>
            Sundsvall--Härnösand. Målsättningen måste vara att den snabbtågsförbindelsen
            skall vara klar 1996.
          </note>
          <note>
            Herr talman! Jag har i mitt inlägg försökt att redogöra för det
            jag anser vara de viktigaste åtgärderna för att trygga utvecklingen
            i
          </note>
          <note>
            Västernorrland på lång sikt. Jag vill avsluta med några ord om
            behovet av åtgärder för att snabbt minska den rekordhöga arbetslösheten.
          </note>
          <note>
            I Västernorrland finns en lång rad angelägna byggprojekt som
            kan startas med kort varsel.
          </note>
          <note>
            Förutom en rad vägobjekt rör det sig bl.a. om
          </note>
          <note>
            ROT-projekt för skolor och äldreboende. Om byggstarten av dessa
            kan tidigareläggas innebär det stora positiva effekter för länets
            sysselsättning på både kort och lång sikt.
          </note>
          <note>
            Statens politik gentemot kommunerna måste därför få en sådan
            inriktning att även ekonomiskt utsatta kommuner bereds möjligheter
            att rusta upp skolor och förbättra äldreboendet.
          </note>
          <note>
            Herr talman! Avslutningsvis vill jag säga att vi vill och vi
            kan arbeta. Det måste också vara så att vi har råd att arbeta.
            Vi har definitivt inte råd med den arbetslöshet vi har i dag.
          </note>
          <note type="speaker">
            Anf. 101 ELVY SÖDERSTRÖM (s):
          </note>
          <note>
            Herr talman! Jag vill inleda med att instämma i och understryka
            vad Hans Stenberg har sagt. För oss socialdemokrater är kampen
            mot arbetslösheten den viktigaste uppgiften. Tyvärr har den borgerliga
            regeringen visat brist på både insikt, vilja och kompetens när
            det gäller detta. I stället för att satsa resurser på att komma
            till rätta med den höga arbetslösheten har moderaterna satsat
            sina krafter på att smutskasta oss socialdemokrater.
          </note>
          <note>
            Jag vill påstå att regeringen har brist på kompetens när man
            som enda medel för att komma till rätta med arbetslösheten presenterar
            en försämring av lagen om anställningsskydd. Regeringen tror att
            det skall skapa en mängd nya jobb runt om i landet.
          </note>
          <note>
            De som kan det här, de som finns ute i landet, vet att det inte
            är så. Än har ingen kunnat presentera något konkret exempel.
          </note>
          <note>
            Herr talman! Jag delar också Hans Stenbergs oro över vad som
            kan bli följden av avregleringen av flyget. Men det är inte bara
            vad som kommer att hända med flyget som oroar. Vilka blir konsekvenserna
            av att den borgerliga majoriteten här i riksdagen tillsammans
            med Ny demokrati avskaffade brevmonopolet? Det finns en och annan
            ledamot, t.ex. Stina Eliasson, som inte var med i den majoriteten,
            men tyvärr var de allt för få.
          </note>
          <note>
            Många människor i vår del av Sverige frågar sig om de s.k. marknadskrafterna
            kommer att vilja dela ut post i Skorped och Grundtjärn i framtiden.
            I dag kostar det t.ex. 30 kr att dela ut en dagstidning på lördagar
            i vissa delar av vårt avlånga land. Hur kommer det att bli i framtiden?
          </note>
          <note>
            Hans Stenberg underströk vikten av en bra infrastruktur i Norrland.
            Jag vill också göra det. En förutsättning för att vi i den norra
            delen av Sverige skall kunna fortsätta att bidra till Sveriges
            välfärd är just att vi har en bra infrastruktur. Redan i dag bidrar
            vi med en mycket betydande del av nettoexporten. Därför är en
            satsning på en väl fungerande regionalpolitik och infrastruktur
            i
          </note>
          <note>
            Norrland en ren investering för framtiden och för moder Svea.
            Det är alltså en satsning på jobben på både kort och lång sikt.
          </note>
          <note>
            Jag vill att man verkligen ser upp, eftersom de avregleringar,
            bolagiseringar och utförsäljningar som man nu diskuterar och tänker
            genomföra kommer att omöjliggöra för Norrland att lämna dessa
            betydande bidrag i framtiden. De kommer endast att leda till en
            ökad arbetslöshet i vår del av
          </note>
          <note>
            Sverige. Vår framtid kommer också att avgöras av ett fåtal personer
            som sitter i sina styrelserum och fattar beslut utan att se till
            helheten och utan att se till de samhällsekonomiska konsekvenserna.
          </note>
          <note>
            Herr talman! En annan viktig förutsättning för att industrin
            inte bara i vår del av landet utan i hela
          </note>
          <note>
            Sverige skall fungera är naturligtvis tillgången till elström.
            Därför vill jag peka på de risker som en avreglering av elmarknaden
            kommer att få.
          </note>
          <note>
            Genomför regeringen detta kommer det att få oönskade regionalpolitiska
            och samhällsekonomiska effekter.
          </note>
          <note>
            Möjligheten till differentierade taxor inom områdeskoncessioner
            kan leda till orimliga kostnader i vår glesbygd. Samtidigt riskerar
            småskalig kraftproduktion inklusive alternativ energiproduktion
            att slås ut, och verkliga incitament till energisparande försvinner.
            De slutsatser som dragits i de teoretiska konsekvensmodeller som
            redovisas av
          </note>
          <note>
            Ellagstiftningsutredningen i dess delbetänkande
          </note>
          <note>
            Elkonkurrens med nätmonopol (SOU 1993:68) är förenklingar och
            täcker inte dessa konsekvenser.
          </note>
          <note>
            Därför måste regeringen tillsätta en parlamentarisk utredning
            som får till uppgift att bl.a. göra en regionalpolitisk analys.
            Denna utredning måste ge svar på följande frågor:
          </note>
          <note>
            --Hur kommer den framtida kostnadsbilden för investerare i glesbygd
            att se ut?
          </note>
          <note>
            --Kommer de vattenkraftsproducerande regionerna, som samtidigt
            utgör glesbygden, att få betala ett högre elpris än de tättbefolkade
            områdena?
          </note>
          <note>
            --Vad kommer det i ett långsiktigt perspektiv att innebära?
          </note>
          <note>
            --Vem tar ansvaret för och överblickar konsekvenserna av att
            svenska naturresurser för en längre tid framöver utsätts för ett
            stort utländskt inflytande? Är det Per Westerberg som gör det?
          </note>
          <note>
            --Vem försvarar de små konsumenternas intressen?
          </note>
          <note>
            Herr talman! Det handlar allt som allt om stora frågetecken av
            regionalpolitiskt, näringspolitiskt, konsumentpolitiskt och välfärdspolitiskt
            slag, som regeringen inte kan överblicka. Det handlar också om
            möjligheterna att upprätthålla vår nuvarande regionala struktur
            och om glesbygdens framtid i norra Sverige.
          </note>
          <note>
            Herr talman! Ellagsutredningen har tagits fram under en mycket
            stor tidspress, något som även utredaren själv har framhållit
            i sitt särskilda förord.
          </note>
          <note>
            Därför måste man tillsätta en parlamentarisk utredning som får
            till uppgift att göra en regionalpolitisk analys.
          </note>
          <note>
            Jag ser fram emot att arbetsmarknadsminister
          </note>
          <note>
            Börje Hörnlund, som också är regionalpolitiskt ansvarig i regeringen,
            ser till att en parlamentarisk utredning med uppgift att analysera
            de regionalpolitiska konsekvenserna av förslagen kommer till stånd.
            Någon har sagt att det handlar om att göra framtiden möjlig.
          </note>
          <note>
            Jag vill till sist, herr talman, säga att den övning som vi haft
            i kammaren under eftermiddagen mera har liknat allmänpolitiska
            inlägg än en allmänpolitisk debatt.
          </note>
          <note type="speaker">
            Anf. 102 STINA ELIASSON (c):
          </note>
          <note>
            Herr talman! Nu kommer nästa norrlänning.
          </note>
          <note>
            Under 1900-talet har det byggts ett stort antal kraftverk och
            regleringsdammar i de norrländska älvarna. Bara i min hemkommun
            Ragunda i
          </note>
          <note>
            Jämtlands län har det i Indalsälven, som rinner genom den 10
            mil långa kommunen, byggts nio kraftverk. Under projekterings-
            och anläggningstiden har befolkningen och företrädare för kommuner,
            landsting och länsstyrelser i berörda områden haft fullgod anledning
            att i kalkylerna räkna med framtida skatteinkomster från dessa
            kraftverk och deras dammar. Hade man kunnat förutse att kommunalskattedelen
            från dessa anläggningar skulle dras in till staten, hade säkerligen
            hårdare krav ställts för att medge dessa utbyggnader.
          </note>
          <note>
            De ändrade skattereglerna har drabbat kommunerna hårt, under
            det att staten från vattenkraften i avgifter och skatter erhållit
            mycket stora inkomster. Det är rimligt att kommuner som avstått
            stora värden för att skänka landet billig och ren energi bör få
            del av de vinster som staten tar in.
          </note>
          <note>
            Frågan om återföring av vattenkraftens vinst är sannerligen inte
            ny. Sedan decennier tillbaka har det från Centerns sida i olika
            sammanhang framförts krav på återförande av vinstandelar för producerad
            vattenkraftsel till de regioner där vattenkraften produceras.
            Det har talats om 1 öre per producerad kilowattimme. Det är fråga
            om en ganska blygsam summa, men för Jämtlands län skulle det handla
            om ungefär 200 miljoner kronor varje år, pengar som skulle kunna
            användas för att stärka infrastrukturen och därmed konkurrenskraften.
            För min hemkommun
          </note>
          <note>
            Ragunda, där en tiondel av landets vattenkraft produceras, skulle
            ''ettöringen'' betyda särskilt mycket.
          </note>
          <note>
            Frågan är, som sagt, inte ny. Den fanns med i den regionalpolitiska
            utredningen från 1989, där det föreslogs att 1 öre per producerad
            kilowattimme vattenkraftsel skulle återföras till län och kommuner
            där vattenkraften produceras.
          </note>
          <note>
            I den statliga utredningen ''Beskattning av kraftföretag'' 1991
            konstaterades att det inte fanns några tekniska hinder för en
            återföring av vattenkraftsvinster till regionerna. Det framhölls
            vidare: ''Utredningens förslag låter sig mycket väl förenas med
            återföring även om denna av juridiska skäl inte kan ske direkt
            utan via statskassan. Det frågan gäller är därför om det finns
            en politisk vilja till en sådan överföring.''
          </note>
          <note>
            Nu måste man komma till skott med dessa rimliga krav. Regeringen
            förväntas nu lägga fram förslag, i enlighet med vad också finansutskottets
            ordförande nyligen uttalat. Det är på tiden att så sker. Vi har
            i vårt län och i Norrlands inland över huvud taget ett akut behov
            av att förstärka vår infrastruktur och därmed vår arbetsmarknad.
            Allt det som här har sagts om arbetslöshet och oro i detta område
            gäller också beträffande Jämtlands län.
          </note>
          <note>
            Hela Norrland har en avgörande betydelse för vårt lands ekonomi
            och utveckling. Vattenkraften från mina hemtrakter i Norrlands
            inland är en av de stora resurstillgångar som håller det övriga
            landet i gång. Andra stora tillgångar är naturen och skogen.
          </note>
          <note>
            Naturen ger underlag för den viktiga näringen turismen, som numera
            tillhör de stora.
          </note>
          <note>
            Vad gäller skogen vill jag påminna om att skogen och skogsindustrin
            är den näringsgren som ger vårt land den allra största nettoexportvinsten
            -- omkring
          </note>
          <note>
            60 miljarder. Ingen annan exportgren kommer tillnärmelsevis upp
            till detta resultat. Därför är det av allra största vikt att den
            industrin ges goda möjligheter att arbeta. Inte minst handlar
            det om att se till att det finns bra vägar för de olika transporterna.
            Det är inte acceptabelt att råvarorna ur skogen inte kan transporteras
            till industrierna därför att vägarna är så dåliga att de långa
            tider är oframkomliga och avstängda på grund av tjällossning.
          </note>
          <note>
            Skogen och skogsindustrin är den i särklass mest omistliga födkroken
            för oss som bor i Jämtlands län och i Norrland i övrigt, och de
            är livsnödvändiga för hela vårt land. Ett bra vägnät är för övrigt
            också en förutsättning för en utvecklad och bra turism.
          </note>
          <note>
            Herr talman! Vi behöver -- och det borde egentligen vara självklart
            -- 1 öre per producerad kilowattimme vattenkraftsel till vattenkraftsproducerande
            kommuner och län. Vi behöver detta till nödvändiga insatser för
            bl.a.
          </note>
          <note>
            vägar. Det är en förutsättning för utveckling av skogsindustrin
            och turismen liksom också för regionalpolitiska satsningar, inte
            minst på kulturen.
          </note>
          <note type="speaker">
            Anf. 103 ELVY SÖDERSTRÖM (s) replik:
          </note>
          <note>
            Herr talman! Stina Eliasson säger att regeringen skall lägga
            fram ett förslag om återbäring på vinsten av vattenkraften. Förhåller
            det sig inte så att regeringen kommer att lägga fram förslag om
            att sälja ut vattenkraften? Det har faktiskt under lång tid stått
            på regeringens dagordning.
          </note>
          <note>
            Jag deltog förra fredagen vid en debatt i
          </note>
          <note>
            Örnsköldsvik med Centerns Per-Ola Eriksson. Jag fick då klart
            för mig att det som han hade sagt i radion veckan dessförinnan
            var litet oklart. Det var närmast fråga om att staten inte behöver
            äga vattenkraften. Jag tycker inte att det är riktigt samma sak
            som ett förslag om återbäring på vinsten.
          </note>
          <note>
            Jag skulle vara intresserad av att veta om Stina
          </note>
          <note>
            Eliasson, som tillhör samma parti som Per-Ola
          </note>
          <note>
            Eriksson, har fått uppgift om något mera preciserat förslag som
            kommer att föreläggas riksdagen.
          </note>
          <note type="speaker">
            Anf. 104 STINA ELIASSON (c) replik:
          </note>
          <note>
            Herr talman! Jag framförde den åsikt som Centern i decennier
            fört fram i riksdagen. Nu måste det enligt min mening och enligt
            de kraftproducerande kommunernas och länens mening vara dags att
            komma med ett förslag.
          </note>
          <note>
            Själv uppfattade jag Per-Ola Erikssons yttrande som en öppning
            när det gäller att få ett regeringsförslag på riksdagens bord.
            Jag förutsätter att det blir så. Dessutom, Elvy Söderström, vet
            nog säkerligen alla i den här salen, och sådana personer som jobbar
            med politik, att om något är viktigt, så är det opinionsbildandet.
            Jag vill vara med bland de opinionsbildare som slåss för rättvisan
            i den här frågan, dvs. ett öre per producerad kilowattimme vattenkraftsel
            till de kommuner och län där vattenkraften produceras.
          </note>
          <note type="speaker">
            Anf. 105 ELVY SÖDERSTRÖM (s) replik:
          </note>
          <note>
            Herr talman! Centern, Stina Eliasson, utgör en fjärdedel av regeringen.
            I den regeringen sitter näringsminister Per Westerberg, och hans
            filosofi och politik är utförsäljning. Jag kan därför inte få
            de här två sakerna att gå ihop.
          </note>
          <note>
            Men jag är glad över att Stina Eliasson bedriver den här opinionspolitiken.
            Jag hoppas att Centern gör det i regeringen också. Det behövs
            nämligen.
          </note>
          <note type="speaker">
            Anf. 106 STINA ELIASSON (c) replik:
          </note>
          <note>
            Herr talman! Jag talar i dag för Centern. En fjärdedel av någonting
            är ju ganska mycket, därför att om det fattas en fjärdedel av
            en helhet är det inte längre en helhet.
          </note>
          <note type="speaker">
            Anf. 107 ÅKE SELBERG (s):
          </note>
          <note>
            Herr talman! Tyvärr måste jag börja mitt anförande med att konstatera
            att regeringen nu totalt tappat greppet över sysselsättningen.
          </note>
          <note>
            Under måndagen kunde man i de norrbottniska morgontidningarna
            läsa: 35 000 utan jobb. 35 000
          </note>
          <note>
            människor utan ordinarie arbete i Norrbotten är drygt 20 % av
            befolkningen mellan 16 och 24 år. På
          </note>
          <note>
            119 lediga platser finns 300 sökande på varje plats.
          </note>
          <note>
            Det här är en helt ofattbar siffra även för
          </note>
          <note>
            Norrbotten. Det säger jag trots att vi är vana att vårt län genom
            tiderna haft stora problem med sysselsättningen. På område efter
            område får vi nu se hur människorna får lämna sina jobb med allt
            vad det innebär av social utslagning, familjetragedier osv.
          </note>
          <note>
            Herr talman! Privatisering har varit det förlösande ordet från
            den borgerliga regeringen med industriministern i spetsen, en
            privatisering av ideologiska skäl, inte för att den är lönsam
            eller leder och utvecklar verksamheter framåt.
          </note>
          <note>
            I Norrbotten är vi vana vid ett betydande statligt engagemang,
            som också varit till gagn och nytta för en positiv utveckling
            i vårt län. Därför säger vi socialdemokrater, och en mycket bred
            majoritet i
          </note>
          <note>
            Norrbotten, nej till utförsäljningen av våra nationalegendomar.
          </note>
          <note>
            Vattenfall är ett av de företag som står högt upp på privatiseringslistan.
            Ett stort statligt engagemang i
          </note>
          <note>
            Vattenfall är att föredra för tryggheten för hela vårt lands
            energiförsörjning. Jag tackar verkligen för och tar emot den uppfattning,
            i regeringens politik, som Stina Eliasson förde fram i denna talarstol.
          </note>
          <note>
            Nu är det dags att en större del av vinsterna från vattenkraften
            får stanna inom de vattenkraftsproducerande länen, för att utveckla
            näringslivet och skapa sysselsättning.
          </note>
          <note>
            LKAB är ett annat företag som näringsministern har på listan
            över privatiseringar. Det vore förödande för malmfälten om en
            försäljning nu skulle ske, när det sker en mycket positiv utveckling
            på det här området, såsom nytt kulsinterverk och nya huvudnivåer.
            Dessutom har företaget i dag en god likviditet. Låt LKAB förbli
            i statlig ägo!
          </note>
          <note>
            Människorna i malmfälten behöver den trygghet som ges i denna
            verksamhet. Valmöjligheterna till andra jobb är i stort sett obefintliga.
          </note>
          <note>
            Inriktningen att stärka skogsbruk och skogsindustri genom ett
            samgående mellan Domänverket och
          </note>
          <note>
            ASSI är något som vi ställer upp på och som vi också förordat.
            Men det får naturligtvis inte leda till en privatisering och utförsäljning
            av den här verksamheten.
          </note>
          <note>
            Ett område som är viktigt för vårt län är utbildning och kompetenshöjning,
            något som är nödvändigt för att klara utvecklingen i Norrbotten.
            Högskolan i Luleå spelar en mycket stor roll i det här sammanhanget.
          </note>
          <note>
            Jag tänker ta upp ett par angelägna frågor:
          </note>
          <note>
            Högskolans tekniska utbildning och forskning kan och måste byggas
            ut ytterligare för att täcka landets behov av tekniker. Högskolan
            i Luleå har på lång sikt kapacitet att utbilda ungefär dubbelt
            så många civilingenjörer som i dag.
          </note>
          <note>
            I Kiruna finns i dag rymdutbildning och rymdforskning, och där
            det finns unika möjligheter inom rymdverksamheten. Det måste därför
            tillskapas ytterligare utbildnings- och forskningsmiljöer vid
            högskolan i Luleå för att stödja den här verksamheten i Kiruna.
          </note>
          <note>
            Ett annat viktigt område är kommunikationerna och dessas utveckling,
            vilka i stort sett kan vara avgörande för ett läns utveckling.
            Nu är mångmiljardrullningarna i gång på kommunikationsområdet,
            men tyvärr kan vi konstatera att Norrbotten endast får en liten
            del av de tillskapade resurserna. Vi begär inga stora motorvägar,
            däremot har vi ett stort behov av underhåll och bärighetsförbättringar.
            Jag ställer därför upp på det resonemang som Hans Stenberg förde
            tidigare. Det är främst med tanke på skogsbruket som de här bärighetsförbättringarna
            bör göras. De långa avstängningsperioderna under tjällossningen
            kommer i framtiden att bli helt förödande för vår skogsindustri.
          </note>
          <note>
            Landsbygden är en viktig del av vårt samhälle. Där finns många
            värdefulla arbetstillfällen att tillskapa, och därför är det viktigt
            att vi också behåller servicen i så stor utsträckning som möjligt
            och ger människorna möjlighet att bo och utvecklas där.
          </note>
          <note>
            Jag började mitt anförande med att vi i Norrbotten har 35 000
            arbetssökande, och jag måste säga att jag är förvånad över att
            inte en enda representant, som kommer från Norrbotten, från regeringspartierna
            deltar i denna mycket viktiga debatt. Trots allt har vi i Norrbotten
            nära 35 000
          </note>
          <note>
            arbetssökande. Det är 35 000 olyckliga människor.
          </note>
          <note type="speaker">
            Anf. 108 STINA ELIASSON (c) replik:
          </note>
          <note>
            Herr talman! Det är mycket trevligt att Åke Selberg tackar och
            tar emot min uppfattning om återföring av vinster från vattenkraftsel.
            Jag upprepar det jag har sagt tidigare, dvs. att jag framför hela
          </note>
          <note>
            Norrlands uppfattning i denna fråga.
          </note>
          <note>
            Det märks, inte minst på talarlistan, att Norrland är någonting
            som kommer på slutet. Precis som i väderleksrapporten kommer vi
            sist. Men vi håller ihop. Jag tror att många -- åtminstone de
            som läser protokollen -- kommer att inse att vi har samma kärlek
            till den del av Sverige där vi hör hemma oavsett vilket parti
            vi tillhör. Vi har samma uppfattning om krav på rättvisa.
          </note>
          <note>
            Jag skulle i det här sammanhanget, apropå ettöringen, vilja säga
            att det faktiskt är dags att höja budet med 100 %: 2 öre!
          </note>
          <note type="speaker">
            Anf. 109 ÅKE SELBERG (s) replik:
          </note>
          <note>
            Herr talman! Det är riktigt, som Stina Eliasson säger, att norrlänningarna
            har kommit på slutet.
          </note>
          <note>
            Men om man tittar på talarlistan finner man att det trots allt
            bara är en centerpartist av de borgerliga
          </note>
          <note>
            Norrlandsrepresentanterna som deltar i debatten.
          </note>
          <note>
            Vi tycker självfallet att det är bra om vi kan få stöd för att
            återföra vattenkraftsvinsterna, men jag vill ge ett råd till Stina
            Eliasson: Prata med de övriga regeringspartierna och sluta att
            diskutera en privatisering och utförsäljning av Vattenfall. Det
            går inte ihop.
          </note>
          <note type="speaker">
            Anf. 110 STINA ELIASSON (c) replik:
          </note>
          <note>
            Herr talman! Jag får väl finna mig i att bli kallad
          </note>
          <note>
            ''bara'', men jag är ju här.
          </note>
          <note>
            Åke Selberg är nöjd med att han får stöd i den här frågan, och
            jag kan säga tack detsamma. Jag har varit med i riksdagen ett
            antal år, och frågan har diskuterats tidigare. Vi från Norrland
            har stött varandra över alla partigränser. Men det har inte hänt
            någonting, inte när det var socialistisk regering och inte nu
            heller.
          </note>
          <note>
            Nog vore det märkvärdigt om vi norrlänningar inte gemensamt skulle
            kunna åstadkomma att en proposition läggs fram och att vi äntligen
            får del av det som vi bjuder på och underhåller hela landet med.
          </note>
          <note>
            Socialpolitik och sjukvårdsfrågor m.m.
          </note>
          <note type="speaker">
            Anf. 111 BIRGITTA DAHL (s):
          </note>
          <note>
            Herr talman! För två år sedan inleddes det till valfrihetsreform
            förklädda systemskiftet; bort från folkhemmet och välfärden!
          </note>
          <note>
            Det blev möjligt därför att alltför många lyssnade till dem som
            lockade: Du skall slippa betala skatt och avgifter för andras
            ungar, för andras sjuka anhöriga! Ta för dig! Frihet på andras
            bekostnad.
          </note>
          <note>
            Få insåg vad det skulle leda till. Men arkitekterna, de mörkblå
            eminenser som i 20 års tid förberett det som Bengt Westerberg
            och Jerzy Einhorn nu medverkar till, visste vart de ville komma.
          </note>
          <note>
            Nu ser vi dagligen resultaten i vår vardag.
          </note>
          <note>
            Gamla lämnas ensamma. De tvingas ligga med sonder och katetrar
            och får liggsår, därför att det inte längre finns resurser till
            en värdig, medmänsklig omvårdnad.
          </note>
          <note>
            Lågutbildade gamla med dålig ekonomi -- särskilt kvinnor -- drabbas
            hårdast när hemtjänsten skär ner, trots att de har sämre hälsa.
            Allt färre av de riktigt gamla får del av samhällets vård och
            omsorger. Det betyder också en omänsklig belastning för deras
            närmaste.
          </note>
          <note>
            Över 200 000 barn lever i familjer där minst en av föräldrarna
            är arbetslös. Mödra- och barnavårdscentraler -- t.ex den i Rinkeby
            -- stängs.
          </note>
          <note>
            Allt fler barn far illa, när barnomsorgen förvandlas till barnpassning
            och skolan slås sönder och segregeras.
          </note>
          <note>
            I många kommunala förskolor och skolor är barngrupperna nu så
            stora och de vuxna så få att barn med handikapp och utvecklingsstörningar
            inte klarar av att vara där. I de privata och kooperativa alternativen
            tar man inte emot barn med handikapp och särskilda behov. Vi minns
            Henriett Levin, som nu i höst skulle ha börjat i Böskolan i Göteborg
            men nekades plats därför att hon, som lätt förståndshandikappad,
            var för dyr. Hon är inte ensam. Därför tvingas man nu återgå till
            särskilda grupper för barn med handikapp, som på så sätt från
            livets början särskiljs från andra barn.
          </note>
          <note>
            I denna situation, när barn och gamla, handikappade och sjuka
            far illa av brist på god omvårdnad och tiotusentals kvinnor som
            behövs inom omsorg och utbildning går arbetslösa, vill regeringen
            satsa 6 miljarder på ett vårdnadsbidrag, som skulle öka orättvisorna
            än mer.
          </note>
          <note>
            Herr talman! Detta är en helt oacceptabel utveckling. Den måste
            stoppas, om vi och våra barn skall få leva i ett anständigt samhälle.
          </note>
          <note>
            Därför vill vi på nytt ta kampen för de omistliga värdena i välfärden:
            rättvisa, jämlikhet och jämställdhet, ''varje människas okränkbarhet
            och alla människors lika värde'', den solidaritet som
          </note>
          <note>
            ''innebär en inlevelse i varandras villkor och en vilja till
            omsorg och omtanke om varandra''. Detta står i vårt partiprogram.
          </note>
          <note>
            Därför vill vi ha ökad demokrati, aktivt medborgarskap, äkta
            medmänsklighet -- inte köp och sälj, peng och marknad, kunder
            och beställare.
          </note>
          <note>
            Därför vill vi ha rättvis fördelning och gemensamt ansvarstagande.
            Vi som är friska och har jobb skall med stolthet och glädje dela
            med oss till dem som är arbetslösa, handikappade eller sjuka,
            äldre eller yngre.
          </note>
          <note>
            Därför vill vi ha ökad jämställdhet, mer makt och inflytande
            åt kvinnorna, större ansvarstagande från männen i hemmet och familjen.
          </note>
          <note>
            Vi vill inte ha vårdnadsbidrag och pigavdrag. Vi står för världens
            bästa familjepolitik, med föräldraförsäkring, barnbidrag lika
            för alla, och bra barnomsorg och skola för alla barn.
          </note>
          <note>
            Därför vill vi utveckla primärvården -- med vårdcentraler, distriktssköterskor,
            mödra- och barnavård -- inte ersätta den med marknadsstyrda husläkare
            och fri etableringsrätt.
          </note>
          <note>
            Därför vill vi bekämpa segregation och utslagning, främlingsfientlighet
            och rasism, genom att pressa ner arbetslösheten och förbättra
            livsvillkoren i nedslitna och segregerade bostadsområden.
          </note>
          <note>
            Därför vill vi säkerställa rättvisa och robusta trygghetssystem
            inför framtiden som bygger på inkomstbortfallsprincipen.
          </note>
          <note>
            Därför vill vi utveckla den inbyggda nåd i välfärdssamhället
            som består av återkommande livschanser, vad som än händer i livet.
            Vi vill satsa på vuxenutbildning och arbetsmarknadsutbildning,
            på att förhindra ohälsa och arbetsskador och på att snabbt få
            tillbaka människor som drabbas i arbete och mänsklig gemenskap.
          </note>
          <note>
            Herr talman! Vad det handlar om är att upprätthålla den generella
            välfärdspolitiken. Det samhället erbjuder åt alla skall vara av
            hög kvalitet.
          </note>
          <note>
            Det måste inte vara lika, men det skall vara bra!
          </note>
          <note>
            Varje dagis, varje skola, varje bostadsområde och varje sjukhus
            skall ha sådana kvaliteter att människor tryggt kan välja just
            dem och att alla --
          </note>
          <note>
            också de som behöver särskilt stöd -- kan vara där.
          </note>
          <note>
            Det är detta som är själva den mjuka kärnan i välfärdssamhället,
            det som vi skall föra med oss in i framtiden, genom att nu ta
            gemensamt ansvar för att välfärden kan överleva och utvecklas.
            Och, herr talman, det är vi som vågar tala klarspråk, ställa krav
            och mobilisera den vilja till uppoffringar och ansvarstagande
            som krävs av oss alla för att detta skall vara möjligt.
          </note>
          <note type="speaker">
            Anf. 112 ARNE JANSSON (nyd):
          </note>
          <note>
            Herr talman! Socialförsäkringar, arbetslöshetskassor olika ekonomiska
            stödformer, vad de än kallas för, är till för att hjälpa människor,
            människor som verkligen behöver hjälp.
          </note>
          <note>
            Människor som tillfälligt och utan egen förskyllan har hamnat
            i sådana svårigheter att de måste få hjälp av samhället skall
            naturligtvis få det. Men samhället skall inte, som ofta sker i
            dag, ta ifrån dessa människor självkänslan som motprestation.
          </note>
          <note>
            Samhället får inte heller på något sätt tolerera eller ha förståelse
            för de slipade och parasiterande bidragsmissbrukare och fuskare
            som tyvärr finns.
          </note>
          <note>
            De misskrediterar bl.a. socialtjänsten.
          </note>
          <note>
            Det anmärkningsvärda i dagens bidragssystem är att missbruket
            mer och mer har systematiserats och bidragsoptimeringen har ökat.
            Detta känner även ansvariga politiker till. Men kraften, viljan
            och kuraget att åtgärda dessa missförhållanden saknas.
          </note>
          <note>
            Jag skall ta upp några skrämmande exempel.
          </note>
          <note>
            På försäkringskassan i Kopparbergs län resonerade man helt nyligen
            om vad som händer med den försäkrade efter det att beslut har
            fattats i de olika ärendegrupperna. Efterkontrollarbete är ju
            inte prioriterat eller ansett som nödvändigt.
          </note>
          <note>
            Under perioden april-september i år gjordes slumpmässigt 70 till
            80 hembesök. Man uppenbarade rent bidragsfusk motsvarande ca 4,5
          </note>
          <note>
            miljoner svenska skattekronor. I Dalarna har den dynamiska effekten
            uppstått att personer som har uppburit pension nu har avsagt sig
            den på grund av plötsligt tillfrisknande, och de har börjat arbeta.
          </note>
          <note>
            I bl.a. Rinkeby har det vid försäkringskassans hembesök kunnat
            konstateras att hälften av alla sjukanmälda befann sig på sina
            reguljära arbeten eller på andra förvärvsarbeten. Vid upptäckt
            av bidragsmissbruk skyller man bl.a. på språkproblem. 90 olika
            språk förekommer.
          </note>
          <note>
            Undervisningen i det svenska språket är ju sekundär i förhållande
            till hemspråksundervisningen. Är detta rätt?
          </note>
          <note>
            Att uppbära a-kassa och samtidigt jobba svart har nästan blivit
            en sport. Det anses berättigat. Alla vet det. Ingenting görs.
          </note>
          <note>
            Vecka 31 i år var enligt AMS 496 500 personer öppet arbetslösa.
            397 000 fick under juli a-kassa.
          </note>
          <note>
            Vissa partiers ståndpunkt när det gäller detta kan man bl.a.
            läsa om i pressen.
          </note>
          <note>
            Folkpartiet förlitar sig på att sänkningen av akassan till 80
            % skall stimulera till arbete. Är det så? Socialdemokraterna kommenterar
            fusket med a-kassan i Aftonbladet den 14 augusti: ''Att det kan
            bli så här beror på att det finns företagare som fifflar. Vi vill
            ha mycket större resurser för revision i företagen.''
          </note>
          <note>
            Enligt Socialdemokraterna ligger felet alltså enbart hos företagarna.
          </note>
          <note>
            I pressen kunde man i april 1992 ta del av hur de sociala myndigheterna
            tvingas betala socialbidrag som bevisligen används för att finansiera
            narkotikamissbruk. Enligt lagen går det inte att kräva att missbrukare
            skall genomgå behandling för att få socialbidrag. Det enda man
            kräver är att de skall stå till arbetsmarknadens förfogande.
          </note>
          <note>
            I ett pågående kommittéarbete har man tittat på frågan. Man anser
            inte att det går att ändra förutsättningarna. Är det vettigt?
          </note>
          <note>
            Bostadstilläggen har visat sig vara en säker inkomstkälla för
            de mindre nogräknade. Genom att många skriver sig på samma lägenhet
            kan de orättmätigt tillgodogöra sig dessa bidrag. De betalas nämligen
            ut via banksystemet. Detta kan man råda bot på. Det vet alla ansvariga.
          </note>
          <note>
            Bidragsförskotten missbrukas. Varför skall miljonärer få barnbidrag?
            Varför skall inte barnbidraget behovsprövas?
          </note>
          <note>
            Birgitta Dahl sade nyss att hon tyckte att barnbidraget skulle
            vara lika för alla. Kan
          </note>
          <note>
            Socialdemokraterna verkligen tycka det?
          </note>
          <note>
            På grund av att Ny demokratis familjepolitik har framförts i
            motioner och i kammaren ett antal gånger är det onödigt att jag
            åter fördjupar mig i den. Den är så bra att den säkerligen, inom
            en snar framtid, kommer fram i form av en proposition från regeringen.
            Men då har transfereringarna kanske kostat ett antal miljarder
            för mycket.
          </note>
          <note>
            Om både föräldrar och barn är sjuka väljer natuligtvis en förälder
            som inte är så nogräknad att ta ut föräldrapenning i stället för
            sjuklön. Det finns ju inte någon karensdag inom föräldraförsäkringen.
            Dessutom är ersättningen bättre.
          </note>
          <note>
            Utnyttja systemet även om du inte behöver det! Så lyder parollen.
            Den svenska pressen medverkar glatt till missbruket och bidragsoptimeringen.
          </note>
          <note>
            En helsidesrubrik i LO-tidningen nr 13, 1993 lyder:
          </note>
          <note>
            ''Anmäl arbetsskadan nu! Den 1:a juli skärps reglerna -- då kan
            det vara försent''.
          </note>
          <note>
            I en helsida i Aftonbladet den 27 mars i år redogör man noga
            för metoder om hur man skall undgå och kringgå karensdagen i sjukersättningen.
          </note>
          <note>
            Herr talman! Ny demokrati har kommit in i riksdagen direkt från
            verkligheten. Vi jobbar utan politiska skygglappar för en ny socialpolitik
            och ekonomisk socialhjälp.
          </note>
          <note>
            I våra motioner föreslår vi en fullständig reformering av dagens
            naivt välmenande, men misslyckade, bidragssystem.
          </note>
          <note>
            Jag ser att tiden inte räcker till för att i detta anförande
            utveckla ämnet mer. Därför vill jag avsluta med att säga att Ny
            demokrati verkar och står för utvecklingen av en effektiv och
            human hjälpande politik, när och där den verkligen behövs.
          </note>
          <note type="speaker">
            Anf. 113 Statsrådet BO KÖNBERG (fp):
          </note>
          <note>
            Herr talman! Sverige har under de senaste två tre åren genomgått
            den svåraste ekonomiska krisen sedan två generationer. Som vanligt
            när man lyssnar till den socialdemokratiska oppositionens välfärdstalesman
            Birgitta Dahl finns inte skymten av detta i hennes inlägg. Hon
            talar om en värld som skiljer sig avsevärt från den som vi andra
            lever i och försöker förbättra.
          </note>
          <note>
            Välfärdsstaten utmärks av framför allt två ting. Det skall finnas
            en bra offentligt finansierad service inom viktiga områden, t.ex.
            utbildning, omsorg och sjukvård. Det skall finnas bra socialförsäkringssystem
            -- man skulle också kunna kalla dem för trygghetssystem.
          </note>
          <note>
            Den tidigare svenska modellen var utformad så, att skola, äldreomsorg
            och sjukvård anvisades medborgarna. Det har varit väldigt litet
            valfrihet.
          </note>
          <note>
            Det har varit mer eller mindre självklart att barnen skall gå
            i den skola eller den förskola som kommunen har bestämt, att man
            skall få äldreomsorg där kommunen har bestämt och sjukvård på
            den vårdcentral eller klinik som landstinget har bestämt.
          </note>
          <note>
            Nu sker en förändring. Den tog sin början i slutet av 80-talet,
            men den har accelererat under den nuvarande regeringens tid. Det
            gör att vi försöker bygga upp en välfärd där det finns valfrihet.
          </note>
          <note>
            Birgitta Dahl använder ordet valfrihet många gånger, exempelvis
            på Socialdemokraternas partikongress. Men hon använder det negativt
            och pejorativt. Det säger en hel del om den socialdemokratiska
            välfärdspolitiken.
          </note>
          <note>
            Det handlar om angrepp på den skolpeng som regeringen har genomfört.
            Den har ökat möjligheten för föräldrar och barn att välja alternativa
            skolor, oavsett tjockleken på plånboken. Det handlar om angrepp
            på husläkarsystemet, i första hand därför att det kombineras med
            etableringsfrihet och konkurrens.
          </note>
          <note>
            Mer eller mindre förtäkt hotar man med att man kommer att avskaffa
            husläkarsystemet om man får makten nästa höst. Det handlar nästan
            enbart om den aspekt som har att göra med etableringsfriheten
            och konkurrensen.
          </note>
          <note>
            Sjukvården är en av de viktigaste delarna av välfärdsstaten.
            I pengar räknat utgör den kanske en tredjedel av den totala offentliga
            sektorn i vårt land. Vi möter den verksamheten då vi många gånger
            är som svagast och då våra behov av hjälp är som störst.
          </note>
          <note>
            Regeringen har gett sig i kast med att försöka rätta till de
            delar av sjukvården där bristerna har varit störst. Det är en
            mycket reformistisk strategi. Man har alltså letat reda på bristerna
            och försökt åtgärda dem. Vi har i vårt land kunnat konstatera
            -- vi har även fått hjälp av utländska observatörer -- att det
            länge har varit långa köer till operationer och behandlingar --
            främst för äldre människor. Det är förstås de som har dessa behov
            av hjälp. Äldre människor har fått vänta från mellan 6 månader
            och ibland ända upp till 24 månader på att få en angelägen behandling.
          </note>
          <note>
            På grundval av förslag från den dåvarande oppositionen förhandlade
            den nya regeringen hösten 1991 fram en uppgörelse med
          </note>
          <note>
            Landstingsförbundet. Det var en uppgörelse som innebar att väntetiden
            för 10--12 namngivna operationer och behandlingar skulle minskas
            till maximalt tre månader. I de fall det enskilda sjukhuset eller
            landstinget inte kunde erbjuda den servicen inom tre månader skulle
            man på sjukhusets eller landstingets bekostnad få hjälp någon
            annanstans.
          </note>
          <note>
            De utvärderingar som har gjorts och de rapporteringar som sedan
            hösten 1991 har kommit om vårdgarantin visar på att den har blivit
            långt mer framgångsrik än de största optimisterna ens skulle ha
            vågat hoppas på. På de allra flesta håll i landet har väntetiderna
            förkortats avsevärt för det stora flertalet av de här nämnda 10--12
            operationerna och behandlingarna.
          </note>
          <note>
            För det första året, 1992, gäller nu att de patienter som ofrivilligt
            hade väntat mer än tre månader nu uppgick till färre än 300 personer.
            Många människor, särskilt äldre, har säkert valt att vänta någon
            månad extra för att få operationen eller behandlingen på hemsjukhuset
            eller på något sjukhus som de har speciellt förtroende för. Det
            första året är det dock bara så få som 300 personer som har fått
            vänta längre än tre månader trots viljan att få operationen avklarad
            inom tre månader.
          </note>
          <note>
            Därmed har vi på något år, med vårdpersonalens stora insatser,
            lyckats åstadkomma något som många av oss trodde var nästan omöjligt
            efter decennier av vårdköer, nämligen att komma till rätta med
            en av de stora bristerna i svensk sjukvård.
          </note>
          <note>
            En annan stor brist som har uppmärksammats i vår egen debatt,
            men också av många utländska observatörer, gäller den svagt utbyggda
            primärvården och bristen på kontinuitet och personliga relationer
            mellan befolkningen och allmänläkare/husläkare. Efter många års
            opinionsbildning beslöt riksdagen i maj i år att införa en husläkarlag.
            Den innebär att vi under
          </note>
          <note>
            1994 och 1995 skall se till att alla svenskar som så vill skall
            få möjlighet att välja en egen läkare -- en läkare som man kan
            vända sig till som man lär känna. Läkaren lär också känna patienten.
          </note>
          <note>
            Därigenom förbättras möjligheterna till god behandling, goda
            råd m.m.
          </note>
          <note>
            Husläkarlagen innehåller egentligen bara två utgångspunkter.
            Den ena är individens rätt att välja en egen läkare, och den andra
            att de läkare som uppfyller ett visst antal punkter har rätt att
            konkurrera med andra på lika villkor. Detta har föranlett många
            framför allt från socialdemokraternas sida, såväl här i riksdagen
            som ute i landstingen, att rikta en oerhörd kritik mot förslaget.
            Det har tydligen varit för mycket att svenska folket skulle få
            rätt att välja läkare.
          </note>
          <note>
            Ett av de stora, viktiga områden som bör ingå i en bra välfärdsstat
            i ett gott samhälle är äldreomsorgen. För några år sedan genomförde
            vi en stor förändring. Kommunerna tog över en betydande del av
            det ansvar som tidigare åvilat landstingen. I dagarna har vi fått
            en utvärdering av de första 18 månaderna av den reformen.
          </note>
          <note>
            Utvärderingen pekar på att det i det stora hela har åstadkommits
            förbättringar. Fortfarande kvarstår förstås flera brister.
          </note>
          <note>
            Tanken bakom den mycket omfattande utvärdering som beställdes
            av riksdagen och som regeringen har gett direktiv om har förstås
            varit att följa upp vad som har varit bra och vad som har varit
            mindre bra -- det senare i akt och mening att man skall försöka
            åtgärda det som har varit mindre bra. En av de saker som uppenbarligen
            har varit mindre bra, utan att det är fråga om någon försämring
            såvitt man kan se, är utrymmet för medicinsk och annan rehabilitering.
            Regeringen fattar nu beslut om att fr.o.m. den 1 januari nästa
            år anslå 50
          </note>
          <note>
            miljoner för försöksprojekt som bl.a. skall handla om att man
            skall förbättra samarbetet mellan landsting och kommun.
          </note>
          <note>
            Herr talman! Jag nämnde inledningsvis att den andra viktiga delen
            av välfärdsstaten är att man har bra socialförsäkrings- och trygghetssystem
            för medborgarna. Under de två år som har gått sedan vi bytte regering
            i vår land har vi gett oss på överdrifterna i systemet. Vi har
            försökt att åstadkomma ett system som fortsätter att ge människor
            en hygglig inkomst när de tappar sin inkomst beroende på sjukdom
            eller arbetslöshet.
          </note>
          <note>
            Inom ramen för sjukförsäkringen och arbetsskadeförsäkringen är
            nivån lägre än tidigare och det har, som ni vet, införts en karensdag.
            Jag antar att frågan om arbetslöshetsförsäkringen har varit uppe
            tidigare i dag i samband med sysselsättningsdebatten. Förutom
            att nivån har sänkts till 80 % och att de fem karensdagar som
            fanns före 1988 har återinförts lägger regeringen nu fram ett
            förslag om att arbetslöshetsförsäkringen i vårt land för första
            gången skall bli allmän. Därmed hamnar den i samma kategori som
            de socialförsäkringar som vi har på andra områden när inkomsterna
            sviktar vid sjukdom eller ålderdom.
          </note>
          <note>
            Herr talman! Jag tror att det vore viktigt för den fortsatta
            diskussionen i dessa frågor om vi kunde få ett klargörande från
            den socialdemokratiska oppositionens sida om man är för en allmän
            arbetslöshetsförsäkring eller om man vill vidhålla att detta viktiga
            försäkringsområde inte skall vara allmänt. Det vore också viktigt
            med tanke på det engagemang som har lagts ner på att slåss för
            försäkringslösningar på det här området. Det är ett engagemang
            som jag uppskattar. Det vore bra om man fick kommentarer om huruvida
            man även i fortsättningen vill ta ut avgifter ovanför det tak
            där förmåner inte längre utgår.
          </note>
          <note>
            Herr talman! Vi reformerar trygghetssystemen i akt och mening
            att bevara det väsentliga i dem. Frågan är vad socialdemokraterna
            har bidragit med under sin senaste regeringsperiod och under de
            två senaste åren. Frågan är också vad man kommer att göra om olyckan
            skulle vara framme och vi skulle få en socialdemokratisk regering
            efter nästa val.
          </note>
          <note>
            Såvitt jag förstår handlar det om att man kommer att försöka
            ta tillbaka de valfrihetsreformer som har ägt rum. Man kommer
            att försöka ge sig på skolpeng och husläkare, men man kommer knappast
            att återställa de gamla nivåerna i socialförsäkringarna även om
            man nu i opposition har kritiserat förändringarna.
          </note>
          <note>
            Herr talman! Minskad valfrihet och ungefär samma nivåer i socialförsäkringarna
            som nu har åstadkommits kan knappast vara något vidare erbjudande
            till svenska folket inför nästa höst.
          </note>
          <note type="speaker">
            Anf. 114 BIRGITTA DAHL (s) replik:
          </note>
          <note>
            Herr talman! Mina partikamrater Jan Andersson,
          </note>
          <note>
            Börje Nilsson och Hans Karlsson kommer senare att ta upp frågorna
            om äldreomsorgen och sjuk- och hälsovården. Jag hoppas att den
            ansvariga ministern stannar kvar så länge, eftersom de har värdefulla
            saker att säga.
          </note>
          <note>
            Bo Könberg upprepar vad han och Bengt
          </note>
          <note>
            Westerberg brukar påstå, nämligen att jag och vi socialdemokrater
            inte skulle ta ansvar för ekonomin. Detta är i grunden falskt.
            Det blir inte sannare för att det upprepas med irriterad röst
            och diverse invektiv, som jag hörde att Bengt
          </note>
          <note>
            Westerberg har ägnat sig åt när landsmötet öppnades i dag.
          </note>
          <note>
            Vi har redovisat och på partikongressen fattat beslut om hur
            vi på ett ansvarsfullt sätt skulle klara finansieringen av pensionerna,
            sjuk- och arbetsskadeförsäkringen och arbetslöshetsförsäkringen
            inför framtiden.
          </note>
          <note>
            Finansieringen skall klaras så att vi kan behålla ersättningar
            som motsvarar inkomstbortfallsprincipen. Vi fick vår kongress
            att klart och entydigt ställa upp på att medborgarna och framför
            allt vi som är friska och har arbete skall ta ansvar för finansieringen
            genom att avstå ifrån att ta ut det mesta av löneutrymmet under
            hela 90-
          </note>
          <note>
            talet för att klara detta.
          </note>
          <note>
            Vi tänker inte göra det på det sätt som regeringen vill. Vi vill
            inte förstöra den nuvarande arbetslöshetsförsäkringen. Vi har
            en annan metod för att lösa det problemet och samtidigt få en
            bra finansiering av sjuk- och arbetsskadeförsäkringen i framtiden.
            Men vi håller oss till fakta. Det är djupt oroande att lyssna
            till vad Bengt Westerberg och Bo
          </note>
          <note>
            Könberg har varit ute och sagt de senaste dagarna.
          </note>
          <note>
            Det har skapat oro både bland unga och gamla, både dagens pensionärer
            och blivande. Det Bengt
          </note>
          <note>
            Westerberg sade i måndags om att ATP skulle komma att gå med
            underskott som motsvarar 25
          </note>
          <note>
            miljarder kronor och att man skulle behöva täcka detta underskott
            från statskassan är direkt fel. Det ger upphov till väldigt många
            frågor om vad ni egentligen har i sinnet. Jag skulle vilja begära
            av Bo
          </note>
          <note>
            Könberg att han här reder ut att det som Bengt
          </note>
          <note>
            Westerberg har sagt är direkt fel.
          </note>
          <note>
            Herr talman! Slutligen vill jag meddela att vi vidhåller att
            avgiftsuttaget skall ske hela vägen upp.
          </note>
          <note>
            Vi vill inte vältra över mångmiljardbelopp från höginkomsttagare
            med få sjukdomsfall till låginkomsttagare som ni vill. På den
            punkten har vi också kongressbeslut. Vi har noggrant diskuterat
            igenom de frågorna.
          </note>
          <note type="speaker">
            Anf. 115 Statsrådet BO KÖNBERG (fp):
          </note>
          <note>
            Herr talman! Birgitta Dahl uppskattar inte att jag och Bengt
            Westerberg angriper henne och socialdemokraterna för bristande
            vilja att försöka få ordning på socialförsäkringssystemet. Jag
            kan förstå att hon inte uppskattar det. Däremot har jag litet
            svårare att förstå att hon bli upprörd över att vi säger sanningen
            om henne och socialdemokraterna.
          </note>
          <note>
            Vi kan ta exemplet med arbetsskadeförsäkringen.
          </note>
          <note>
            När den nya regeringen tillträde fanns det prognoser från Riksförsäkringsverket
            som pekade på att om inget skedde skulle det ackumulerade underskottet
            under 90-talet stiga från minus 20
          </note>
          <note>
            miljarder kronor till minus 110 miljarder kronor.
          </note>
          <note>
            Det var vad den regering Birgitta Dahl satt med i lämnade efter
            sig.
          </note>
          <note>
            Under dessa år har fyra beslut fattats för att få ordning på
            den försäkringens inkomster och utgifter. Vilka av dessa fyra
            beslut har ni stött? Det vore bra om kammaren kunde få besked
            om detta.
          </note>
          <note>
            Inom sjukförsäkringens ram är det enda ni har stött den karensdag
            som till slut blev resultatet av de första krispaketet -- efter
            att ni under en hel vår har angripit alla försök att få litet
            bättre ordning på inkomster och utgifter i den försäkringen.
          </note>
          <note>
            Vad gäller arbetslöshetsförsäkringen har ni så sent som i våras
            vägrat att göra upp med regeringen om en nivå som motsvarar den
            som vi i huvudsak har i sjukförsäkringen, dvs. 80 %.
          </note>
          <note>
            På samma vis kan man gå igenom Birgitta Dahls och socialdemokraternas
            beteende och handlande konkret i denna riksdag de senaste åren.
            Det är inga beskyllningar som Birgitta Dahl har anledning att
            skaka avvärjande på huvudet åt -- dessa ställningstaganden finns
            väl belagda i riksdagens protokoll från de två senaste åren.
          </note>
          <note>
            Birgitta Dahl slår ånyo fast, möjligen med något högre röst än
            vanligt, att taket i försäkringarna skall vara sådant att man
            fortsätter att ta ut avgifter ovanför taket ehuru inga förmåner
            ges ut. Det hävdar hon samtidigt som hon i denna kammare, och
            i många andra sammanhang, upprepar uttrycket ''en försäkring är
            en försäkring är en försäkring''. Jag instämmer helt och hållet
            i detta uttryck, men jag vet inte vilka försäkringar som är förbundna
            med att de som har högre inkomster skall betala skatter på de
            delar där de inte har några förmåner.
          </note>
          <note>
            Kritiken mot Bengt Westerberg är litet svårförståelig. Det han
            har påpekat är, såvitt jag vet, bara det faktum att vi för närvarande
            i ATP-
          </note>
          <note>
            systemet har avgiftsinkomster som understiger utgifterna mycket
            kraftigt. Det är kanske otaktiskt av honom att tala om det. Det
            kanske är bättre att lova guld och gröna skogar i hopp om att
            få väljarnas gunst. Men vad är det för fel med att han talar om
            det?
          </note>
          <note>
            Till sist: När Birgitta Dahl talar om att vi håller på att förstöra
            arbetslöshetsförsäkringen, så beskriver hon ett tillstånd där
            vi försöker se till att alla medborgare är med i den. Är det inte
            ett ganska avancerat användande och nyspråk att kalla detta för
            förstörelse?
          </note>
          <note type="speaker">
            Anf. 116 BIRGITTA DAHL (s) replik:
          </note>
          <note>
            Herr talman! Tiden medger inte att jag på alla punkter belägger
            de felaktigheter och osanningar som Bo Könberg nu kom med. Jag
            skall ta ett par frågor.
          </note>
          <note>
            Först Bengt Westerbergs uttalande. AP-fondernas inkomster kommer
            dels från avgifterna, dels från räntorna på de pengar som finns
            där. Det som oroar oss och många andra är att Bengt Westerberg
            bara talar om avgiftsinkomsterna.
          </note>
          <note>
            Har ni planer på att ge er på löntagarnas och pensionärernas
            pengar? Är det därför han blandar ihop budgeten och pensionsfonderna
            på det sätt han har gjort i de senaste dagarnas debatt? Jag tycker
            att detta måste klargöras. Det är mycket oroande.
          </note>
          <note>
            I den diskussion vi förde med regeringen i våras förde vi fram
            ett alternativ som skulle spara lika mycket pengar som en sänkning
            av bidragen från akassan. Vi som är friska och har jobb skulle
            betala en högre egenavgift till sjukförsäkringen. Vi hade ett
            mer rättvist utformat alternativ för att spara pengar. Det ville
            regeringen under inga förhållanden ta.
          </note>
          <note>
            En försäkring skall vara försäkring och därmed skydda de särskilda
            fonderna mot klåfingrighet från regeringar, för det är tydligen
            vad Bengt
          </note>
          <note>
            Westerberg är ute efter nu. Den skall vara solidariskt finansierad.
            Det är därför vi anser att avgiftsuttaget skall göras hela vägen
            upp, vare sig vi talar om pensioner eller sjukförsäkring. Man
            skall inte stanna på en viss nivå, som ni på borgerlig sida vill
            göra.
          </note>
          <note>
            Sedan, Bo Könberg, får ni finna er i att vi talar sanning om
            verkligheten. Vi talar om vad som händer med barnomsorg, skola
            och äldreomsorg i det samhälle som nu växer fram. Det samhället
            präglas av privatisering och social nedrustning. Där är det den
            privata pengen och skolpengen som avgör vad man har råd att kosta
            på sig, sina barn och sina gamla föräldrar. Vi är djupt upprörda
            över de orättvisor som detta skapar. Vad skall det bli av de barn
            som växer upp i skilda världar, beroende på föräldrarnas plånbok
            eller religiösa uppfattning?
          </note>
          <note>
            De får inte, som hittills, växa upp tillsammans och lära av varandra,
            så att barn som är olika faktiskt också kan lära sig att leva
            tillsammans på ett bra sätt. Vi är emot detta och kommer att bekämpa
            det till varje pris. Om och när vi kommer tillbaka med inflytande
            i samhället, kommer vi att försöka reparera de skador ni nu åstadkommer.
          </note>
          <note type="speaker">
            Anf. 117 Statsrådet BO KÖNBERG (fp):
          </note>
          <note>
            Herr talman! Jag beskrev hur Birgitta Dahl och det parti hon
            representerar har agerat i denna kammare i några stora och viktiga
            frågor. Hon svarade mig med att beskylla mig för felaktigheter
            och osanningar. Sedan kommenterade hon inte på någon punkt, såvitt
            jag förstår, vad jag sade om arbetsskadeförsäkringen eller sjukförsäkringen
            och det andra jag nämnde. Det får väl fortsätta att vara en hemlighet
            för mig och kammaren vilka felaktigheter och osanningar det fanns
            i min beskrivning av deras agerande på den punkten.
          </note>
          <note>
            Vad gäller frågan om AP-fonderna är det så, herr talman, att
            det inflyter avgiftsinkomster och det finns räntor, förstås, från
            de fonder som redan finns. Jag påpekade nu bara att det fanns
            en skillnad mellan de löpande avgiftsinkomsterna och de löpande
            utgifterna, och att detta är ett bekymmer, även om man en tid
            framåt kan klara sig med räntorna på AP-fonderna.
          </note>
          <note>
            Låt mig formulera det på ett annat sätt som kanske gör det tydligare
            för Birgitta Dahl och kammaren.
          </note>
          <note>
            I dagsläget betalar vi ut allmänna pensioner med
          </note>
          <note>
            29 % räknat i förhållande till det totala löneunderlaget. Vi
            tar in 18 eller 19 %. Räntorna på AP-fonderna kan under en tid
            hjälpa till att brygga över detta, men i grunden är det så att
            vi betalar ut mer än vi tar in. Det kommer inte att gå i längden,
            oavsett vilken matematik man vill använda.
          </note>
          <note>
            Birgitta Dahl svarade mig på frågan om taket i socialförsäkringarna.
            Hon vill att de skall vara solidariskt finansierade. Med det vill
            hon snarare dölja vad diskussionen gäller än att föra fram det.
          </note>
          <note>
            Det stora med socialförsäkringarna är just att alla människor
            är med i dem. Nu råkar det vara så att höginkomsttagare mera sällan
            är sjuka och arbetslösa. Det gör att deras bidrag till försäkringen
            är att de är med i försäkringen och att människor med lägre inkomster,
            som oftare är sjuka och arbetslösa i de flesta samhällen, får
            hjälp i det läget.
          </note>
          <note>
            Men utöver det, herr talman, vill Birgitta Dahl att det skall
            finnas en speciell skatt i dessa försäkringar.
          </note>
          <note>
            Talet om att en försäkring är en försäkring är en försäkring
            är bara ord. Birgitta Dahl vill ha marginalskatter i Sverige,
            och det må vara hänt.
          </note>
          <note>
            Men varför skall hon föra in dem i socialförsäkringarna och förstöra
            den debatten?
          </note>
          <note>
            Jag hoppas att hon inte skall lyckas med det, men risken finns.
          </note>
          <note>
            Till sist ett ämne som inte är i första hand mitt, men jag kan
            inte låta bli att reagera. Birgitta Dahl talar om att det nu är
            föräldrarnas plånbok som är avgörande för i vilken skola man skall
            gå. Det talet är kraftigt missvisande, för att uttrycka sig försiktigt,
            i ett läge där skolpengen har underlättat för många föräldrar
            och barn att göra valet, som de tidigare inte kunde göra eftersom
            det just var föräldrarnas plånboks tjocklek som avgjorde frågan.
          </note>
          <note>
            Att nyspråket användes för en stund sedan var tydligen inte en
            enstaka förseelse, utan det kommer till användning över ett ganska
            brett fält.
          </note>
          <note type="speaker">
            Anf. 118 GULLAN LINDBLAD (m):
          </note>
          <note>
            Herr talman! Debatten om välfärd och trygghet, inte minst i framtiden,
            har varit livlig de senaste åren. Att intresset för dessa frågor
            är stort, det vittnar antalet debattdeltagare i denna debatt om.
          </note>
          <note>
            Alla politiska partier är eniga om att sociala välfärdssystem
            är viktiga för människors trygghet.
          </note>
          <note>
            Många av de vackra ord som har sagts här, utan övertoner, tror
            jag att de flesta av oss kan skriva under. Men nu är vi olika
            partier, och vi ser litet olika på utformningen av de sociala
            trygghetssystemen.
          </note>
          <note>
            Jag kommer huvudsakligen att uppehålla mig vid socialförsäkringarna,
            som är mitt huvudområde, medan andra moderata talare kommer att
            behandla frågor om äldrevård och vård av sjuka.
          </note>
          <note>
            Från moderat sida har vi i många år pekat på behovet av förändringar
            i socialförsäkringssystemen, inte minst med hänsyn till samhällsekonomin,
            men också på grund av att vi anser att människor utöver ett grundläggande
            skydd bör ta ett ökat eget ansvar för sina trygghetsförsäkringar.
            Välfärdsstatens omfattning och utformning har skapat inte bara
            ekonomiska problem, utan har också urholkat den enskilda människans
            och den enskilda familjens självständighet och rätt att själv
            bestämma över sitt liv och att välja olika omsorgsformer.
          </note>
          <note>
            Vi har alla blivit mer eller mindre beroende av det offentliga.
            Man brukar ibland tala om den inlärda hjälplösheten. Denna tar
            sig ibland nästan groteska uttryck i demonstrationer och slagord
            inför minsta förändring.
          </note>
          <note>
            Hur mycket som egentligen är ett värnande om människors trygghet
            kan diskuteras. Många gånger handlar det om att värna den egna
            gruppens rättigheter och uppnådda förmåner. Verklig solidaritet
            sitter ganska trångt i dagens Sverige, vill jag påstå, trots allt
            vackert tal. För att inte tala om hur illa man ser på frivilligverksamhet
            och välgörenhet -- läs: att göra andra människor väl! --
          </note>
          <note>
            att det snarast har betraktats som fula ord.
          </note>
          <note>
            Anders Isacssons lilla bok När pengarna är slut satte på ett
            särskilt sätt fart på debatten om de sociala försäkringssystemen.
            Att inte reformera dessa system skulle vara ett verkligt hot mot
            den sociala tryggheten på litet sikt för de människor som bäst
            behöver stöd, hjälp och allas vår omsorg.
          </note>
          <note>
            Tyvärr tog det alldeles för lång tid innan några förändringar
            skedde. Det var först hösten 1990 som socialdemokraterna över
            huvud taget vågade röra vid socialförsäkringarna. Stig Malm och
            LO gick naturligtvis emot alla förändringar. Men då lades ändå
            fram ett förslag om en sänkt nivå inom sjukförsäkringen, som trädde
            i kraft mars 1991 med känt resultat. Det blev en 25-procentig
            minskning av sjukskrivningarna. Då utövade socialdemokraterna
            ett sunt ekonomiskt tänkande -- en liten tid i varje fall.
          </note>
          <note>
            Sedan arbetade vi i utskottet gemensamt fram förslaget om en
            arbetsgivarperiod. Därefter har, som alla kommer ihåg, ytterligare
            förändringar gjorts i samband med krisuppgörelsen för nära ett
            år sedan. Det gäller bl.a. att en karensdag införts och att sjukpenningnivån
            har sänkts till 70 % efter det första året.
          </note>
          <note>
            Det var naturligtvis bra att det kunde ske en gemensam uppgörelse
            mellan regeringen och socialdemokraterna. Men samtidigt måste
            sägas att det aldrig är bra med så snabba beslut i så komplicerade
            frågor. Det är klart att det finns frågetecken kring den 70-procentiga
            ersättningsnivån. Men där har vi också begärt att regeringen skall
            följa upp denna fråga noga. Det råder inget tvivel om att det
            hade varit bättre med två karensdagar för oss ''långtidsfriska''.
            Det hade gett mera pengar, men det hade skyddat dem som är långtidssjuka.
            Det var ju också den borgerliga regeringens förslag.
          </note>
          <note>
            Om viss enighet nu nåtts när det gällt sjukföräkringen, har det
            sannerligen inte gällt arbetsskadeförsäkringen. Där var det faktiskt
            ett underskott om 26 miljarder när vi fattade ett majoritetsbeslut
            om en förändrad -- en rättvänd --
          </note>
          <note>
            lagstiftning.
          </note>
          <note>
            Flera utredningar är på gång inom socialförsäkringsområdet. Jag
            hoppas att man skall kunna uppnå stor enighet när det gäller tjänstepensionen
            -- åtminstone när det gäller de stora riktlinjerna. Jag är glad
            över de signaler som har kommit fram om att det råder ganska stor
            samstämmighet. Vi vet ju att systemet inte bär sina kostnader
            på sikt på grund av att det krävs minst en 2-procentig årlig tillväxt
            i ekonomin för att klara utgifterna i framtiden. Men även jag
            har ställt mig litet undrande över de braskande rubrikerna i tidningarna
            om ett nära förestående ökat avgiftsuttag.
          </note>
          <note>
            Utredningen om sjuk- och arbetsskadeförsäkringen skall nu påbörja
            sitt arbete. Jag tycker att det är viktigt att utredningen kan
            arbeta ganska förutsättningslöst. Låt mig säga -- vilket kanske
            inte hör till vanligheten -- att jag är glad över ett beslut som
            fattades vid den socialdemokratiska partikongressen, nämligen
            att man inte längre håller fast vid att ansvaret för försäkringen
            skall läggas på arbetsmarknadens parter. Det hade resulterat i
            ett gigantiskt korporativt system. Nu kvarstår detta endast som
            ett av flera förslag i utredningen. Det är inget fel i att utreda
            förslag.
          </note>
          <note>
            Att ytterligare förändringar måste göras inom socialförsäkringssystemen
            tycks de flesta nu ha insett. Nödvändigheten av förändringar har
            bl.a.
          </note>
          <note>
            påtalats av Lindbeckkommissionen. I anledning därav lades också
            fram en skiss till en framtida socialförsäkring.
          </note>
          <note>
            Riksdagens samtliga politiska partier har vid det här laget utarbetat
            olika förslag. Från mitt partis sida anser vi att det bör finnas
            en grundtrygghet för alla motsvarande en viss del av inkomsten.
            Var nivån bör ligga har vi inte bundit oss vid. Vi anser också
            att det alltid skall finnas en grundtrygghet för dem som själva
            inte kan betala in några avgifter.
          </note>
          <note>
            Det skall alltså finnas ett offentligt ansvar. Jag vill betona
            detta eftersom det i debatten ibland har påståtts att vi moderater
            inte skulle måna om människors trygghet. Jag är då en representant
            för de mörkblå eminenserna. Jag vill bestämt hävda att trygghet
            är en viktig ingrediens i ett socialkonservativt parti. Den grundläggande
            nivån kan sedan kompenseras med möjlighet för den enskilde att
            själv försäkra sig till den nivå vederbörande önskar i konkurrerande
            bolag.
          </note>
          <note>
            Vidare anser vi att systemet skall vara mera aktuariskt, dvs.
            avgift skall i princip följas av motsvarande förmån. En förändring
            av systemet får icke följas av en jättelik skattehöjning.
          </note>
          <note>
            Herr talman! Jag ber att få återkomma med ytterligare synpunkter
            senare.
          </note>
          <note type="speaker">
            Anf. 119 TREDJE VICE TALMANNEN:
          </note>
          <note>
            Jag får erinra om att detta sammanträde fortsätter utan något
            middagsuppehåll.
          </note>
          <note type="speaker">
            Anf. 120 BIRGITTA DAHL (s) replik:
          </note>
          <note>
            Herr talman! Jag noterar först med uppskattning att utskottets
            ordförande gav oss det erkännande som Bo Könberg inte orkade ge,
            nämligen att vi under vår tid i regeringen inledde ett arbete
            för att reformera sjuk- och arbetsskadeförsäkringen. Till detta
            arbete var också knutet de initiativ som togs till att gå från
            passivt kontantstöd till aktiva, förebyggande och rehabiliterande
            insatser. Dessa insatser är mycket viktiga framför allt för de
            människor som berörs, men också för att där ligger en mycket stor
            potential för att långsiktigt sanera ekonomin i dessa stora system.
            Gullan Lindblad gav också ett erkännande till värdet av krisuppgörelsen,
            även om det fanns en del bekymmer att klara hastigheten i fallet.
          </note>
          <note>
            Därför är det oerhört beklagligt att regeringen har vanskött
            uppföljningen av uppgörelsen dels genom att totalt köra över den
            då arbetande utredningen, dels genom att köra över riksdagens
            största parti i fråga om arbetsskadeförsäkringen. Den skulle ju
            ingå i den beredning av sjuk- och arbetsskadeförsäkringen som
            vi var överens om.
          </note>
          <note>
            Här körde regeringen över med ett förslag utan att bry sig om
            att ta reda på vilka andra civilrättsliga lagar och avtal man
            borde ha visat respekt för. Det har visat sig att regeringen har
            gjort fel rättsligt sett i denna fråga. Det handlar om mycket
            stora belopp.
          </note>
          <note>
            Vidare dröjde det över ett år innan beredningen ens blev tillsatt
            så att den kunde börja arbeta. Jag tycker att det är att visa
            en dålig vilja att uppnå långsiktiga gemensamma lösningar. De
            olika uttalandena de senaste dagarna från paret
          </note>
          <note>
            Westerberg-Könberg har visat detta.
          </note>
          <note>
            Vi menar allvar med att vi vill ha breda och ansvarsfulla lösningar
            på detta område. Det var därför vi lade ned så stora ansträngningar
            under vår kongress för att fatta bra beslut som skulle kunna underlätta
            både uppslutningen kring de uppoffringar som krävs från de enskilda
            och breda uppgörelser i riksdagen för långsiktiga lösningar på
            dessa viktiga problem. Det är ytterst allvarligt om de ansvariga
            ministrarna skapar oro bland människor genom direkt felaktiga
            uttalanden om situationen i försäkrings- och pensionssystemen
            och vad som krävs av oss.
          </note>
          <note type="speaker">
            Anf. 121 GULLAN LINDBLAD (m)
          </note>
          <note>
            replik:
          </note>
          <note>
            Herr talman! Jag uttryckte faktiskt en viss erkänsla för socialdemokraterna.
            De vågade börja inleda en besparing i socialförsäkringarna hösten
            1990. Det är synd att vi sedan inte kunde uppnå större enighet
            när det gällde att sanera arbetsskadeförsäkringen.
          </note>
          <note>
            Arbetsskadeförsäkringen har varit den verkliga gökungen inom
            socialförsäkringarna och har slukat oerhörda resurser. Men vi
            lyckades ändå med Ny demokratis hjälp att få till ett majoritetsbeslut
            så att en sanering kunde komma till stånd av den försäkringen.
          </note>
          <note>
            Jag tycker att det är viktigt att i dagsläget ligga relativt
            lågt i debatten. En utredning skall tillsättas.
          </note>
          <note>
            Det vore önskvärt att få en så stor samstämmighet som möjligt.
            Jag tycker mig kunna utläsa att man har hittills uppnått det i
            fråga om pensionssystemet.
          </note>
          <note>
            Så till en fråga som statsrådet Könberg tidigare ställt och som
            jag nu upprepar: Hur tänker egentligen Socialdemokraterna när
            det gäller arbetsgivaravgifterna och egenavgifterna i framtiden?
          </note>
          <note>
            I nr 10/93 av tidskriften Social försäkring, som kom i dag, skriver
            man: Socialförsäkringen -- en mjölkko för s. Om jag förstått saken
            rätt ämnar ni behålla dagens höga arbetsgivaravgifter och därutöver
            lägga ca 1 000 kronor i månaden på dem som har arbete. Inte minst
            TCO-tidningen har varit mycket kritisk till detta. Det vore värdefullt
            att få ett klarläggande från Birgitta Dahl. Om människor skall
            stå inför denna gigantiska skattehöjning, betackar sig nog väldigt
            många för de socialdemokratiska lösningarna beträffande morgondagens
            socialförsäkringar.
          </note>
          <note>
            Jag är glad över Birgitta Dahls litet lugnare ton nu.
          </note>
          <note>
            Jag tror att vi ändå är överens om att förändringar måste göras.
            Dessutom tror jag att det vore sunt och välgörande för den socialpolitiska
            debatten om vi också litet grand kunde komma bort från detta med
            välfärdsstatens välsignelse -- dvs. att vi alltid tror att det
            som i dag råder är det bästa.
          </note>
          <note>
            Personligen tror jag att Sverige blir mera socialt och mera medmänskligt
            om vi också släpper in det personliga ansvarstagandet och om vi
            får in litet mera av frivilligverksamhet och organisationers medverkan
            i det hela. Jag vill gärna höra Birgitta
          </note>
          <note>
            Dahls åsikter om detta.
          </note>
          <note type="speaker">
            Anf. 122 BIRGITTA DAHL (s) replik:
          </note>
          <note>
            Herr talman! När det gäller arbetsskadeförsäkringen vill jag
            säga att vi var de första att ta upp problemen i denna. Det gjorde
            vi tillsammans med fackföreningsrörelsen. Vi satte i gång ett
            arbete för att reformera arbetsskadeförsäkringen.
          </note>
          <note>
            Det sätt varpå den nuvarande regeringen körde över oss och parterna
            samt de många berörda enskilda människorna genom förändringar
            som genomfördes utan en ordentlig beredning och utan att avvakta
            arbetet i den kommande beredningen förstörde många av de förutsättningar
            som behövs för att en förändring skall kunna åstadkommas.
          </note>
          <note>
            Jag skall inte gå in på teknikaliteter. Men vi har en principskiss
            som vi vill få prövad i beredningen och som handlar om att underskottet
            i arbetslöshetsförsäkringen skall täckas dels genom att vi för
            över den arbetsgivaravgift som i dag finansierar sjukförsäkringen,
            dels genom den värnskatt som vi vill ha för de högsta inkomsttagarna.
          </note>
          <note>
            Finansieringen av sjukförsäkringen skall i framtiden ske genom
            egenavgifter -- solidariskt utformade och som löper hela vägen
            upp. Detta skall byggas upp under en period av fem till tio år,
            beroende på vilka förutsättningar som den ekonomiska utvecklingen
            ger.
          </note>
          <note>
            Det var detta som vi fick hela den socialdemokratiska partikongressen
            med många fackliga representanter att enhälligt ställa sig bakom.
            Detta skedde efter en ganska ovanlig process bestående av diskussioner
            och en dialog.
          </note>
          <note>
            Jag skall vara ärlig och säga att det från början fanns ett motstånd
            mot detta. Men kongressen slutade med att vi enhälligt ställde
            oss bakom detta.
          </note>
          <note>
            Det var, Bo Könberg -- och hälsa det till Bengt
          </note>
          <note>
            Westerberg -- ett slitjobb att få människor att ställa upp på
            ekonomiska uppoffringar. Det jobbet skulle ni aldrig klara, därför
            att ni inte åtnjuter samma förtroende som vi bland dem som skall
            ställa upp, bl.a. därför att vi vill ha en finansiering som är
            rättvist fördelad.
          </note>
          <note>
            Nu vill vi komma i gång med jobbet i beredningen och förutsättningslöst
            pröva olika lösningar. Men, och det säger jag med eftertryck,
            vi kan inte frångå kravet på en sammanhållen försäkring och ett
            sammanhållet pensionssystem som är rättvist finansierat. Vi som
            är högavlönade och friska skall bidra när det gäller att täcka
            kostnaderna för de lågavlönade och för dem som oftare behöver
            utnyttja försäkringarna.
          </note>
          <note type="speaker">
            Anf. 123 GULLAN LINDBLAD (m)
          </note>
          <note>
            replik:
          </note>
          <note>
            Herr talman! Ja, det är visserligen sant -- jag tänker här på
            hur det står i katekesen -- att
          </note>
          <note>
            Socialdemokraterna under Ingela Thaléns statsrådsskap påbörjade
            ett arbete med att sanera arbetsskadeförsäkringen. Men Stig Malm
            skrek då väldigt högt från LO-borgen, och
          </note>
          <note>
            Socialdemokraterna blev, som vanligt, rädda. Det bidde därför
            inte ens en tumme av det hela.
          </note>
          <note>
            Jag glömmer aldrig det s.k. seminarium som vi hade i utskottet.
            En representant från
          </note>
          <note>
            Socialdepartementet ville lyssna på oss för att höra vad vi tyckte.
            Vi tyckte kanske att det var regeringens sak att komma med idéer,
            men så var icke fallet. Jag sade vad vi tyckte, nämligen att vi
            inte kan vara till freds med en arbetsskadeförsäkring som tickar
            miljarder varje år. Då sade Tore Andersson från LO: Jag tycker
            inte om vad du säger. Men jag tycker i alla fall att det är bra
            att vi får ett besked. Det är mer än vi får från det där hållet.
          </note>
          <note>
            Efter detta tordes den dåvarande socialministern över huvud taget
            inte vidröra nämnda försäkring.
          </note>
          <note>
            Denna historieskrivning är sann.
          </note>
          <note>
            När det gäller detta med att ni skall finansiera arbetslöshetsförsäkringen
            med sjukförsäkringens pengar vill jag framhålla att vi då får
            den gigantiska skattehöjning som såväl statsrådet Könberg som
            jag har varnat för. Men det är bra att vi på klarspråk får veta
            vad svenska folket har att vänta, dvs.
          </note>
          <note>
            samma arbetsgivaravgifter som i dag och dessutom en tusenlapp
            i månaden i egna försäkringsavgifter.
          </note>
          <note>
            Det blir ett dyrt kalas!
          </note>
          <note>
            Jag vill också återigen ta upp frågan om rehabiliteringen. Vi
            är överens om att det här är väldigt viktigt, och det tyckte vi
            moderater redan
          </note>
          <note>
            1982. Det framgår av en motion där vi betonat vikten av att rehabilitera
            människor i stället för att passivt sjukskriva dem. Tyvärr tog
            det väldigt lång tid för den dåvarande regeringen innan något
            hände. När reformen, som är mycket värdefull, trädde i kraft var
            arbetsmarknadsläget tyvärr dåligt. Detta är alltså en viktig fråga,
            och jag är glad över att vi är överens om att vi skall jobba vidare
            med de här sakerna. Det var alltså faktiskt vi moderater som tidigt
            insåg det här.
          </note>
          <note>
            Till sist: Det är viktigt att vi på alla områden inom det sociala
            fältet inte bara ser till de offentliga systemen utan också tar
            med allt annat som är värdefullt. Dessutom är det viktigt att
            vi får ökad valfrihet och rättvisa för människor såväl när det
            gäller familjepolitiken -- jag tänker då på vårdnadsbidraget --
            som när det gäller vården och omsorgen. Detta är oerhört väsentligt.
            Åtminstone på några av de här punkterna torde vi kunna bli överens.
          </note>
          <note type="speaker">
            Anf. 124 Statsrådet BO KÖNBERG (fp):
          </note>
          <note>
            Herr talman! Birgitta Dahl använde sin replik till
          </note>
          <note>
            Gullan Lindblad bl.a. till att kommentera vad jag sagt, och jag
            har i och för sig inget emot det. Jag vill bara nämna skälet till
            att jag begärt ordet återigen.
          </note>
          <note>
            Det har flera gånger här talats om behovet av samstämmighet,
            och det är utmärkt när det gäller de stora socialförsäkringssystemen
            -- och då, förstås, inte minst pensionsfrågan. Det är alldeles
            utmärkt att det i den pensionsarbetsgrupp som regeringen har tillsatt
            och där samtliga riksdagspartier är representerade kan ske ett
            konstruktivt arbete, där man -- som jag uppfattar det hela --
            från alla olika håll är beredd att ge och ta i den här frågan.
            Det är nödvändigt att den attityden finns för att det skall bli
            resultat. Det är en självklarhet. Inget enskilt parti kan ju få
            igenom alla sina synpunkter i en så här stor och viktig fråga.
          </note>
          <note>
            Det som i de andra socialförsäkringssystemen har gjort det svårare
            att komma överens är framför allt att Socialdemokraterna inte
            har velat göra något åt dem. Hösten 1990 startade -- jag har tidigare
            i riksdagens talarstol understrukit detta och gör det också i
            dag -- ett arbete på sjukförsäkringssidan som ledde fram till
            de förändringar som skedde i mars året därpå. Dessa förändringar
            borde förstås ha ägt rum kanske tio år tidigare. Men de stoppades
            av den socialdemokratiska valsegern 1982.
          </note>
          <note>
            Så långt är det bra. Men sedan -- och den saken har jag talat
            ganska utförligt om -- har era insatser här i riksdagen helt och
            hållet varit inriktade på att förhindra alla försök att få en
            bättre tingens ordning vad gäller de här försäkringarnas inkomst-
            och utgiftssidor.
          </note>
          <note>
            Vad gäller frågan om krisuppgörelsen finns det säkert saker att
            kritisera bl.a. i fråga om beredningen och vid vilken tidpunkt
            den skall tillsättas. Dock tycker jag att det i ganska stor utsträckning
            är att kasta sten i glashus om just
          </note>
          <note>
            Socialdemokraternas företrädare tar upp diskussionen om krisuppgörelsen.
            Mig veterligt är det enda otvetydiga brottet mot den krisuppgörelsen
            just Socialdemokraternas avhopp från överenskommelsen om höjd
            pensionsålder, något som meddelades regeringen och mig via massmedierna
            när riksdagsgruppen hade bestämt sig i den frågan.
          </note>
          <note>
            Så några ord om Socialdemokraternas bidrag i övrigt till krisuppgörelsen
            -- förutom det faktum att oppositionen så att säga ställde upp.
            Detta var värdefullt i det läget, och det har jag också tidigare
            sagt.
          </note>
          <note>
            De materiella bidragen har framför allt varit det som Gullan
            Lindblad var inne på för en stund sedan, nämligen att det inte
            blev en andra karensdag också inom ramen för ett tiodagarsskydd
            per år, utan en annan lösning, som drabbar långtidssjuka mycket
            mer. Det andra bidraget var tanken om att parterna skulle ta över
            sjukförsäkringen och arbetsskadeförsäkringen, något som den socialdemokratiska
            kongressen underkände för några veckor sedan. Därmed blev det
            möjligt för oss att likställa alternativen i den utredning som
            nu kommer till stånd.
          </note>
          <note type="speaker">
            Anf. 125 BIRGITTA DAHL (s) replik:
          </note>
          <note>
            Herr talman! Jag finner det inte särskilt intressant att räkna
            upp alla beskyllningar vi har mot varandra när det gäller att
            ha vanvårdat krisuppgörelsen.
          </note>
          <note>
            Men på ett antal punkter struntade faktiskt regeringen i vad
            vi där kom överens om. En mycket viktig sådan fråga var hur man
            skötte arbetsskadeförsäkringen. Jag måste säga att det övergrepp
            som det regeringsförslaget innebar, inte minst mot parterna på
            arbetsmarknaden, var vi tvungna att reagera mot.
          </note>
          <note>
            Det har sagts här att det skulle vara något nytt att man skulle
            ta ut avgift över sju och ett halvt basbelopp. Det är det som
            har gällt hittills i både
          </note>
          <note>
            ATP och sjukförsäkringen. Det är ju det som ni vill frångå, det
            som har gällt sedan de försäkringarna tillkom. Det handlar i båda
            fallen om att föra över kostnader på 7--8 miljarder per år för
            de här försäkringarna till låg- och medelinkomsttagare.
          </note>
          <note>
            Det är 2 % som ni vill föra över från dem av oss som är mest
            gynnade i samhället till dem som har mindre råd att betala.
          </note>
          <note>
            Verkligheten när man talar om att vi skall ta större ansvar genom
            att sänka ersättningsnivåerna till det man menar med grundtrygghet
            är att somliga kommer att kunna skaffa sig tilläggsförsäkringar.
          </note>
          <note>
            Men andra, låg- och medelinkomsttagare med yrken med hög risk,
            kvinnor som jobbar i vården t.ex., inte kommer de att vare sig
            på egen hand eller genom sin fackliga organisation kunna få en
            sjukförsäkring eller en pensionsförsäkring som ligger i närheten
            av den som Bo Könberg, Gullan
          </note>
          <note>
            Lindblad eller jag skulle kunna skaffa oss. Det är det som är
            den verklighet vi har att hantera.
          </note>
          <note>
            Vi socialdemokrater vill även i framtiden ha ett sjukförsäkringssystem
            och ett pensionssystem som innebär trygghet för alla, inte bara
            för oss som har förmåga, resurser och sådana livsomständigheter
            att vi kan ordna det bra själva. Ovanpå grundtryggheten på 50--60
            % av inkomsten kommer det att växa fram system som skiljer sig
            mycket kraftigt från varandra. Vi kommer att få nya orättvisor,
            nya klasskillnader mellan människor när de är sjuka eller blir
            gamla som vi dess bättre inte har haft på decennier tack vare
            de system som vi står för.
          </note>
          <note type="speaker">
            Anf. 126 Statsrådet BO KÖNBERG (fp):
          </note>
          <note>
            Herr talman! I fråga om grundtrygghet och inkomsttrygghet trodde
            jag att det var ganska väl klarlagt i den offentliga debatten
            både utanför och i den här kammaren var Folkpartiet liberalerna
            och jag själv står. Det resonemang vi för på den punkten är något
            mer konsekvent försäkringsmässigt. Det visar konflikten bland
            socialdemokraterna om takfrågan.
          </note>
          <note>
            Birgitta Dahl säger nu att vi låtsas som om det vore något nytt
            att ta ut avgifter ovanför taket. Det är en sanning med modifikation
            att detta har funnits jämt i de olika systemen. I pensionssystemet,
            som jag inte hörde om Birgitta Dahl nämnde, men som är det överlägset
            största systemet, saknades avgift ovanför taket under ATP:s två
            första decennier.
          </note>
          <note>
            Jämt är något begränsat i tiden, får man väl säga.
          </note>
          <note>
            I övrigt har Birgitta Dahl rätt i att vi för närvarande tar ut
            avgifter ovanför taket i sjukförsäkringen. Det jag pläderar för
            är att vi skall reservera skatteinstrumentet för alla de områden
            där skatter är nödvändiga, för sådana saker som grundläggande
            välfärd, försvar, u-landsbistånd eller vad det kan vara, som inte
            kan finansieras på något annat sätt. Däremot skall vi göra socialförsäkringssystemen
            så försäkringsmässiga som möjligt i betydelsen att det finns en
            direkt koppling mellan avgifter och förmåner. Där skiljer vi oss
            åt, vilket den här debatten har visat.
          </note>
          <note>
            Till sist har vi frågan om arbetsskadeförsäkringen.
          </note>
          <note>
            Birgitta Dahl klagar ånyo över att vi har gjort något åt den.
            Jag ber att få upprepa vad jag sade tidigare under den här debatten,
            nämligen att när den här regeringen tillträdde pekade prognoserna
            på att det underskott som ni redan hade upparbetat på 20
          </note>
          <note>
            miljarder kronor skulle stiga till över 100 miljarder kronor
            innan det här årtiondet var slut.
          </note>
          <note>
            Ökningstakten i underskottet den höst då den regering Birgitta
            Dahl ingick i avgick var en halv miljard kronor per månad. Man
            kan förstås, som
          </note>
          <note>
            Birgitta Dahl gör, säga att man skall göra något åt det sedan,
            att man skall utreda. Ingen ansvarig regering kunde någon längre
            stund låta det fortgå som ni hade påbörjat.
          </note>
          <note type="speaker">
            Anf. 127 BIRGITTA DAHL (s) replik:
          </note>
          <note>
            Herr talman! Jag tycker att det är bra att
          </note>
          <note>
            Folkpartiet och Socialdemokraterna har samma uppfattning om inkomstbortfallsprincipen.
            Jag hoppas att det skall vara möjligt att också enas om finansieringen.
            Det är nog förutsättningen för att det skall gå ihop.
          </note>
          <note>
            Om man vidhåller att avgiftsuttag inte skall göras över sju och
            ett halvt basbelopp måste de som ligger därunder betala kostnaderna.
            Det handlar om 2 %
          </note>
          <note>
            av lönesumman, minst. Det vore bra om Bo
          </note>
          <note>
            Könberg kunde tala om hur det förhåller sig med den saken och
            i så fall bekräfta att ni faktiskt vill vältra över kostnader
            i den storleksordningen från höginkomsttagare till människor med
            låga och medelstora inkomster.
          </note>
          <note type="speaker">
            Anf. 128 Statsrådet BO KÖNBERG (fp):
          </note>
          <note>
            Herr talman! Det är inte alltid jag tycker att
          </note>
          <note>
            Birgitta Dahl är glasklar. Det gällde kanske det senaste inlägget.
            Nu fick jag för mig att hon menade att sjukförsäkringen inte gick
            ihop, att vi skulle hitta på ett gemensamt sätt att få den att
            gå ihop.
          </note>
          <note>
            Sanningen är att den här regeringen, som jag har förmånen att
            vara med i, har sett till att den går ihop. Den kommer inte att
            gå ihop i det ögonblick som Birgitta Dahl och andra tar ifrån
            försäkringen alla dess inkomster och behåller utgifterna i den.
          </note>
          <note>
            Möjligen missförstod jag detta. Vi kan få ett klarläggande sedan.
          </note>
          <note>
            Om socialförsäkringarna skall vara försäkringar där alla är med
            -- det är därifrån vi har ordet social, en allmän obligatorisk
            försäkring -- handlar det om att slå ut riskerna mellan alla medborgare.
            Det är av ett ofantligt värde framför allt för låginkomsttagare.
            Frågan oss emellan, Birgitta
          </note>
          <note>
            Dahl, är om vi därutöver skall ha ett skatteinslag.
          </note>
          <note>
            Nej, låt oss föra socialförsäkringsdebatten på sitt fält och
            låt oss föra skattedebatten på sitt fält. Då kan Birgitta Dahl
            plädera för hur höga marginalskatter som helst. Jag är förstås
            ledsen över det, eftersom vi för bara några år sedan kunde nå
            en uppgörelse mellan våra två partier om skattesystemet i vårt
            land. Men om socialdemokraterna ånyo vill öppna debatten om att
            marginalskatterna i landet är för låga så låt oss föra den. Men
            låt oss inte förstöra socialförsäkringssystemen och förvirra den
            debatten.
          </note>
          <note type="speaker">
            Anf. 129 KARIN ISRAELSSON (c):
          </note>
          <note>
            Herr talman! Ett land med stabil ekonomi ger goda förutsättningar
            för välfärdspolitik. Under de s.k.
          </note>
          <note>
            goda åren gav vi oss i vårt land många fördelar som innebar att
            det egna ansvaret för framtiden inte kändes angeläget. Lånepolitiken
            satte snurr på konsumtionen och så småningom sprack bubblan. I
          </note>
          <note>
            dag står vi med resterna, och nuvarande regering har börjat ett
            tungt och tufft saneringsarbete. Nu krävs samordning och samarbete
            för att klara framtidens åtagande.
          </note>
          <note>
            Att det alltid skall löna sig ekonomiskt att arbeta är en sanning
            som Centern länge framhållit. Vi hade rätt. De förändrade ersättningsnivåerna
            i transfereringssystemen gynnar nu arbete som alternativ till
            sjukskrivningar. Rehabilitering prioriteras också.
          </note>
          <note>
            Det personliga sparandet är mycket högt i vårt land. Enligt Konjunkturinstitutet
            är det ett historiskt högt läge. De förändringar som gjorts i
            socialförsäkrings- och andra bidragssystem har skapat en medvetenhet
            hos hushållen om att hålla nere utgifterna. Det personliga ansvaret
            för den egna situationen har därmed också ökat.
          </note>
          <note>
            Centerpartiet hälsar detta med tillfredsställelse.
          </note>
          <note>
            Oppositionen framhärdar i att det i stort bara är en ökad konsumtion
            som skall lösa den ekonomiska krisen. Visst kan det vara önskvärt
            med en viss konsumtionsökning, men skall vi dra någon lärdom av
            det som hände med den enorma konsumtionen under 80-talet så är
            det väl att den konsumtionsökningen skapade problemen. Är det
            transfereringssystemen som skall stå för den ökade konsumtionen,
            Birgitta Dahl?
          </note>
          <note>
            Den av Socialdemokraterna och Folkpartiet genomförda skattereformen
            har bidragit till att öka klyftorna i samhället. De förut rika
            har fått betydande skattelättnader, medan de med de lägsta inkomsterna
            har drabbats av skattehöjningar.
          </note>
          <note>
            Birgitta Dahl talar sig varm för äkta medmänsklighet. Är det
            detta som ligger bakom det förslaget? Jag kan inte förstå att
            så skulle vara fallet.
          </note>
          <note>
            Centerpartiet har under våren presenterat sitt förslag till en
            ny grundtrygghetsreform. Den första delen i den, en allmän arbetslöshetsförsäkring,
            kommer nu att genomföras. KAS-ersättningen ges till alla, efter
            en viss prövning av den enskilde. Det tycker vi är solidaritet,
            Birgitta Dahl, att alla skall få ersättning vid arbetslöshet.
            På det sättet minskar kostnaderna för socialbidrag.
          </note>
          <note>
            En fortsättning av detta kan enligt Centerns förslag bli en reformering
            av socialförsäkringssystemet. En grundnivå ger grundtrygghet.
            Det byggs på med en inkomstprövad ersättning. Nivån på den kan
            diskuteras. På detta kan man själv bekosta högre ersättningsnivåer
            genom frivilliga försäkringar.
          </note>
          <note>
            Detta innebär en besparing i statens finanser.
          </note>
          <note>
            När det gäller föräldraförsäkringen och stödet till barnfamiljerna
            önskar Centern valfrihet. Det innebär att vårdnadsersättning skall
            genomföras, med en omfördelning av de statliga medel som i dag
            enbart går till de barnfamiljer som väljer barnomsorg i offentlig
            regi. Centern anser att även föräldraförsäkringen behöver reformeras.
          </note>
          <note>
            Vårdnadsersättningen måste enligt Centern skydda dem som har
            låga inkomster. Det får inte bli så att bostadsbidrag och socialbidrag
            reduceras om barnomsorgskostnaderna inte fullt ut blir avdragsgilla.
            Marginaleffekterna är betydligt svårare att bära för människor
            med låga inkomster, men det är marginaleffekterna för dem med
            höga inkomster som andra partier vill minimera.
          </note>
          <note>
            Barnomsorgslagen måste bindas samman med förslaget om vårdnadsersättning.
            Om så inte sker kommer valfriheten för barnfamiljer att sättas
            åt sidan, med en tvångslag för kommunerna som inte utlovas ekonomisk
            ersättning för de höga kostnader lagen innebär.
          </note>
          <note>
            Välfärd innefattar inte bara en ekonomisk trygghet. Det innebär
            också att hälso- och sjukvård ges på lika villkor över hela landet.
            För närvarande pågår två utredningar som skall lägga upp riktlinjer
            för den framtida sjukvården. Under den processen har stora förändringar
            genomförts med regeringens goda minne. Husläkarsystemet är beslutat,
            och landstingen genomför nu denna reform. I dagarna har en lagrådsremiss
            inlämnats som berör etableringsfriheten för specialistläkare och
            sjukgymnaster.
          </note>
          <note>
            Jag kan lugnt påstå att det senare förslaget väcker stor oro
            ute i våra landsting. Centerns och
          </note>
          <note>
            Folkpartiets förtroendevalda i landstingen framför sina farhågor
            över ett system som ger fritt förfogande över gemensamma resurser.
          </note>
          <note>
            Strukturförändringar inom sjuvården kommer att innebära nedskärningar.
            Nu kommer specialistläkare att kunna öppna verksamheter som driver
            upp kostnaderna. Eftersom socialministern uttalat sin misstro
            emot vårdnadsersättningen, kan jag ta mig friheten att anmäla
            min stora oro, ur ekonomisk synpunkt, inför förslaget om etableringsfrihet
            för specialistläkare.
          </note>
          <note>
            Skall det vara någon mening med en utredning bör effekterna av
            nya förslag först utredas och värderas i ett större perspektiv.
            Jag kan väl också, som sjukvårdsministern gjorde, hävda Centerns
            uppfattning om en framtida sjukvårdsorganisation, att en reformering
            av landstingen är en möjlig organisationsform. Skall ett utredningsarbete
            kännas meningsfullt, borde förslag som rycker undan grunderna
            för utredningsarbetet kunna vila ett tag. Svensk sjukvård har
            inte på länge genomgått så stora förändringar som de som just
            nu pågår runt om i landet. Låt oss se vad detta kan ge innan vi
            gör några dramatiska förändringar. Det var ju också det råd de
            utländska experterna gav vid de seminarier som hållits. Den tyske
            försäkringsexperten varnade för etableringsfrihet som starkt kostnadsdrivande.
          </note>
          <note>
            Centerpartiet tar sitt ansvar för att bevara den svenska välfärden.
            Våra krav är att de med de lägsta inkomsterna skall värnas. Vi
            är öppna för gemensamma lösningar som tillgodoser grundtrygghet
            och som inte är kostnadsdrivande.
          </note>
          <note>
            Socialdemokraterna förväntar sig att genom dubbelbeskattning
            klara nuvarande transfereringssystem. Det skall bli intressant
            att se var man hamnar i den utredning som just är tillsatt.
          </note>
          <note>
            När man hörde Birgitta Dahls inledningsanförande undrade man
            var hon har varit och tittat på sjukvård. Man har tittat på ÄDEL-reformens
            genomförande. Visserligen finns det enstaka exempel på att sjukvården
            inte fungerar perfekt.
          </note>
          <note>
            Det har den aldrig gjort. Jag har arbetat inom sjukvården i många
            år och sett de brister som
          </note>
          <note>
            Birgitta Dahl beskriver även under socialdemokratisk regering.
          </note>
          <note>
            Det är ofta problem i storstadsområden. Men åk ut i landet och
            se en väl fungerande sjukvård, där medmänsklighet inte köps för
            pengar utan där den finns hos den sjukvårdspersonal som tar väl
            hand om de äldre. Jag tror att Birgitta Dahls agerande här skrämmer
            människor, men meningen med
          </note>
          <note>
            Birgitta Dahls anförande var kanske att skrämma dem, åt socialdemokraterna.
          </note>
          <note type="speaker">
            Anf. 130 BIRGITTA DAHL (s) replik:
          </note>
          <note>
            Herr talman! Först vill jag uttala min uppskattning till Karin
            Israelsson för det hon sade om husläkarsystemet och etableringsfrihet.
            Jag hoppas att det kommer att ta sig uttryck i hur Centerpartiet
            röstar i dessa frågar.
          </note>
          <note>
            Jag har rest runt landet mycket intensivt för att studera hur
            det står till med de verksamheter som barn och gamla behöver.
            Det är rätt att det framför allt långt borta från storstäderna
            på många håll finns någonting om är väldigt bra. Det som är skrämmande
            är att det som har varit bra nu på område efter område håller
            på att förstöras. Det oroar mig mycket.
          </note>
          <note>
            Den socialdemokratiska riksdagsgruppen har gjort ett studium
            om vad som händer med verksamheter som betyder något för barn
            i 13 kommuner där det bor en och en halv miljon människor. Resultatet
            är entydigt: det är en mycket kraftig försämring av kvaliteten,
            så kraftig att många barn far mycket illa.
          </note>
          <note>
            Det är en mycket kraftig överföring av pengar från fattiga till
            rika genom att resurserna framför allt i bostadsområden med människor
            med stora behov dras ner genom förändrade taxesystem. Det är därifrån
            vi också har fått kunskapen om vad som händer med möjligheterna
            att ge god vård åt handikappade barn.
          </note>
          <note>
            Jag undrar ibland var de borgerliga politiker och regeringsföreträdare
            befinner sig som tycks förneka och förtränga verkligheten sådan
            som den ser ut.
          </note>
          <note>
            Låt oss inte glömma att mer än hälften av Sveriges befolkning,
            Sveriges barn och gamla bor i storstadsregionerna, där det här
            är allra sämst. Vi måste faktiskt räkna in dem bland dem som vi
            skall bry oss om.
          </note>
          <note>
            Sedan vill jag säga att vi naturligtvis måste se till att hushållens
            köpkraft kan upprätthållas för att inte ytterligare förvärra arbetslösheten.
            600 000
          </note>
          <note>
            människor är arbetslösa. Om vi försämrar deras köpkraft med mellan
            13 000 och 20 000 kr per person om året, är det självklart att
            det, förutom att det ställer till med bekymmer för dem, också
            fördjupar krisen och skapar arbetslöshet. Det hade varit väldigt
            mycket bättre att anta vårt alternativ i våras både därför att
            det var mer rättvist och därför att man inte skulle ha minskat
            köpkraften och förvärrat krisen i motsvarande mån.
          </note>
          <note type="speaker">
            Anf. 131 KARIN ISRAELSSON (c) replik:
          </note>
          <note>
            Herr talman! Jag tror säkert Birgitta Dahl på sina resor har
            kunnat se delar av det hon beskriver. Men det hade inte varit
            omöjligt att se det tidigare i många sammanhang. Det har funnits
            stora brister.
          </note>
          <note>
            Vad som har hänt inom sjukvårdssektorn är att människor slipper
            stå i kö, man får sina åkommor åtgärdade betydligt snabbare. Man
            har ändrat väldigt mycket sådant som har varit dyrt och onödigt
            inom sjukvården. Man har fått en bättre effektivitet, som gör
            att allt fler får del av vården.
          </note>
          <note>
            Vid de besök jag har gjort i skolor tidigare har jag sett många
            brister i storstadsområdena. Det är brist på pengar i dag -- man
            har kanske misskött sin ekonomi tidigare, och därför finns det
            färre resurser. Jag tror inte att detta med någon nödvändighet
            kommer att ge som effekt att all verksamhet för den skull skall
            klassas ner. Det har ständigt varit stora olikheter mellan olika
            områden.
          </note>
          <note>
            Jag är inte alls säker på att detta kommer att bli bestående.
          </note>
          <note>
            Vad som händer nu är att man får en konkurrens, där man får en
            valfrihet för den enskilde att välja mellan olika alternativ.
            Även skolor som kanske verkar vara i dålig situation kan ändå
            få en bra situation. Det var en utfrågning i utbildningsutskottet
            i veckan. Av den framgick att situationen överlag är väldigt bra
            i landet. Att det finns enstaka exempel på motsatsen, det har
            det alltid funnits, tycker jag inte skall tillskrivas den nuvarande
            regeringen. Här gäller det att hushålla med de medel som finns
            och göra det bästa möjliga av det. Jag tror att kommunalpolitikerna
            verkligen gör sitt bästa för att åstadkomma en bra situation.
          </note>
          <note>
            Arbetslösheten är det största problem som den nuvarande regeringen
            har att bekämpa. Det gör man på olika sätt. Vi står inför stora
            strukturförändringar. Industrins sätt att arbeta har förändrats.
            Man behöver inte längre så många människor. Det fanns en överproduktion
            inom byggnadssektorn som gjorde att många byggnadsarbetare friställdes.
            I slutet av 80-talet var det en överproduktion som vi nu har stora
            ekonomiska bekymmer med. Den kostar i dag väldigt mycket i form
            av arbetslöshet och de huskroppar som står outhyrda.
          </note>
          <note type="speaker">
            Anf. 132 BIRGITTA DAHL (s) replik:
          </note>
          <note>
            Herr talman! Jag önskar faktiskt att det som Karin
          </note>
          <note>
            Israelsson säger vore sant, men det är det inte. Man grips ibland
            av förtvivlan över kallsinnet inför de många människor -- barn,
            föräldrar, gamla -- som drabbas av det som nu sker och som är
            nytt. Det rör sig om en kombination av indragningar från kommunerna,
            av felaktiga skattesänkningar som gör att männsikor far illa och
            blir arbetslösa och av det som ni kallar för valfrihet men som
            är någonting som resursstarka människor kan utnyttja när de tycker
            att verksamheten i kommunens daghem och skolor är så dålig att
            de inte vågar ha sina barn kvar där. Då öppnar man egna daghem
            och skolor som inte tar emot handikappade barn och invandrare,
            som har kortare öppethållandetider därför att föräldrarna har
            bättre arbetstider, som kan ge bättre omsorg därför att man inte
            bryr sig om de barn som behöver extra resurser. Dessa daghem och
            skolor får också högre bidrag per barn än de som finns kvar i
            kommunens verksamhet får. Kvar blir de barn som behöver mest men
            som får minst.
          </note>
          <note>
            Det finns faktiskt knappt någon stödpersonal kvar i kommunernas
            verksamhet. Det är ett faktum att man inte längre klarar att integrera
            handikappade barn med vanlig verksamhet.
          </note>
          <note>
            Det här handlar inte om undantag, utan om ett stort antal bostadsområden
            som vart och ett är lika stort som en medelstor svensk stad. Det
            är väldigt många människor som i dagens Sverige far illa, framför
            allt barn och gamla. Detta är någonting nytt, och det beror inte
            på tidsandan, några naturlagar eller någonting annat, utan det
            är resultatet av politiska medvetna beslut som fattas runt om
            i landet och här i riksdagen. Vi måste vända den utvecklingen
            innan den går för långt.
          </note>
          <note>
            Häromdagen kunde man höra en forskare och polis berätta att vad
            som nu händer innebär att antalet vuxna som finns till hands för
            hjälp och stöd till barn som är i riskzonen är så få att det direkt
            kommer att leda till ökad brottslighet om fem tio år. Jag undrar
            vad som skall behöva hända innan ni i de borgerliga partierna
            skall erkänna verkligheten.
          </note>
          <note type="speaker">
            Anf. 133 KARIN ISRAELSSON (c) replik:
          </note>
          <note>
            Herr talman! Det hörs på Birgitta Dahl att hon verkar vara förtvivlad.
            Med darr på rösten beskriver hon en verklighet som om den vore
            överallt rådande. Enligt hennes beskrivning är det allt fler människor
            som känner skräck inför framtiden, som jag inte ser lika mörk
            som Birgitta
          </note>
          <note>
            Dahl gör. Mycket av hennes beskrivning påminner om de reportage
            som vi har kunnat läsa i kvällstidningarna, och dem sätter vi
            som vanligt inte alltför stor tilltro till.
          </note>
          <note>
            Det finns utredningar där man har tittat på hur det ser ut efter
            ÄDEL-reformen. Man har funnit i stort sett väl fungerande verksamheter.
            På vissa håll har behovet av sjukvårdsinsatser underskattats.
            Det finns också utredningar där man har tittat på skolans verksamhet,
            och den ser bra ut i stort sett över hela landet.
          </note>
          <note>
            Vi har ju sett att pengar inte löser alla problem.
          </note>
          <note>
            Under 80-talet fanns det problem inom alla omsorgsformer. Jag
            vill nog påstå att det som sker i dag -- förändringar, nedskärningar
            och effektiviseringar -- förbättrar verksamheten.
          </note>
          <note>
            Birgitta Dahl räknar bort en resurs, nämligen det egna ansvaret,
            närståendes ansvar och frivilligorganisationers möjligheter att
            hjälpa till.
          </note>
          <note>
            Det är inte samhället som har huvudansvaret när det gäller att
            se till att ungdomar inte blir kriminella. Föräldrarna måste ta
            ett ökat ansvar.
          </note>
          <note>
            Närboende måste ta ett ökat ansvar för sin boendemiljö, där människor
            riskerar att utsättas för sådana påfrestningar att det kan leda
            till en ökad kriminalitet. Vi har inte längre råd att låta samhället
            ta huvudansvaret för den sociala biten.
          </note>
          <note>
            Alla måste ta en del av ansvaret om vi skall kunna klara framtiden.
          </note>
          <note>
            Den sociala välfärden i Sverige har fått kosta väldigt mycket
            pengar. Men ingen kan väl påstå att
          </note>
          <note>
            80-talet var bekymmersfritt, att det då inte fanns ungdomskriminalitet,
            att det inte var bekymmer på många skolor med våld, överfall på
            lärare osv.
          </note>
          <note>
            Detta är inte problem som plötsligt har dykt upp
          </note>
          <note>
            1992.
          </note>
          <note>
            Det beror väldigt mycket på hur man organiserar det hela och
            vilka förändringar som man gör. Den bostadspolitik som Socialdemokraterna
            på sin tid bedrev har bidragit mycket mera till att människor
            har farit illa än de besparingar som i dag görs inom olika verksamheter.
          </note>
          <note type="speaker">
            Anf. 134 Statsrådet BO KÖNBERG (fp):
          </note>
          <note>
            Herr talman! Jag begärde ordet med anledning av ett par frågor
            som Karin Israelsson tog upp i sitt inlägg. Jag skall emellertid
            inte gå in på skattereformen och dess innehåll. Jag vet att Karin
          </note>
          <note>
            Israelsson och jag har litet olika uppfattning på den punkten.
          </note>
          <note>
            Jag tänkte ta upp frågan om etableringsfriheten och den lagrådsremiss
            som regeringen denna vecka har sänt över och som, när den kommer
            tillbaka, skall behandlas av regeringen för vidarebefordran till
            riksdagen. I det sammanhanget uttrycker Karin
          </note>
          <note>
            Israelsson en viss oro, om jag uppfattade henne rätt. Hon tog
            socialministerns inställning i vårdnadsbidragsfrågan som intäkt
            för att själv ha en åsikt om etableringsfriheten.
          </note>
          <note>
            Det görs naturligtvis en avvägning mellan å ena sidan önskemålet
            om totalkostnadskontroll och å andra sidan önskemålet om mera
            av konkurrens.
          </note>
          <note>
            Det sker alltså en avvägning i ordets egentliga mening, eftersom
            inget av önskemålen kan uppfyllas fullt ut utan att det andra
            önskemålet påverkas mycket kraftigt.
          </note>
          <note>
            I den remiss som har översänts till lagrådet föreslår vi att
            det skall bli möjligt att etablera sig som privat specialist,
            om man uppfyller ett stort antal villkor.
          </note>
          <note>
            Dessa villkor är av den arten att jag tror att denna avvägning
            kommer att bli någorlunda rimlig. Det gäller t.ex. krav på att
            man skall vara heltidspraktiker, att man ett par månader i förväg
            skall meddela sig med landstinget, att det skall finnas möjligheter
            till en avgiftsdifferentiering etc.
          </note>
          <note>
            Jag tror att vi har gjort en relativt god avvägning mellan de
            olika önskemålen. Jag vet att det finns en oro ute bland många
            landstingspolitiker från olika partier, men den oron är nog obefogad.
          </note>
          <note>
            När husläkarsystemet genomfördes kunde man --
          </note>
          <note>
            eftersom det här handlar om ett långsiktigt åtagande mellan individ
            och läkare -- klara totalkostnadskontrollen genom en lösning som
            innebar en årlig ersättning som skulle svara för en större del
            av kostnaderna för systemet. Därmed fick man en rätt hygglig kontroll.
            När det nu skall utformas ett liknande system med möjlighet till
            mer av konkurrens inom öppenvården i Sverige, får man välja andra
            metoder, eftersom man svårligen kan tänka sig att tillämpa samma
            metod som för husläkarsystemet.
          </note>
          <note>
            Vi får anledning att återkomma till denna fråga i debatten. När
            förslaget väl presenteras hoppas jag att Karin Israelsson kommer
            att tycka att det är lika bra som jag tycker att det är.
          </note>
          <note type="speaker">
            Anf. 135 KARIN ISRAELSSON (c) replik:
          </note>
          <note>
            Herr talman! Den oro som jag delgav kammaren delas av väldigt
            många människor ute i landstingen.
          </note>
          <note>
            Det är klart att de talar för sin ekonomi. Det är bekymmer i
            dag i landstingen med stora besparingar som skall göras och med
            krav på nedläggningar av sjukhus och delar av sjukhus.
          </note>
          <note>
            Eftersom landstingen står för totalkostnaden för all sjukvård,
            innebär en privatetablering att landstingen skall stå också för
            den kostnaden utan att kunna utöva någon kontroll av kostnadsströmmarna
            till och ifrån privatläkarna.
          </note>
          <note>
            Det finns därför en oro. Om man kan hitta vägar för att på något
            vis kunna kontrollera kostnadsströmmarna, så att landstingen något
            så när kan veta hur det hela skall se ut, är det möjligt att det
            hela kan accepteras.
          </note>
          <note>
            Vi från Centerpartiet ser också med oro på detta, eftersom husläkarna
            har sina beting. Det är ett system som gör det möjligt att få
            god sjukvård över hela landet. Det är det som är fördelen med
            husläkarsystemet. Det blir alltså en spridning av läkarna. Eftersom
            specialistläkarna redan finns i stora tätorter kommer de naturligtvis
            inte att etablera sig uppe i Sorsele där jag bor. De väljer i
            stället Umeå som sin lokaliseringsort. De resurser som då skall
            fördelas av landstinget kommer kanske inte att räcka till för
            andra läkare i regionen, vilket påverkar möjligheterna att få
            tillgång till en god hälso- och sjukvård över hela regionen.
          </note>
          <note>
            Det är detta som oroar och det faktum att dessa reformer kommer
            så tätt inpå varandra att man ännu inte har hunnit verkställa
            husläkarreformen innan det införs en ny reform som kommer att
            påverka underlaget för husläkeriet.
          </note>
          <note>
            Denna debatt kommer naturligtvis inte att stillna, utan vi får
            se vad lagrådet har att säga. Jag vet bara att Socialstyrelsen
            och Riksförsäkringsverket med stor oro har tittat på detta förslag.
          </note>
          <note>
            Ur patientsynpunkt kan det kännas väldigt bra att ha den typen
            av valfrihet. Men de utländska forskarna säger att en valfrihet
            för läkare blir en väldigt dyr valfrihet. En valfrihet för patienten
            blir inte så kostsam. Jag tror att det är detta förslag man bör
            titta på.
          </note>
          <note>
            Tyskarna åtgärdar nu fri etablering genom att sätta stora staket
            omkring den, därför att de inte har råd med fri etablering. Det
            är därför jag är orolig.
          </note>
          <note type="speaker">
            Anf. 136 PONTUS WIKLUND (kds):
          </note>
          <note>
            Herr talman! Vi har i vårt parti delat upp debatten.
          </note>
          <note>
            Jag skall tala om socialförsäkringarna.
          </note>
          <note>
            Jag är en av dem som med en viss förundran har lyssnat på den
            polariserade debatten om grundtrygghet kontra inkomsttrygghet
            i socialförsäkringarna. I själva verket har den ju väsentligen
            rört sig om graden av en relativ inkomsttrygghet för medborgarna.
          </note>
          <note>
            Nästan alla de som har pläderat för grundtrygghet har, utöver
            en grundersättning, talat om obligatoriska påbyggnader eller avtalsförsäkringar
            på olika eller oklara nivåer.
          </note>
          <note>
            Inkomsttrygghetsförespråkarna har inte försvarat någon generell
            hundraprocentig ersättning.
          </note>
          <note>
            Därutöver har, såvitt jag förstår, alla velat ge möjlighet till
            frivilliga avtalsförsäkringar eller privata försäkringar. Således
            har det i själva verket rört sig om graden av inkomsttrygghet
            samt visst mått av personligt ansvarstagande för att få ersättning
            vid förvärvsoförmåga.
          </note>
          <note>
            I kds har en arbetsgrupp nyligen lagt fram en modell för ett
            trygghetssystem, i vilket vi vill verka för att på sikt närma
            de olika socialförsäkringarna inklusive arbetslöshetsförsäkringen.
            De krav som vi har ställt på systemet är att det skall gynna eget
            sparande, vara mindre kostnadskrävande än nu, ge förbättrad trygghet
            för de sämst ställda, motverka skattekilar och minska möjligheterna
            till överutnyttjande.
          </note>
          <note>
            Vi tror att det är viktigt att försöka förenkla de olika föräkringarna
            och att sträva mot att närma deras konstruktion till varandra.
            Det blir då på sikt en anpassning av de rörliga krafterna i samhället
            till de, trots allt, ganska stela offentliga systemen. Det kan
            ur individens synpunkt ge ett sammantaget bättre stöd. Förändringarna
            bör genomföras successivt och varligt.
          </note>
          <note>
            En kort sammanfattning av vårt förslag: Frånvaro från arbetet
            på grund av sjukdom, föräldraledighet och arbetslöshet bör ge
            samma ersättning. Vi föreslår en lägsta nivå, ett golv, på 2 basbelopp,
            knappt 6 000 kr per månad, som skall gälla vid heltidsarbete.
            Därefter bör ersättning ges motsvarande 80 % av inkomsten upp
            till 5
          </note>
          <note>
            basbelopp, vilket motsvarar ca 14 300 kr och 50 %
          </note>
          <note>
            av inkomsten mellan 5 och 7,5 basbelopp, en nivå på 21 500 kr.
            Den maximala ersättningen blir därmed drygt 15 000 kr.
          </note>
          <note>
            Ersättningsnivåerna gäller vid såväl sjuklön som sjukpenning.
            En konsekvens av vårt förslag är en höjning av sjukförsäkringsersättningen
            från 70 %
          </note>
          <note>
            till 80 % när det gäller långtidssjuka.
          </note>
          <note>
            Föräldrapenningen bör utgå med samma belopp som ersättningen
            i försäkringssystemet. Samma kvalificering till systemet som det
            nuvarande skall gälla, förutom vid arbetslöshetsförsäkringen som
            skall vara allmän.
          </note>
          <note>
            Det bör finnas en självrisk i form av karensdagar.
          </note>
          <note>
            Förslagsvis kan sjukförsäkringen och den tillfälliga föräldraförsäkringen
            innehålla en eller två karensdagar och arbetslöshetsförsäkringen
            fem karensdagar. Det bör ske en samordning mellan dessa karensdagar,
            så att ett maximalt antal dagar kan drabba en person under ett
            år, således ett slags högkostnadsskydd för karensdagar som också
            omfattar arbetslöshets- och föräldraförsäkringen.
          </note>
          <note>
            Trygghetssystemet bör ligga utanför statsbudgeten och finansieras
            med avgifter. Varje försäkring skall i princip vara självfinansierad
            genom avgifter och gå runt. Undantagen är föräldraförsäkringen,
            vilken enligt vår uppfattning inte är en försäkring i egentlig
            mening och som därför till största delen bör vara statens ansvar
            och betalas med skatter.
          </note>
          <note>
            Avgifterna bör tas ut i form av såväl egenavgifter som arbetsgivaravgifter.
            Avgiften skall innehålla ett inslag av fördelningspolitik.
          </note>
          <note>
            I vårt trygghetssystem är nuvarande omfattning av lönegarantin
            inte berättigad. Lönegarantin bör samordnas med övriga förhållanden
            vid normal uppsägning. Vi föreslår ersättningsnivåer, enligt det
            system vi har skisserat, under normal uppsägningstid. Därefter
            bör den anställde vara kvalificerad för arbetslöshetsersättning.
          </note>
          <note>
            I jämförelse med nuvarande system bör kostnaderna för de föreslagna
            förändringarna i lönegarantin och föräldraförsäkringen bli mindre.
          </note>
          <note>
            Ökade kostnader uppkommer främst i arbetslöshetsförsäkringen
            som blir allmän, vilket kompenseras av ökade avgifter.
          </note>
          <note>
            Herr talman! Vi menar att vår modell för trygghetssystem är en
            medelväg som bör föras in i diskussionen med den nyligen tillsatta
            beredningen om utformningen av exempelvis framtidens sjukförsäkring
            och arbetsskadeförsäkring. Det är min förhoppning att arbetet
            där skall bedrivas med ett öppet sinne, så att det om möjligt
            går att hitta samförståndslösningar. I så viktiga frågor som trygghetssystemets
            uppbyggnad bör ingen möda för att söka hitta lösningar över partigränserna
            lämnas sparad.
          </note>
          <note>
            Så några ord till Birgitta Dahl. De 6 miljarderna för vårdnadsbidraget
            skall partikamraten Åke Carnerö tala om. När man lyssnar på Birgitta
            Dahl får man intrycket att hon gärna ställer upp för det som har
            varit. Ibland tror man att allt som var förr var bättre. Men det
            har faktiskt skett mycket som leder till förändringar, exempelvis
            den ekonomiska verkligheten. Man får en känsla av att
          </note>
          <note>
            Socialdemokraterna har skapat ett välfärdsbygge av så dålig kvalitet,
            med tanke på att huset är så pass slitet som det nu är, att vi
            måste göra omfattande reparationer.
          </note>
          <note>
            Birgitta Dahls retorik skrämmer mig faktiskt litet grand med
            tanke på det samarbete som vi i beredningen skall ha för en nyordning
            för sjuk- och arbetsskadeersättningen. Hur skall det kunna fungera
            mot bakgrund av den inställning som man ibland får intryck av
            att Birgitta Dahl har? Vi skall ju faktiskt förändra systemet
            till det bättre, och om möjligt i samstämmighet.
          </note>
          <note type="speaker">
            Anf. 137 STEFAN KIHLBERG (nyd):
          </note>
          <note>
            Herr talman! Ansvar är alltid något personligt.
          </note>
          <note>
            Familjepolitiken är inget undantag. Endast föräldrarna kan och
            skall ta ansvar för sina barn.
          </note>
          <note>
            Makarna Myrdal är begravda. Det borde också deras sociala ingenjörskonst
            vara. Men ack nej.
          </note>
          <note>
            Kollektivismen frodas hos Socialdemokraterna och djupt in i folkpartileden.
            Endast kommunala daghem kan erbjuda kvalitet i barnomsorg. Det
            är vämjeligt och motbjudande att kalla detta liberalism.
          </note>
          <note>
            Först tvingade man under 1960- och 1970-talet, av samhällsekonomiska
            och socialistiska skäl, ut massor av småbarnsföräldrar på arbetsmarknaden.
          </note>
          <note>
            Sedan kallar man detta för jämställdhet. Den socialdemokratiske
            ideologen Kurt Samuelsson har kallat detta för det största bedrägeri
            svenska kvinnor har utsatts för. Jag tror att han har rätt.
          </note>
          <note>
            Självfallet vill de allra flesta människor, både kvinnor och
            män, arbeta och känna sig nyttiga.
          </note>
          <note>
            Arbetet är ju i vår kultur basen för identitetskänslan. Men jag
            tycker att det är förnedrande och beklämmande att höra socialdemokrater
            anse att vissa arbeten är finare än andra. Så är det inte i min
            eller Ny demokratis värld. Förvärvsarbete utanför hemmet är fint,
            tycks
          </note>
          <note>
            Socialdemokraterna mena, och att arbete i hemmet är fult och
            ovärdigt. Skäms, ni som kallar er arbetets söner!
          </note>
          <note>
            Hur kan man anse att förskollärare och barnskötare har respektabla
            och utvecklande yrken, samtidigt som man klassar ner och chikanerar
            dem som med exakt samma arbetsuppgifter arbetar hårt, ideellt
            och oavlönat i sina egna eller andras hem? Maken till dubbelmoral
            och ideologisk ohederlighet har jag svårt att hitta.
          </note>
          <note>
            Visst vill de flesta människor också förvärvsarbeta -- men inte
            alltid och på heltid.
          </note>
          <note>
            Därför är valfriheten så viktig och nödvändig.
          </note>
          <note>
            Många föräldrar vill själva ta hela ansvaret för sina barn och
            deras uppfostran. De ser sina barn som det värdefullaste de har
            och vill därför göra allt för dem. De tycker inte att de offrar
            någonting när de stannar hemma några år -- tvärtom. De anser kanske
            att det är att ta ett verkligt ansvar både för sina barn och för
            samhället på lång sikt. De kanske vill göra ett uppehåll i sitt
            förvärvsarbete just för att förvalta det finaste de har, sin familj.
            Det måste i ett civiliserat samhälle finnas verkliga möjligheter
            att göra detta för de mammor och pappor som vill.
          </note>
          <note>
            Så är det inte i Sverige i dag.
          </note>
          <note>
            Regeringens proposition nr 11, med förslag om vårdnadsbidrag
            och utvidgad lagreglering på barnomsorgsområdet, är verkligen
            inget att hurra för. Det är mycket riktigt inte någon som har
            hurrat, och jag tror inte att någon kommer att göra det heller.
          </note>
          <note>
            Framtiden får väl visa vem som har anledning att hurra -- och
            för vad. Jag hoppas innerligt att det blir barnen och småbarnsföräldrarna.
          </note>
          <note>
            Socialdemokraterna och Folkpartiet kör hand i hand och har en
            sak gemensamt, nämligen att de avskyr familjen som samhällets
            fundament. De pratar i stället om oberoende och jämställdhet.
            I
          </note>
          <note>
            själva verket har dessa partier ingen familjepolitik, möjligen
            har de en politik för att åstadkomma olyckliga ensamstående mammor
            och pappor.
          </note>
          <note>
            Sedan håller de upp den största pekpinnen och hytter med näven
            mot alla pappor som inte tar på sig exakt 50 % av allt arbete
            i köket och hushållet.
          </note>
          <note>
            Att familjen själv skulle kunna göra upp om sin arbetsfördelning
            är för dem en horribel, om ens tänkbar, tanke.
          </note>
          <note>
            Nej, som vanligt vet Storebror Staten bäst. När skall dessa symmetrimoralister
            hytta med näven mot alla mammor och säga fy, fy, därför att mammorna
            inte tar sitt ansvar för att reparera bilen, huset eller lägenheten?
          </note>
          <note>
            Låt oss för ett ögonblick ta dessa symmetrimoralisters ord på
            allvar och tro på dem.
          </note>
          <note>
            Låt oss då titta på den offentliga barnomsorgen i daghem, osv.
            Där har verkligen staten,
          </note>
          <note>
            Socialdemokraterna och Folkpartiet i skön förening haft det totala
            ansvaret och fulla inflytandet på utformningen av barnomsorgen.
          </note>
          <note>
            Resultatet? Där råder naturligtvis mycket stor jämlikhet? Ja
            visst! Efter 20 år har man verkligen lyckats. Svenska daghem är
            en fullständig och total kvinnovärld. 97 % av personalen är kvinnor,
            och så har det varit i över 20 år. Inga andra svenska branscher
            kan uppvisa motsvarande rekord i s.k.
          </note>
          <note>
            jämlikhet.
          </note>
          <note>
            Kan ett fiasko för symmetrimoralisterna inom
          </note>
          <note>
            Socialdemokraterna och Folkpartiet blir större eller mera fulländat?
          </note>
          <note>
            Jag vill i all ödmjukhet rekommendera dessa pekpinnefanatiker
            litet reflexion och studier av utvecklingspsykologi, genetik och
            socialantropologi, i stället för dumgulliga och ytliga partifloskler.
            Kanske kan Karin Pilsäter vara cirkelledare?
          </note>
          <note>
            Är möjligen Socialdemokraternas och Folkpartiets mål genmanipulerade,
            ammande fäder med ett bröst och möjlighet att själva föda barn
            efter provrörsbefruktning? Snigeln är kanske deras förebild?
          </note>
          <note>
            I min och Ny demokratis värld är kvinnor och män väldigt olika,
            tack och lov. De är dessutom väldigt förtjusta i varandra och
            vill leva i skön förening och med ömsesidig respekt för varandra
            och för varandras olikheter.
          </note>
          <note>
            Herr talman! Låt mig avsluta med en annan reflexion, som också
            kan vara en sammanfattning av mitt anförande.
          </note>
          <note>
            Det är nog ingen tillfällighet att det bara finns ett enda parti
            i Sverige som har en människa som sin symbol och logotyp. Endast
            Ny demokrati har en människa. Alla de andra partierna har blommor,
            grönsaker eller kinaspel.
          </note>
          <note>
            Endast människor kan visa kärlek, omtanke och hänsyn. Endast
            människor kan ta ansvar.
          </note>
          <note>
            Låt mig till sist, herr talman, uttrycka min stora och djupa
            tacksamhet över att den röda rosen, som urgammal symbol för mänsklig
            kärlek mellan könen, numera slipper illojal konkurrens och befläckning
            från Socialdemokraterna. Deras nya och krossade tomat tycker jag
            däremot är en utmärkt symbol och logotyp för dagens socialdemokrati.
          </note>
          <note type="speaker">
            Anf. 138 MY PERSSON (m):
          </note>
          <note>
            Herr talman! Låt mig uppehålla mig något vid sjukhemsproblematiken.
          </note>
          <note>
            I en nyligen publicerad undersökning rörande vårdbehovet på bl.a.
            våra sjukhem slogs fast att
          </note>
          <note>
            85 % av de boende har kontinuerligt behov av inte bara omvårdnad
            utan också kvalificerad sjukvård.
          </note>
          <note>
            Merparten av de gamla på sjukhemmen är med andra ord sjuka. Ändå
            tycks vi märkligt nog i dag inte längre ha några gamla långtidssjuka,
            utan enbart gamla ''sjukhemshyresgäster''.
          </note>
          <note>
            En yngre person som blir sjuk erhåller adekvat sjukhusvård och
            rehabilitering, även mycket långvarig sådan, och betalar då anpassade
            avgifter för denna vård, medan alltså en gammal människa i motsvarande
            situation, ofta efter en kort vårdtid på ett akutsjukhus, av kommunen
            snabbt tas hem till något som kallas boende, där hon har att betala
            hyra för i sämsta fall en sängplats i ett fyrbäddsrum, avgift
            för mat och omvårdnad samt särskilda avgifter för medicin och
            läkarbesök, allt enligt
          </note>
          <note>
            ÄDEL-reformens intentioner. Detta är otillfredsställande.
          </note>
          <note>
            En opinion mot denna nyordning börjar nu märkas, och givetvis
            väger de ekonomiska aspekterna tungt i den kritik som nu framförs.
            Ändå grundar sig min huvudinvändning mot att sjukhemmen nu likställs
            med boende inte i första hand på ekonomiska skäl, utan fastmer
            på det faktum att det måste finnas en gräns där en gammal människas
            boende med olika grader av service, omsorg och basal sjukvård
            övergår till att bli ren sjukvårdande verksamhet.
          </note>
          <note>
            Den gränsen anser jag kan sättas vid övergången till sjukhemsvård
            -- så som merparten av våra sjukhem i dag tvingas fungera.
          </note>
          <note>
            Följdriktigt måste då också dessa äldre som drabbas av sjukdom
            få samma möjligheter som unga till kvalificerad sjukvård, även
            långvarig sådan.
          </note>
          <note>
            I och med ÄDEL-reformens införande har i vissa delar av landet
            läkartillgången vid sjukhemmen minskat, en utveckling som sannolikt
            kommer att fortsätta. Stora oklarheter råder också om vad som
            kommer att hända i takt med att husläkarreformen nu börjar genomföras.
          </note>
          <note>
            Att exempelvis 30 olika ''sjukhemshyresgäster'' var och en då
            vid behov skall kalla på den läkare som man är aktivt eller passivt
            listad hos ter sig absurt.
          </note>
          <note>
            Och vem skall kalla på vilken läkare för den patient som är oförmögen
            att själv fatta beslut eller vars anhöriga kanske inte tycker
            att det är så nödvändigt med ett läkarbesök för en gammal mamma
            som ju ändå snart skall dö? Visst är detta ytterligheter, herr
            talman, men verkligheten är faktiskt inte alltid så vacker som
            vi önskar den.
          </note>
          <note>
            I takt med att många sjukhem nu drar ner på läkartillgången läggs
            alltmer ansvar för den medicinska vården över på sjuksköterskorna.
            Hur kompetent den yrkeskåren än är kan den ändå inte fullt ut
            ersätta läkarkompetensen. Och kanske än viktigare: Allt fler signaler
            kommer utifrån landet från de medicinskt ansvariga sköterskorna
            om att de nu börjar se sitt ansvarsområde alltför vidsträckt och
            att deras arbetsbörda tenderar att bli alltför tung.
          </note>
          <note>
            I Socialstyrelsens årsrapport om ÄDEL-reformen, som det hänvisats
            till tidigare i dag och som presenterades förra veckan, påtalades
            inte bara den
          </note>
          <note>
            ''vid vissa sjukhem bristande medicinska vården''
          </note>
          <note>
            utan också brister i ansvaret för rehabilitering. Inte minst
            sjukhemmens egen personal är enligt min egen erfarenhet djupt
            oroad över de krympande resurserna för rehabilitering av deras
            patienter. Av ministern förstod jag att detta är något som kommer
            att åtgärdas.
          </note>
          <note>
            Självfallet måste en gammal människa ha samma rätt till fullgod
            rehabilitering som den som är yngre.
          </note>
          <note>
            Även om man vet att den gamla inte kan rehabiliteras tillbaka
            till ett helt friskt liv, kan hon alltid rehabiliteras till en
            för henne så god livskvalitet som möjligt. Vi får aldrig glömma
            att livskvalitet är något som bara kan mätas av den som det ytterst
            berör.
          </note>
          <note>
            Herr talman! Situationen vid våra sjukhem i dag är i vissa stycken
            otillfredsställande för såväl patienter som personal. Därför bör
            delar av ÄDEL-
          </note>
          <note>
            reformen rättas till.
          </note>
          <note>
            Sjukhemmen, eller delar av dem, måste först och främst bli vad
            ordet säger att de skall vara, nämligen hem för vård av sjuka
            gamla människor, de som av akutsjukhusens läkare bedöms behöva
            avancerad sjukvård och rehabilitering även efter den akuta sjukdomsperioden.
            Förutom den mycket goda omvårdnad som redan i dag ges på merparten
            av våra sjukhem skall där då finnas kontinuerlig tillgång till
            ansvarig läkare med geriatrisk kompetens. För att det skall bli
            tekniskt möjligt att garantera denna läkartillgång måste huvudmannaskapsgränser
            och revirtänkande få stryka på foten och ersättas av konstruktivt
            tänkande och god vilja.
          </note>
          <note>
            Vidare: utifrån den rapport om avgiftsskillnader i kommunerna
            som Socialstyrelsen skall presentera i början av december måste
            avgiftssystemet för sjukhemsvården ses över utifrån insikten att
            den som är sjuk -- även om hon är gammal -- är patient och inte
            hyresgäst och att den skäliga avgift hon då skall betala självklart
            måste inkludera läkarvård och medicin.
          </note>
          <note>
            Arbetet med att få denna översyn till stånd brådskar, och det
            är därför min förhoppning att ansvarig minister snabbt tar ett
            sådant initiativ. Det skulle tillförsäkra våra i dag sjuka gamla
            en ekonomiskt rättvis, rätt anpassad och värdig vård, och det
            är något som är och måste vara allas vår strävan.
          </note>
          <note type="speaker">
            Anf. 139 ULLA ORRING (fp):
          </note>
          <note>
            Herr talman! Natten till tisdagen den 4 oktober tillbringade
            jag på Södersjukhusets medicinska akutavdelning. Min man insjuknade
            hastigt, och vi fick ambulanstransport till sjukhuset. Det var
            imponerande att få uppleva det professionella omhändertagandet
            med omtanke och omsorg från både ambulanspersonalens och sjukhuspersonalens
            sida. Jag konstaterar att vi i vårt land har en mycket välutbildad
            yrkeskår av sjukvårdspersonal.
          </note>
          <note>
            Är då det svenska hälso- och sjukvårdssystemet perfekt? Finns
            det inte anledning till anmärkningar? Vi nås ju dagligen av rapporter
            i media om missförhållanden.
          </note>
          <note>
            Jag tror att vi med sans och måtta skall debattera och analysera
            den svenska sjukvården och inse att det finns ingen nation som
            kan göra anspråk på att ha skapat det perfekta systemet. De skilda
            lösningar som har praktiserats i olika länder visar att det finns
            alternativ, vilka i sig erbjuder möjligheter till lärdomar för
            andra.
          </note>
          <note>
            Vårt hälso- och sjukvårdssystem har genomgått stora förändringar
            under 1900-talet vad gäller både finansiering och organisation.
            Men vårt gemensamma mål står fast -- över alla partigränser, förmodar
            jag: en god hälsa för hela befolkningen och vård på lika villkor.
          </note>
          <note>
            I en krympande ekonomi måste alla möjligheter tas till vara för
            att uppfylla detta mål. Det är så enkelt att ropa på mer pengar
            -- men tyvärr visar de högljudda personer som gör det, även i
            den här kammaren, inte på några nya källor att ösa ur.
          </note>
          <note>
            Regeringen har dock med framsynthet insett att vi måste få till
            stånd förändringar som kan garantera en god hälso- och sjukvård.
            Det pågår flera utredningar, vilket torde vara bekant för den
            här församlingen.
          </note>
          <note>
            Ett lyckat grepp har också varit införandet av vårdgarantin.
            Vad har det då inneburit för patienterna? Jo, det tycker jag att
            vi skall kunna erkänna. Köerna är borta för gråstarr, kranskärl,
            höftleder osv., vilket i sin tur betyder stor trygghet för patienten
            att kunna bli behandlad i tid. Och för sjukhusens del är resultatet
            högre effektivitet och ett bättre utnyttjande, framför allt av
            operationssalarna.
          </note>
          <note>
            För Folkpartiet liberalerna är en väl fungerande hälso- och sjukvård
            samt omsorg om de äldre och de handikappade en av hörnpelarna
            i välfärdsstaten, som vi slår vakt om. Kvalitet, professionell
            kompetens och ett starkt mänskligt engagemang är beståndsdelar
            vi inte kommer att tumma på.
          </note>
          <note>
            Vi har gått i spetsen för eget rum, för att kapa köerna och för
            ett husläkarsystem som nu håller på att genomföras.
          </note>
          <note>
            Under nästa år kommer alla invånare i Sverige att få möjlighet
            att välja sin egen husläkare. Syftet är att öka tryggheten för
            människor genom att de får en stabil och varaktig kontakt med
            samma läkare.
          </note>
          <note>
            Allt förändringsarbete kräver nytänkande. Tyvärr signalerar ett
            par landsting motstånd av olika skäl --
          </note>
          <note>
            jag undrar om det är politiska skäl. Givetvis måste systemet
            anpassas efter lokala förhållanden, men att därmed motverka intentionen
            -- trygghet och valfrihet för patienten -- tycker jag är att gå
            för långt.
          </note>
          <note>
            I mitt eget landsting, i Västerbotten, har däremot landstingsdirektören
            offentligt uttalat att det är en gemensam uppgift att utforma
            och marknadsföra husläkarverksamheten så att allmänheten upplever
            att reformens ökade valfrihet och tillgänglighet/kontinuitet bidrar
            till en positiv förnyelse. Jag vill säga: Heder åt en sådan landstingsledning!
            Det goda exemplet förtjänar spridning, exempelvis till Malmö,
            Blekinge och andra landsting.
          </note>
          <note>
            Herr talman! Den omfattande ÄDEL-reformen som genomfördes häromåret
            är nu föremål för utvärdering av Socialstyrelsen. Jag konstaterar
            att
          </note>
          <note>
            My Persson och jag har läst Socialstyrelsens rapport med olika
            ögon.
          </note>
          <note>
            En av våra största morgontidningar utropade häromdagen: ''Ädelreformen
            hjälper oss se de äldre!'' Tidningen kommenterar Socialstyrelsens
            rapport och säger att man knappt tror sina ögon när man läser
            den. Det allmänna omdömet är positivt och genomförandet mindre
            problematiskt än befarat.
          </note>
          <note>
            Jag vill säga att jag själv var väldigt tveksam till införandet
            av ÄDEL-reformen, men jag är helt övertygad om att det är rätt
            väg. Men ÄDEL-
          </note>
          <note>
            reformen står i blickfånget för kritik, t.o.m. så långt att Ingvar
            Carlsson i partiledardebatten undrade:
          </note>
          <note>
            ''Vad har gamla människor som får liggsår att välja på när personalen
            inte har tid att sköta dem ordentligt?'' Jag tycker ändå att man
            måste konstatera att liggsår fanns även under den socialdemokratiska
            regeringsperioden.
          </note>
          <note>
            Men allt är självklart inte perfekt. Kommunerna har nu det samlade
            ansvaret för service och vård av äldre. Förändringsarbetet i kommunerna
            pågår på olika sätt. Kanske har storstadskommunerna svårast att
            svara upp mot kraven -- det har också sagts i debatten i dag.
          </note>
          <note>
            När antalet äldre som är 80 år och däröver ökar med 10 000 per
            år, inser nog var och en att frågorna inför 90-talet blir av oerhörd
            vikt med många problem att lösa. Det kommer att krävas god ekonomi
            och en generös medmänsklighet både från vårdens och från de anhörigas
            sida.
          </note>
          <note type="speaker">
            Anf. 140 ÅKE CARNERÖ (kds):
          </note>
          <note>
            Herr talman! Barnen är vår framtid och de medborgare som tar
            över och för vårt samhällsbyggande vidare. Allt samhällsarbete
            bör därför ha som ledstjärna ''Barnen först'', och detta är en
            betydelsefull miljöfråga. Ju bättre miljö vi kan skapa för våra
            barn, desto bättre kommer det uppväxande släktet att trivas och
            desto stabilare grund för framtidens samhälle bygger vi.
          </note>
          <note>
            Det är en självklarhet för de allra flesta att föräldrarna är
            samhällets främsta resurs i familjepolitiken, och jag vill något
            utveckla hur
          </note>
          <note>
            Sverige kan bli tryggare.
          </note>
          <note>
            Ordet barnomsorg är ett fint ord, fyllt av omtanke, omsorg och
            hänsyn till barnens bästa. Detta ord har missbrukats och använts
            så här: barnomsorg = alla barn omhändertagna i offentlig sektor.
          </note>
          <note>
            Det har tydligen ansetts att offentlig heltidsomsorg för barnen
            skulle vara det normgivande och av samhället mest accepterade.
            Valfrihet skulle inte existera. Samhället har styrt föräldrarna
            att utforma sina liv på ett visst sätt -- båda förvärvsarbetande
            med barnen i kommunal barnomsorg. De som önskat satsa på ett eget
            omsorgsalternativ har ställts utan offentligt stöd och därför
            haft svårt att förverkliga sin önskan.
          </note>
          <note>
            En av de allra viktigaste utmaningarna för framtiden är att ge
            bättre förutsättningar för trygga familjer och för barnens uppväxt
            och omvårdnad.
          </note>
          <note>
            Det är i de små nära gemenskaperna som de flesta individer finner
            trygghet och förankring.
          </note>
          <note>
            Herr talman! Vårdnadsbidraget, lika för alla barn, som införs
            från den 1 juli 1994, ökar småbarnsfamiljernas valfrihet men också
            rättvisan mellan dem. Det ger en tryggare uppväxt för barnen,
            för kan pengarna bidra till att en förälder kan trappa ned arbetstiden
            eller stanna hemma litet längre med det lilla barnet, får vi tryggare
            barn och på sikt tryggare vuxna. Samhällets stöd till omsorg om
            barnen utformas nu så att det omfattar alla barn. Det är på tiden
            att vi visar att föräldrarna själva är kompetenta att vårda och
            fostra egna barn!
          </note>
          <note>
            Det är inte enbart en valfrihetsfråga att staten upphör att vara
            förmyndare över föräldrarna.
          </note>
          <note>
            Reformen innebär också en positiv förstärkning av föräldraansvaret
            och föräldrarollen. Föräldrarnas betydelse kan knappast ersättas
            av någon samhällelig instans.
          </note>
          <note>
            Herr talman! Föräldrarna har huvudansvaret för fostran och omsorg
            om sina barn och ungdomar.
          </note>
          <note>
            Familjepolitiken är avgörande för hur väl skolan skall lyckas
            i sin inlärning att skapa trygga och ansvarsfulla medborgare.
            Här har barnen rätt att få veta vad som är riktigt och felaktigt.
            Detta skall inte växla från tid till tid utan vara fast förankrat
            i kristen etik och västerländsk humanism, som visar på de samlevnadsregler
            vi så väl behöver för att
          </note>
          <note>
            ''hem och skola skall ge barn och ungdomar en klar uppfattning
            om rätt och orätt'', enligt regeringsförklaringens ord. Då får
            vi också en skola bättre utrustad i kampen mot de destruktiva
            krafter som i dag representeras av egoism, våld och främlingsfientlighet.
            Att bygga upp en väl balanserad ekonomi är bl.a. att överföra
            goda normer och öka valfriheten i familjepolitiken.
          </note>
          <note>
            Regeringen följer noga utvecklingen för barnen i förändringstider,
            står det i regeringsförklaringen.
          </note>
          <note>
            Familjepolitik handlar inte enbart om ekonomiska förslag. Många
            barn i välfärdsstaten Sverige mår illa på grund av en splittrad
            uppväxtmiljö. Den familjesplittring som liksom en farsot har dragit
            över vårt land har åstadkommit stora kostnader i psykiskt lidande
            bland drabbade barn och vuxna.
          </note>
          <note>
            Jag tror att våra barn kräver litet större vilja hos oss vuxna
            att lösa konflikter oss emellan. Barnen är skilsmässornas stora
            förlorare. Nog borde det gå att reparera fler äktenskap för barnens
            skull.
          </note>
          <note>
            Skilsmässa får inte vara ett enkelt sätt att lösa relationsproblem.
            Här måste vi bli mer måna om att lyfta fram äktenskapet som samlevnadsform
            till en betydelsefull och trygg miljö för makar och barn.
          </note>
          <note>
            Herr talman! Hur kan samhället ha en beredskap att hjälpa familjer
            som får det svårt? Det görs bäst genom att föräldrarna får hjälp
            att förhindra en separation eller genom att lindra konsekvenserna
            då en separation är oundviklig. Vi har fått gehör för att familjerådgivning
            skall finnas tillgänglig i kommunerna för den som begär det.
          </note>
          <note>
            Familjerådgivarna skall ha som huvuduppgift att genom samtal
            medverka till bearbetning av samlevnadsproblem och konflikter.
          </note>
          <note>
            En annan mycket viktig uppgift för familjerådgivningen är att
            förmedla kunskap och sprida information om samlevnad framför allt
            inom skola, barnomsorg och hälsovård. Behovet av föräldrautbildning
            är stort, eftersom många nyblivna föräldrar kan känna osäkerhet
            inför föräldraskapet. Här kan familjerådgivarna vara en viktig
            resurs i arbetet med att uppvärdera föräldrarollen. Det är fint
            att vara förälder, och inget ansvar och ingen uppgift kan vara
            större.
          </note>
          <note>
            Inriktningen av familjerådgivningen bör vara att äktenskapet
            lyfts fram som bästa grund för familjebildning, att vikten av
            trohet och respekt mellan makar framhålls samt att föräldraskapets
            stora betydelse när det gäller ansvaret för det uppväxande släktet
            markeras. Stabila familjerelationer bör vara ett mål i politiken.
          </note>
          <note>
            Herr talman! Vi ser i vårt samhälle att många barn och ungdomar
            är rotlösa, otrygga och olyckliga.
          </note>
          <note>
            Barn- och ungdomsåren är avgörande för hur en människas vandring
            genom livet kommer att gestalta sig. FN har utlyst år 1994 till
            Familjens år under mottot: ''I familjen läggs grunden för ett
            demokratiskt samhälle.'' Samhället har därför mycket att vinna
            på att fortsätta arbetet med att uppvärdera, stötta och stödja
            den mest naturliga av alla närmiljöer: familjen.
          </note>
          <note type="speaker">
            Anf. 141 JAN ANDERSSON (s):
          </note>
          <note>
            Herr talman! Vi socialdemokrater ser med stor oro på de signaler
            som kommer om en sämre vård och omsorg för de äldre i våra kommuner
            och landsting.
          </note>
          <note>
            Vi finner det också helt oacceptabelt att så många gamla på grund
            av ökade avgifter i dag har en levnadsstandard som ligger under
            normen för socialbidrag.
          </note>
          <note>
            I dagens Sverige borde det vara en självklarhet att våra äldre
            får tillgång till en god vård och omsorg och har en ekonomisk
            standard som gör att de slipper gå till socialkontoret för att
            söka ekonomiskt bistånd.
          </note>
          <note>
            Det har i dagarna presenterats en utvärdering av
          </note>
          <note>
            ÄDEL-reformen, efter det att den har varit i kraft drygt ett
            och ett halvt år. Resultatet av utvärderingen är i huvudsak positivt.
            Antalet färdigbehandlade patienter på våra sjukhus har blivit
            färre, vilket var ett av syftena med reformen.
          </note>
          <note>
            Byggandet av särskilda boendeformer för äldre ligger på en hög
            nivå. Detta är också tillfredsställande.
          </note>
          <note>
            Men allt är inte lika positivt. Många av våra sjukhem har en
            undermålig bostadsstandard.
          </note>
          <note>
            Folkpartiets löfte om ett eget rum på långvården är i dag fortfarande
            bara ett löfte och långtifrån en verklighet. Sjukvården har på
            sina håll blivit sämre.
          </note>
          <note>
            Äldre får ligga med liggsår och kateter. Fortfarande finns det
            ett antal områden, t.ex.
          </note>
          <note>
            hjälpmedelsförsörjningen och rehabiliteringen, där det råder
            en oklar gräns mellan landstingens och kommunernas ansvar.
          </note>
          <note>
            Herr talman! De signaler om en sämre vård och omsorg som finns
            beror sannolikt inte i huvudsak på ÄDEL-reformen i sig. Jag tror
            att det är bra med ett samlat huvudmannaskap för äldreomsorgen.
            I
          </note>
          <note>
            stället torde de indragningar av ekonomiska medel till kommunerna
            som staten gjort ha en större betydelse. Dessa indragningar har
            medfört att trots att antalet äldre över 80 år ökar, blir personalen
            som jobbar inom vård och omsorg färre i åtskilliga kommuner och
            landsting. Detta påverkar naturligtvis kvaliteten i verksamheten
            i negativ mening.
          </note>
          <note>
            Regeringen påstår att valfriheten har ökat. Få, om ens några,
            torde hålla med. Möjligtvis är det så att valfriheten har ökat
            för en del producenter, men alls inte för de äldre. De borgerliga
            försöker inbilla folk, och kanske sig själva, att rent administrativa
            system -- för det är vad systemet med servicecheckar egentligen
            är -- innebär en ökad valfrihet. Bilden av de äldre med checkar
            i handen som söker sig en god omsorg på en marknad har knappast
            med valfrihet att göra. Det är inte så, som
          </note>
          <note>
            Folkpartiets ledande person i min hemkommun
          </note>
          <note>
            Helsingborg, Folke Straube, sade, att det är samma sak att sälja
            social omsorg som att sälja tvättmedel.
          </note>
          <note>
            Det är det inte alls. Det Aktuelltinslag som visade en äldre
            man från Vaxholms kommun som just hade fått en servicecheck i
            handen och inte förstod vad det skulle vara bra för, samtidigt
            som den firma som tillverkade checkarna jublade över att ha fått
            en ny marknad, speglar egentligen bilden av vem valfriheten är
            till för. De borgerliga partiernas valfrihetsperspektiv är ett
            producentperspektiv.
          </note>
          <note>
            För vem av oss har träffat på någon äldre som efterfrågar ett
            system med servicecheckar? Jag har åtminstone aldrig gjort det,
            och jag träffar ganska många äldre ute i äldreomsorgen.
          </note>
          <note>
            Hur har valfriheten ökat för alla de äldre som på grund av ökade
            hyror och avgifter nu lever på en nivå som ligger under den i
            socialtjänstlagen stipulerade skäliga levnadsnivån? Vi socialdemokrater
            varnade just för de konsekvenser som beslutet nu har fått. Jag
            säger inte detta med någon skadeglädje, utan tvärtom med beklagande.
          </note>
          <note>
            När beslutet fattades i december månad i fjol lovade Bengt Westerberg
            att återkomma till riksdagen, om det blev som vi socialdemokrater
            befarade. Vi känner nu till hur det blev. När kommer regeringen
            till riksdagen med förslag om ett högkostnadsskydd som gör att
            de äldre får en rimlig ekonomisk standard? Eller tycker Bo
          </note>
          <note>
            Könberg, precis som i en frågestund i våras när jag tog upp samma
            problem, att det trots allt berör för få äldre för att agera?
          </note>
          <note>
            Vi socialdemokrater är för verklig valfrihet, inte bara i ord.
            Det innebär att äldreomsorgen är ett prioriterat område, där verksamheten
            utformas lokalt efter lokala förutsättningar. Personalen är den
            viktigaste resursen i äldreomsorgsarbetet. Det är personalen som
            möter de äldre i det dagliga arbetet och kan utforma en vård och
            omsorg som tar hänsyn till varje äldre individs behov och önskemål.
            Det kan handla om att Svea får det städat litet extra, därför
            att hon har varit van att alltid ha det rent och snyggt omkring
            sig. För Brita kan det handla om att få komma ut och träffa andra
            och sitta och prata, för hon har alltid varit kontaktsökande.
            Det kan handla om små saker, som att få välja kaka till kaffet.
            I det nära skapas valfriheten för den enskilde, inte genom storvulna
            deklarationer om valfrihetsrevolutioner och genom nya administrativa
            system av typ servicecheckar.
          </note>
          <note type="speaker">
            Anf. 142 ULLA ORRING (fp) replik:
          </note>
          <note>
            Herr talman! Jan Andersson talar om att man känner stor oro.
            Det är nog många som känner stor oro också inför de reformer som
            socialdemokraterna eventuellt tänker ta på sig ansvaret för. Jag
            var själv inte så positiv till ÄDEL-
          </note>
          <note>
            reformen, som jag sade i mitt anförande. Jag har nu sett konsekvenserna,
            och jag tror att den var högst nödvändig.
          </note>
          <note>
            Det har följt många positiva komponenter i ÄDEL-
          </note>
          <note>
            reformens spår. Vi har 6 500 nya lägeheter i gruppboende och
            sjukhem. Personaltätheten har inte gått ned, trots påståenden
            om detta. Betydligt fler anhöriga har fått ersättning som anhöriganställda.
          </note>
          <note>
            Åtskilliga frågor återstår att lösa; det håller jag med
          </note>
          <note>
            Jan Andersson om. Vi skall bl.a. lösa frågorna om rehabilitering
            och om läkarinsatser på sjukhemmen, vilket sagts här tidigare
            i dag, och inte minst frågan om avgifterna. Den frågan ligger
            inom kommunernas ansvarsområde.
          </note>
          <note>
            Socialministern har i särskild ordning anvisat 50
          </note>
          <note>
            miljoner för att rehabilitering och läkarinsatser skall kunna
            ske på det sätt som var avsikten.
          </note>
          <note>
            I samband med det europeiska äldreåret har
          </note>
          <note>
            Socialstyrelsen, Boverket och Statens bostadsfinansieringsinstitut
            plockat fram tre projekt som har fått utmärkelser på grund av
            att de kan erbjuda ett bra boende. Det är Rudskoga i
          </note>
          <note>
            Åtorp, Bellisgården i Malmö och Furugården i
          </note>
          <note>
            Valbo, Gävle.
          </note>
          <note>
            Man måste erkänna att variationerna blir stora när
          </note>
          <note>
            250 000 människor är beroende av äldrevård och äldreomsorg. Det
            gäller framför allt variationerna i taxeuttaget för äldreboendet.
            Där finns det väldigt stora skillnader. Det har framkommit i undersökningar
            som gjorts bl.a. på Gotland.
          </note>
          <note>
            Vi rikspolitiker har all anledning att trycka på hos våra företrädare
            ute i kommunerna så att de utjämnar taxorna. Om inte det sker
            tänker jag driva frågan om att regeringen skall återkomma. Det
            kan inte vara så att de äldre skall vara tvungna att lägga sitt
            sista öre på boendet.
          </note>
          <note>
            Men reformen var viktig och nödvändig, och den är bra.
          </note>
          <note type="speaker">
            Anf. 143 JAN ANDERSSON (s) replik:
          </note>
          <note>
            Herr talman! Jag vet inte om Ulla Orring lyssnade till vad jag
            sade. Jag sade att jag tycker att ÄDEL-
          </note>
          <note>
            reformen är bra i sig. Vi socialdemokrater står helt bakom ÄDEL-reformen
            som princip.
          </note>
          <note>
            Vi kan däremot inte bortse från de negativa konsekvenser som
            har kommit fram i utvärderingen. Det vore alldeles fel att tackla
            en utvärdering så. Vi skall ta vara på det positiva, och vi skall
            ta det negativa till oss.
          </note>
          <note>
            Det negativa är just att den medicinska vården har blivit sämre.
            Vi måste fråga oss varför det har blivit så och vad vi kan göra
            åt det. Det finns dessutom ett antal områden, t.ex. hjälpmedelsförsörjningen
            och rehabiliteringen, där det råder oklara gränsförhållanden.
          </note>
          <note>
            Så var det på en del andra områden under 80-talet, och därför
            genomförde vi ÄDEL-reformen. Vi måste ta till oss dessa signaler.
          </note>
          <note>
            Jag tillhör inte heller dem som säger att äldreomsorgen i Sverige
            generellt sett är dålig, för det är den inte. Vi har en bra äldreomsorg
            i Sverige.
          </note>
          <note>
            Men de signaler som har kommit fram i massmedierna på senare
            tid är riktiga, och vi måste ta dem på allvar. Det finns också
            ställen där det inte bedrivs någon speciellt bra äldreomsorg.
            De äldres oro ökar.
          </note>
          <note>
            Det är bra att Ulla Orring nu finns med på tåget när det gäller
            en förändring av avgifterna. Det hade varit mycket bättre om ni
            hade lyssnat på oss i den debatt vi hade i december månad, då
            ni drev igenom beslutet mot vår vilja.
          </note>
          <note type="speaker">
            Anf. 144 ULLA ORRING (fp) replik:
          </note>
          <note>
            Herr talman! Vilka alternativ till ekonomisering av verksamheten
            erbjöd Socialdemokraterna?
          </note>
          <note>
            Det märks att det finns en oro. Jag vill hjärtligt gärna instämma
            i det MAS-sjuksköterskorna
          </note>
          <note>
            Bexelius och Asplund skrev i senaste numret av
          </note>
          <note>
            Landstingsvärlden. De skrev att det får vara slut med att skrämma
            de gamla om vilken äldrevård de går till mötes.
          </note>
          <note>
            Socialstyrelsen redovisar i sin rapport en undersökning av vad
            brukarna tycker. Man konstaterar att verksamheten naturligtvis
            är olika i våra 286 kommuner. Det är ganska självklart, eftersom
            kommunen nu har ansvaret för boendet och servicen. Socialstyrelsen
            konstaterar dock att de äldre och handikappade i dagsläget tycks
            ge en tämligen positiv bild av den tillgängliga vården, men att
            det är angeläget att även fortsättningsvis följa utvecklingen
            avseende inflytande, valfrihet, medbestämmande och integritet
            för brukarna.
          </note>
          <note>
            Socialstyrelsen följer upp utvärderingen med projekt just för
            den geriatriska vården. Vi har inte nått slutpunkten vad beträffar
            utvecklingen av en bättre äldreomsorg. Reformen är ett första
            avstamp. Vi skall naturligtvis försöka att rätta till det som
            går att rätta till. Det kommer självfallet alltid att finnas enstaka
            exempel på dålig omsorg när så många människor berörs.
          </note>
          <note type="speaker">
            Anf. 145 JAN ANDERSSON (s) replik:
          </note>
          <note>
            Herr talman! Jag måste ändå säga att jag inte tycker att Ulla
            Orring tar signalerna om att det finns en oro för sämre vård och
            omsorg och att det faktiskt finns ställen med sämre vård och omsorg
            än tidigare på allvar.
          </note>
          <note>
            Det är inte så att äldreomsorgen har blivit bättre sedan den
            borgerliga regeringen tillträdde. Det är inte så att valfriheten
            har ökat, utan det är precis tvärtom.
          </note>
          <note>
            Jag menar inte att vi har en dålig äldreomsorg i
          </note>
          <note>
            Sverige. Vi har en mycket bra äldreomsorg. Den s.k. Europabarometern
            visar att de äldre i Sverige har en stor tilltro till vår äldreomsorg
            -- framför allt till den offentliga vården. Den visar också att
            en stor del av de äldre känner en tilltagande oro över att vården
            blir sämre.
          </note>
          <note>
            Om vi inte tar de signalerna på allvar och försöker göra någonting
            åt situationen på de områden där det brister i vården och åt avgifterna,
            då kommer vi inte att lyckas. Jag blir en aning rädd, för jag
            tycker faktiskt att Ulla Orring bagatelliserar de problem som
            trots allt finns.
          </note>
          <note>
            Förste vice talmannen anmälde att Ulla Orring anhållit att till
            protokollet få antecknat att hon inte ägde rätt till ytterligare
            replik.
          </note>
          <note type="speaker">
            Anf. 146 Statsrådet BO KÖNBERG (fp):
          </note>
          <note>
            Herr talman! Ulla Orring har i huvudsak fört fram de synpunkter
            jag tänkte ta upp när jag begärde ordet med anledning av Jan Anderssons
            inlägg, men jag kan göra ett par kompletteringar.
          </note>
          <note>
            Jan Andersson beskrev med utgångspunkt från
          </note>
          <note>
            Socialstyrelsens rapport ÄDEL-reformen som huvudsakligen positiv.
            Jag gör samma läsning av rapporten. Jag kan i all blygsamhet påpeka
            att de två punkter som Jan Andersson nämnde som speciellt positiva
            tillfördes under behandlingen av propositionen efter förslag från
            Folkpartiet liberalerna. Med det vill jag på intet sätt förringa
            det goda arbete som lades ned i dåvarande
          </note>
          <note>
            Socialdepartementet under Bengt Lindqvists ledning i akt och
            mening att få ÄDEL-reformen till stånd.
          </note>
          <note>
            Jag har däremot svårt att känna igen beskrivningen att samma
            rapport skulle visa att den medicinska vården har blivit sämre.
            Jag tror att My Persson snuddade vid någonting liknande, men jag
            har inte kunnat hitta det i materialet. Möjligen har Jan
          </note>
          <note>
            Andersson läst att det finns brister i vården.
          </note>
          <note>
            Det är förstås så, vilket både Jan Andersson och jag har konstaterat,
            att utvärderingen är till för att se vad som är bra och vad som
            är dåligt. Det som är dåligt skall vi förstås åtgärda. Jag vågar
            nog säga att man få gånger tidigare i den svenska riksdagens historia
            beslutat om så omfattande utvärderingsåtgärder i samband med en
            stor reform som vi nu har gjort vad gäller ÄDEL-reformen. Jag
            tycker att det är ett bra sätt att arbeta. Det finns all anledning
            att besluta om utvärderingar på andra områden. Riksdagen har också
            beslutat att göra en utvärdering på husläkarområdet, vilket jag
            tycker är bra.
          </note>
          <note>
            Utan att ha en fullständig bild av hur avgiftshöjningarna har
            slagit på vissa håll kan jag ändå konstatera att de nya regler
            för kommunala bostadstillägg som trädde i kraft i våras har halverat
            den grupp äldre som har legat på eller under socialbidragsgränsen
            innan de fått särskilt kommunalt bostadstillägg.
          </note>
          <note>
            Om riksdagen fattar beslut i enlighet med den proposition jag
            nu har sänt över, räknar jag med en ytterligare halvering. Om
            det för något år sedan fanns ca 40 000 pensionärer i den situationen,
            kan det i början på nästa år finnas 10 000. På de ställen där
            vi lättast kan mäta det har det ägt rum en klar förbättring på
            den punkten.
          </note>
          <note>
            Jag kan inte annat än upprepa det jag sade till
          </note>
          <note>
            Birgitta Dahl för någon eller några timmar sedan:
          </note>
          <note>
            Det är märkligt att ''valfrihet'' bara är ett skällsord för socialdemokrater.
          </note>
          <note type="speaker">
            Anf. 147 JAN ANDERSSON (s) replik:
          </note>
          <note>
            Herr talman! Valfrihet är inte alls ett skällsord. Jag talade
            faktiskt om valfriheten och det angelägna i att det blir en större
            valfrihet för de äldre i äldreomsorgen.
          </note>
          <note>
            Jag tycker faktiskt att Folkpartiet mest pratar och handlar väldigt
            litet. Jag tror inte, Bo Könberg, att de äldre inom äldreomsorgen
            uppfattar att valfriheten har ökat sedan Folkpartiet tog över
          </note>
          <note>
            Socialdepartementet. I stället visar
          </note>
          <note>
            Europabarometern att det finns en stor oro över det som håller
            på att hända.
          </note>
          <note>
            Det är inte så att äldreomsorgen generellt sett är dålig i dag.
            Men man har en större oro, och inte talar man om att valfriheten
            har ökat. När det gäller avgifterna har det visat sig att det
            som ÄDEL-
          </note>
          <note>
            avgiftsutredningen spekulerade i, avgiftshöjningar på sjukhem
            och sänkningar på ålderdomshem, faktiskt blev värre än vad utredningen
            befarade.
          </note>
          <note>
            En mycket stor del av de äldre lever under den s.k.
          </note>
          <note>
            skäliga levnadsnivå som finns angiven i socialtjänstlagen. Det
            kan jag inte finna acceptabelt. Bygger man system som innebär
            att äldre lever under skälig levnadsnivå på grund av de sammantagna
            avgifterna för hemtjänst, hyra, sjukvård och annat är det något
            fel i systemet, och det måste man göra någonting åt.
          </note>
          <note>
            Vi pekade på detta redan tidigare. Jag tycker att regeringen
            skall ta det till sig så att vi kan skapa ett system där de äldre
            får en rimlig ekonomisk situation. Vi får inte nonchalera de signaler
            som finns.
          </note>
          <note type="speaker">
            Anf. 148 Statsrådet BO KÖNBERG (fp):
          </note>
          <note>
            Herr talman! Min avrundning av mitt senaste anförande där jag
            undrade varför valfrihet var ett skällsord bottnade egentligen
            i två saker. Det ena var, som jag nämnde tidigare i debatten,
            att jag hade läst Birgitta Dahls inlägg på
          </note>
          <note>
            Socialdemokraternas kongress. Det andra var när
          </note>
          <note>
            Jan Andersson tog upp frågan om att äldre inte har efterfrågat
            checkar, etc.
          </note>
          <note>
            Det kan ibland vara svårt att utforma mer av valfrihet inom ramen
            för den generella välfärdspolitiken. Men medan det för oss i
          </note>
          <note>
            Folkpartiet liberalerna är en av de stora och viktiga frågorna
            i välfärdspolitiken blir den bara för många socialdemokrater föremål
            för attacker och skällsord av olika slag.
          </note>
          <note>
            När det gäller den svenska sjukvården har valfriheten ökat kraftigt
            för medborgarna de senaste fyra fem åren. I det arbetet har det
            varit personer som representerar mitt parti och andra borgerliga
            partier som har varit pådrivande. Det har inte varit socialdemokrater.
          </note>
          <note>
            Inom äldreomsorgen finns det säkert mycket få äldre som efterfrågar
            just den tekniska lösningen för att åstadkomma en bättre valfrihet.
            Men att äldre människor lika väl som medelålders eller yngre önskar
            valfrihet och större kontroll över sitt liv är alldeles uppenbart.
            Låt oss då föra en konstruktiv debatt om metoderna och medlen
            i stället för att man varje gång det görs ett nytt försök att
            öka valfriheten kritiserar detta från socialdemokratiskt håll.
          </note>
          <note>
            Jag skulle tycka att det vore alldeles utmärkt om
          </note>
          <note>
            Socialdemokraterna, som ju är Sveriges största parti, engagerade
            sig för att förnya välfärden. Men det engagemang det visar är
            nästan genomgående, vilket ju även dagens debatt har visat, att
            kritisera alla försök att förnya.
          </note>
          <note type="speaker">
            Anf. 149 JAN ANDERSSON (s) replik:
          </note>
          <note>
            Herr talman! Jag är fullt på det klara med att 90-
          </note>
          <note>
            talet inte är vad 70-talet var och vad 60-talet var när det gäller
            välfärdspolitiken. Vi måste hela tiden se över vårt välfärdssystem
            i syfte att förändra det efter tidens förutsättningar. Men jag
            kan inte ställa upp på att valfrihet skulle vara detsamma som
            administrativa system -- vilket servicecheckarna är, vilket skolpengen
            är och vilket barnomsorgspengen är.
          </note>
          <note>
            Dessutom bygger dessa system på -- i varje fall skolpengen och
            barnomsorgspengen -- att försöka göra individer lika, vilket de
            inte är. För mig måste verksamheten utformas efter de enskilda
            individernas behov. Individerna är olika, men skall ges så lika
            förutsättningar som möjligt.
          </note>
          <note>
            Det är skillnaden. Folkpartiet har använt slagord, som man använt
            också när det gäller det egna rummet i långvården. Ni har nu snart
            haft ansvaret under en mandatperiod. Tittar vi på utvärderingen
            ser vi att det hänt litet grand. Medan det har hänt mycket när
            det gäller äldreboendet och annat har det hänt väldigt litet när
            det gäller de egna rummen i långvården. Fortfarande finns det
            en undermålig bostadsstandard på många av våra sjukhem.
          </note>
          <note>
            Vi socialdemokrater och Folkpartiet genomförde
          </note>
          <note>
            ÄDEL-reformen tillsammans. Men när det gällde de ekonomiska medlen
            som följde med ÄDEL-
          </note>
          <note>
            reformen hade vi med oss dem från början i förhandlingarna, men
            det hade däremot inte
          </note>
          <note>
            Folkpartiet. När det sedan gällde hur vi skulle fördela medlen
            tog vi hänsyn till en del av
          </note>
          <note>
            Folkpartiets synpunkter. Men ni hade inga pengar med i bagaget
            från början. Bo Könberg skall inte slå sig för bröstet och säga
            att de medel som nu har stimulerat en utbyggnad av gruppboende
            var någonting som Folkpartiet stod för och inte
          </note>
          <note>
            Socialdemokraterna.
          </note>
          <note>
            Vi utformade detta tillsammans. Det hade varit snyggare om Bo
            Könberg erkänt det.
          </note>
          <note type="speaker">
            Anf. 150 Statsrådet BO KÖNBERG (fp):
          </note>
          <note>
            Herr talman! Jag kan gärna erkänna att vi utformade det tillsammans,
            eftersom jag i mitt förra inlägg uppehöll mig en lång stund vid
            just detta. Jag vet inte vad Jan Andersson begär på den punkten.
            Det enda jag gjorde var att i all blygsamhet påminna om att det
            ekonomiska betalningsansvaret för kommunerna, vilket har varit
            en mycket bidragande orsak till den positiva del av reformen som
            Jan Andersson nämnde i sitt första inlägg, nämligen minskningen
            av antalet medicinskt färdigbehandlade på våra akutsjukhus, tillfördes
            efter vår motion.
          </note>
          <note>
            Det andra var att det ägde rum en omfördelning av medel från
            satsningar som nämndes i den ursprungliga propositionen. Det handlade
            om rätt betydande belopp som skulle gå till informationskampanjer
            bland de anställda. I stället satsades de på utbyggnad av olika
            gruppbostäder m.m. Om minnet sviker Jan Andersson hänvisar jag
            till propositionen, motionen och protokollet från socialutskottet
            den hösten.
          </note>
          <note>
            Herr talman! Det var inte detta som var det viktiga.
          </note>
          <note>
            Det viktiga var att Jan Andersson tyvärr bekräftade min bild
            av honom. För honom är det viktigare att angripa skolpengen, som
            har ökat valfriheten för föräldrar och barn, än att genomföra
            någon förändring på detta område.
          </note>
          <note>
            Varje förslag, med något undantag som jag kanske har glömt bort,
            som har förts fram på senare år för att öka valfriheten har vi
            från borgerligt håll fått genomföra under motstånd från
          </note>
          <note>
            Socialdemokraterna.
          </note>
          <note>
            Förste vice talmannen anmälde att Jan Andersson anhållit att
            till protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 151 CLAUS ZAAR (nyd):
          </note>
          <note>
            Herr talman! I vårt sociala trygghetssystem ingår förtidspensioner.
            Det är oroande att allt fler medborgare blir förtidspensionärer
            eller, som de själva kallar det, sjukpensionärer. Detta år exploderar
            formligen kostnaderna för denna reform. Prognoser tyder på att
            vi kan få 60 000 nya förtidspensionärer i år. Man kan ställa sig
            frågan varför vi har denna situation.
          </note>
          <note>
            Riksrevisionsverket har nyligen granskat tillämpningen av gällande
            regler och har framfört följande kritik.
          </note>
          <note>
            Gällande föreskrifter följs inte vid beslut om pension.
          </note>
          <note>
            Föredragningspromemorior är ofullständiga.
          </note>
          <note>
            Läkarutlåtanden ger sällan en fullständig bild av diagnosen.
          </note>
          <note>
            Sociala utredningar saknas i många fall.
          </note>
          <note>
            Motivering till Socialförsäkringsnämndens beslut saknas i flertalet
            fall.
          </note>
          <note>
            Sammanfattningsvis anser RRV av det inte kunnat bedöma om besluten
            om förtidspension varit rimliga och riktiga.
          </note>
          <note>
            Vidare säger Riksförsäkringsverket, som är den myndighet som
            skall utöva tillsyn, att det är medvetet om frågorna och arbetar
            med dem. Jag har erfarit att verket under våren 1994 beräknar
            att göra en utvärdering som ger en detaljerad redovisning av förtidspensioneringen
            efter bl.a.
          </note>
          <note>
            nationalitet. En uppföljning behövs göras snarast, eftersom detta
            håller på att gå oss ur händerna.
          </note>
          <note>
            Kontrollen blir obefintlig.
          </note>
          <note>
            Det finns flera särintressen vid förtidspensionering.
          </note>
          <note>
            Vi har den blivande pensionären, som i åtskilliga fall aktivt
            verkar för att få en förmånlig pension. Vi har en arbetsgivare
            som tycker att det kan vara en bra lösning på ett problem på arbetsplatsen.
            Den anställde kanske inte orkar med det höga tempot eller upplevs
            som svår att samarbeta med.
          </note>
          <note>
            Vi har också fackföreningarnas intressen, som företräds av fackklubbarna.
            De kan också påverka en förtidspensionering. Dessutom har vi ett
            läkarintresse att se till att man har underlag för beslut enligt
            reglerna.
          </note>
          <note>
            Det har vid flera samtal kommit till min kännedom att det nog
            inte står riktigt rätt till med detta.
          </note>
          <note>
            Tidigare kunde man förtidspensionera sig av arbetsmarknadsskäl,
            men den möjligheten har ju tagits bort. Det tänkte jag inte ta
            upp.
          </note>
          <note>
            Däremot tänkte jag ta upp en annan sak. Är det så, statsrådet,
            att vissa läkare känner så stor press från sina patienter att
            den medicinska bedömningen blir slentrianmässig? Är det så att
            läkare gör utlåtanden på alltför lösa grunder? Är det så att vissa
            läkare genom grupptryck från särintressen förslår pension med
            diffus bakgrund? Är det så, vilket obekräftade rykten gör gällande,
            att förtidspension har kunnat köpas på ett eller annat sätt?
          </note>
          <note>
            En verksamhet med så allvarliga avarter måste snabbt följas upp
            och kontrolleras. Jag har varit i kontakt med försäkringskassan
            och fått besked att någon heltäckande uppföljning för att kontrollera
            att läkarkåren inte gör på det här sättet inte sker.
          </note>
          <note>
            Alla verkar lita på att alla gör så gott de kan, och då får vi
            denna situation. Mot bakgrund av det jag fått reda på saknar jag
            förtroende för det nuvarande förtidspensioneringssystemet.
          </note>
          <note>
            Jag vill att man skall ompröva alla förtidspensioner.
          </note>
          <note>
            Våra 395 000 förtidspensionärer är nämligen en blandad skara
            medborgare. En del är riktigt sjuka och arbetsoförmögna, en del
            är yngre missbrukare och en del är friska män och kvinnor.
          </note>
          <note>
            Den av regeringen tillsatta Lindbeckkommissionen har i sin rapport
            konstaterat att åldern för utträde ur arbetslivet sjunker. Skälet
            är dock inte att medborgarna använder sig av förtida uttag av
            ålderspension. Det är endast ungefär 3 % av 60--65-
          </note>
          <note>
            åringarna som gör det. Däremot väljer 34 % av den åldersgruppen
            förtidspensionering. Endast 21 % av den åldersgruppen arbetar
            i riktiga jobb. Som skäl anger Lindbeckkommissionen att förtidspensionen
            ger en ålderspension efter 65 års ålder som i princip motsvarar
            den som utgår om man arbetat kvar till normal pensionsålder. Inkomstreduktionen
            är lägre under åren fram till 65 år än vid förtida uttag, vilket
            vi alla känner till, hoppas jag.
          </note>
          <note>
            Incitamentet att förtidspensionera sig ökas av att ålderspensionen
            t.o.m. kan bli högre än om man fortsätter att arbeta. Resultatet
            är att vi har fått friska förtidspensionärer med upp till 163
            000 kr i årspension, som de dessutom utdrygar med svartjobb. Detta
            är ohållbart, herr talman.
          </note>
          <note type="speaker">
            Anf. 152 BÖRJE NILSSON (s):
          </note>
          <note>
            Herr talman! Låt mig säga allra först att jag lyssnade till Stefan
            Kihlbergs anförande. Jag tycker att det var ett mycket tragiskt
            anförande. Det var tragiskt för Stefan Kihlberg. Det är inte värt
            att kommentera i sak, eftersom det som sades är så långt ifrån
            verkligheten och så långt ifrån faktiska förhållanden, men jag
            tycker att inlägget var oerhört tragiskt för Stefan Kihlberg.
          </note>
          <note>
            Jag vill i första hand ta upp äldrevården, liksom många andra.
            Vi märker ju nu att samhällets besparingar slår allt hårdare mot
            äldrevården. Det är bra att massmedierna lyfter fram bristerna
            och missförhållandena i ljuset. De rapporter som kommer nu är
            illavarslande och oroväckande. Det är helt klart.
          </note>
          <note>
            Jag förstår att många gamla och anhöriga reagerar med sorg och
            upprördhet över förhållandena.
          </note>
          <note>
            Kritiken och ropen måste tas på största allvar, speciellt när
            de kommer från patienterna. Det är tydligt att många inte får
            den vård och service som de behöver, antingen på grund av nedskärningar
            i kommunerna eller på grund av avgiftshöjningar som man inte klarar
            av.
          </note>
          <note>
            Det finns också klara problem när det gäller rehabiliteringen
            av de gamla och även när det gäller sjukvårdande insatser. Vi
            märker att kontakten med läkare har minskat drastiskt. Andelen
            sjukhemspatienter med trycksår har mer än fördubblats på två år,
            säger man i massmedierna.
          </note>
          <note>
            På ett sjukhem ligger de gamla fortfarande i fyrabäddsrum med
            mycket hög månadsavgift.
          </note>
          <note>
            Vittnesmålen om bristerna är många.
          </note>
          <note>
            Situationen inom äldrevården är oacceptabel. Det finns mycket
            som är bra, som Jan Andersson och andra har påpekat, men Socialstyrelsens
            undersökning måste fördjupas. Jag tror inte att hela sanningen
            finns i den. Det finns uppenbara problem, och dessa måste vi ta
            itu med.
          </note>
          <note>
            De gamla har rätt till en god och värdig vård och service efter
            ett långt arbetsliv. Orsaken till det som nu sker står inte att
            finna i ÄDEL-reformen. Den innebär ju att kommunerna ges ett samlat
            och utvidgat ansvar för vården. Det var också en riktig reform.
          </note>
          <note>
            Jag tror att missförhållandena och bristerna i dag främst beror
            på att regeringen och borgerligt dominerade kommunerna av ideologiska
            skäl skär ner den offentliga sektorn och ställer vård och service
            under marknadens villkor. Sådana exempel ser vi bl.a. i Kristianstad.
            Resurserna slösas bort på dyra och långtgående avtal med privata
            vårdföretag. Sådana exempel finns också.
          </note>
          <note>
            Efter det som nu händer inom vård och omsorg ställer man sig
            frågan vad som menas i årets regeringsförklaring med att valfrihetsrevolutionen
            i välfärdspolitiken måste gå vidare. Vad menas med ett sådant
            uttalande? Vi vet ju att det inte står bra till inom äldreomsorgen.
          </note>
          <note>
            Läkaren och kds-riksdagsmannen Jerzy Einhorn, som gick in i politiken
            med kravet om större resurser till vården, är nu besviken över
            regeringens nerdragningar. Jag högaktar honom för att han öppet
            deklarerar detta i massmedierna. Han hoppas enligt massmedierna
            på en massiv folklig protest för att stoppa försämringarna inom
            sjukvården. Min fråga är då: Är regeringspartierna mottagliga
            för protester?
          </note>
          <note>
            Från socialdemokratiskt håll är vi kritiska till mycket av det
            som sker på välfärdsområdet. Vi säger nej till fortsatt privatisering.
            Det är nödvändigt att äldrevården prioriteras och ges resurser
            så att man kan garantera en bra vård och service på lika villkor.
            De äldre måste känna trygghet och verklig valfrihet i sin livssituation,
            och vården måste även i fortsättningen vara ett samhällsansvar.
          </note>
          <note>
            Jag lyssnade också med mycket stort intresse på inlägget från
            My Persson, som ser frågorna på ungefär samma sätt som jag. Hon
            efterlyser utvärdering, uppföljning och ytterligare åtgärder.
          </note>
          <note>
            Jag tycker att det är bra att detta framförs från det hållet.
          </note>
          <note>
            Jag till vill sist beträffande det regeringsförslag som är på
            gång om etableringsrätt för specialistläkare bara säga att jag
            ser också detta som ett sätt att bryta upp den offentliga vården
            och skingra dess resurser.
          </note>
          <note>
            Anf. 153 STEFAN KIHLBERG (nyd)
          </note>
          <note>
            replik:
          </note>
          <note>
            Herr talman! Börje Nilsson tycker att något är tragiskt för mig,
            utan att förklara vad han menar.
          </note>
          <note>
            Han lägger också till något om ''mycket långt ifrån verkligheten''.
            Jag kan försäkra Börje Nilsson att avståndet från verkligheten
            inte är problemet.
          </note>
          <note>
            Tragedin är socialdemokratisk, Börje Nilsson. Jag kan inte hitta
            något som är mera tragiskt och ärkekonservativt än dagens officiella
            socialdemokrati, som kunde få Hjalmar Branting och Per Albin Hansson
            att vrida sig i sina gravar.
          </note>
          <note>
            Observera att jag säger den officiella socialdemokratin, den
            som ibland kallas kongresstrumpeterna. Det finns naturligtvis
            enskilda socialdemokrater som förstått vad socialdemokratin en
            gång uppstod ur. Widar
          </note>
          <note>
            Andersson i denna kammare är ett exempel. Göran
          </note>
          <note>
            Johansson i Göteborg är en annan.
          </note>
          <note>
            Socialdemokraterna är armerade välfärdsfundamentalister. De tycker
            att Sverige är en välfärdsstat, med vad de kallar en generell
            välfärdspolitik. Vanligtvis gör de också tillägget:
          </note>
          <note>
            världens bästa. Att Sverige är världens fattigaste välfärdsstat
            tycks inte bekymra dem ett dugg. Tala om kontokortsvälfärd på
            kredit, där skulden skall betalas av våra barn och barnbarn! Tala
            inte om att ta ansvar! Det är en sann tragedi, Börje Nilsson.
          </note>
          <note>
            Man har försökt bygga upp den starka staten med institutionellt
            ansvar. I praktiken är detta bara ett sätt att köpa sig gott samvete
            på andras bekostnad, utan att man behöver engagera sig och personligen
            anstränga sig. Det är bekvämt att ha ett slags ställföreträdande
            ansvarstagande på ombudsmannanivå. Endast enskilda människor kan
            ta ansvar. Kollektivt ansvar går inte att identifiera eller utkräva.
          </note>
          <note>
            Det som socialdemokraterna kallar solidaritet har urartat och
            utvecklats till ett parasitsamhälle. Det tycker jag är tragiskt,
            Börje Nilsson. Många människor tycker att det är helt i sin ordning
            att parasitera på andra i stället för att ta ansvar för sig själva
            och sin situation. Det är i sanning en tragedi,
          </note>
          <note>
            Börje Nilsson. Den är socialdemokratisk, och det tycker t.o.m.
            jag är sorgligt.
          </note>
          <note type="speaker">
            Anf. 154 BÖRJE NILSSON (s) replik:
          </note>
          <note>
            Herr talman! Inlägg av det slag som Stefan Kihlberg höll i kammaren
            är egentligen inte mycket att kommentera. Jag tycker fortfarande
            att hans inlägg var beklämmande, och det är tragiskt att Stefan
          </note>
          <note>
            Kihlberg håller sådana anföranden i Sveriges riksdag.
          </note>
          <note>
            Han tecknade en verklig nidbild av
          </note>
          <note>
            Välfärdssverige, som var fullständigt felaktig.
          </note>
          <note>
            Stefan Kihlberg skall inte ta Hjalmar Brantings och
          </note>
          <note>
            Per Albin Hanssons namn i sin mun. Stefan
          </note>
          <note>
            Kihlberg står, som han uttryckte sig i dag, så långt ut till
            höger som man rimligtvis kan komma på den politiska skalan. Jag
            måste ta avstånd från sådana inlägg.
          </note>
          <note>
            Anf. 155 STEFAN KIHLBERG (nyd)
          </note>
          <note>
            replik:
          </note>
          <note>
            Herr talman! Börje Nilsson gör det lätt för sig.
          </note>
          <note>
            Först säger han att mitt inlägg inte är mycket att kommentera,
            men sedan gör han ändå ett försök, men med den ursäkten i förväg
            att det inte är mycket till kommentar.
          </note>
          <note>
            Börje Nilsson tycker att beskrivningen är så felaktig och så
            falsk att han t.o.m. undanber sig att jag apostroferar några gamla
            och av mig mycket högt respekterade socialdemokrater. Det smärtar
            naturligtvis Börje Nilsson att veta att jag faktiskt har röstat
            på hans parti -- och då gjorde jag det med stolthet. Men jag skulle
            inte drömma om att göra det i dag.
          </note>
          <note>
            Däremot lyssnar jag gärna på Widar Andersson och på Göran Johansson,
            som faktiskt har en ärlig ambition att leva upp till de ideal
            som en gång i tiden var socialdemokratins. De har frigjort sig
            från det populistiska tänkande och den fullständiga ansvarslöshet
            som präglar dagens officiella socialdemokrati, vilken bara trumpetar
            ut slagord och försöker slå blå dunster i människors ögon.
          </note>
          <note>
            Man försöker i alla sammanhang undvika att ta ansvar. Man har
            bara ett mål i sikte, att försöka komma i regeringsställning 1994.
            Det tycker jag i sanning är en tragedi.
          </note>
          <note type="speaker">
            Anf. 156 ALWA WENNERLUND (kds):
          </note>
          <note>
            Herr talman! Det finns en grupp människor i vårt land som i tysthet
            utför ett tungt och ansvarsfullt arbete, en grupp som ser som
            sin uppgift att utföra ett arbete som i regel tar hela deras tid
            och alla deras krafter i anspråk. Det är ett arbete fullt av kärlek
            och omsorg, och dessa människor är så upptagna av sina uppgifter
            att de varken har tid eller ork att kämpa för en drägligare tillvaro.
          </note>
          <note>
            De som jag talar om är anhörigvårdarna. Med anhörigvårdare menas
            var och en som har huvudansvaret för vård av person som eljest
            skulle vårdas genom samhällets försorg.
          </note>
          <note>
            Det är kanske inte många som vet -- för det låter nästan otroligt
            -- men i Sverige i dag är det inte samhället utan de anhöriga
            som svarar för två tredjedelar av äldreomsorgen. Dessa resultat
            har
          </note>
          <note>
            SPRI:s utredare forskaren Lennart Johansson kommit fram till.
          </note>
          <note>
            Det är många anhöriga som lägger ner oerhört mycket arbete på
            att vårda någon anhörig. Ofta är detta uppoffrande arbete oavlönat.
            Man vårdar kanske en gammal, sjuk eller handikappad mor eller
            far, en make eller maka eller annan anhörig.
          </note>
          <note>
            Herr talman! Jag har själv på mycket nära håll sett hur självuppoffrande
            dessa vårdande ofta är --
          </note>
          <note>
            många gånger uppbundna varje timme på dagen, ja, t.o.m. hela
            dygnet, och den hemtjänst de kan få räcker inte till på långa
            vägar. Avlastning är det ofta inte alls tal om. Man hinner kanske
            inte med något annat, varken med några andra sociala kontakter
            eller långt mindre med sig själv. Dessa insatser har tyvärr många
            gånger inte från samhällets sida fått den uppmärksamhet som de
            förtjänar.
          </note>
          <note>
            SPRI:s utredare har räknat ut att detta arbete skulle motsvara
            en kostnad för samhället på ca 20
          </note>
          <note>
            miljarder kronor. Det är ingen liten summa.
          </note>
          <note>
            Det finns i många kommuner ett anhörigbidrag eller hemsjukvårdsbidrag
            -- det benämns olika i skilda delar av landet -- som relateras
            till en vårdtyngdsmätning gjord av en hemvårdsassistent, en distriktssköterska,
            en läkare eller ett vårdlag.
          </note>
          <note>
            Även detta varierar från kommun till kommun och i olika delar
            av landet. Denna vårdtyngdsmätning kan vara mycket svår att göra.
            Ofta kryssar man på en blankett i olika arbetsmoment som utförs
            och som ger si eller så många poäng, i sin tur relaterade till
            en viss tariff. Men det förekommer oerhört mycket arbete runt
            omkring som inte kan mätas i en vårdtyngdsmätning och som kan
            vara mycket tidskrävande och psykiskt betungande.
          </note>
          <note>
            De belopp som figurerar och som utbetalas till anhörigvårdare
            kan variera mellan kommunerna och är i många fall inte på långt
            när relevanta.
          </note>
          <note>
            En del kommuner talar om och är på gång att införa en s.k. äldrepeng.
            Meningen med denna är att varje person som är berättigad till
            hemtjänst genom pengen skall kunna beställa den hjälp och service
            man vill ha, antingen genom kommunen, privata företag eller en
            anhörig. Vårdtagaren får t.ex. en check på en viss summa för varje
            hemtjänsttimme efter bedömt behov. Detta kan vara ett bra system.
          </note>
          <note>
            Herr talman! Vill man vårda den anhörige i hemmet skall man kunna
            göra detta och känna att man har stöd från samhället som ger rätt
            till skälig ersättning och kontinuerlig avlastning -- eller, med
            ett bättre ord, berättigad växelvård. De anhöriga orkar fortsätta
            när de känner att samhället ställer upp; det blir ett erkännande
            av deras arbete. Inte minst gäller det rätten till stöd i form
            av anhörigträffar och utbildning samt att de som är yrkesarbetande
            snabbt kan komma tillbaka till sitt arbete igen efter det att
            vården upphört.
          </note>
          <note>
            Vi vet att nettokostnaden för kommunerna för ett s.k. SMHI-boende
            -- service med helinackordering -- eller ''ålderdomshemsplats'',
            som vi har kallat det tidigare, ligger på 20 000--
          </note>
          <note>
            30 000 kr per månad, eller 800--1 000 kr per dygn.
          </note>
          <note>
            Detta gäller då endast grundpension föreligger.
          </note>
          <note>
            I den takt som man minskar antalet vårdplatser inom slutenvården
            överlämnas ansvaret för vården alltmer till anhöriga. Skall denna
            utveckling fortsätta krävs att anhörigvårdarna får ett avsevärt
            mycket bättre stöd av samhället. Anhörigvårdarna känner sig många
            gånger övergivna av samhället, och stödåtgärderna är otillräckliga.
            Man känner inte alltid till vilka möjligheter man har att få hjälp
            av samhället, och man har inte heller någon som för ens talan.
          </note>
          <note>
            Herr talman! Vi i kds anser att anhörigvårdare är en glömd skara
            som arbetar i det tysta. Dessa är värdiga att lyftas fram i ljuset
            och värderas på ett sådant sätt att de känner att det arbete de
            gör är ovärderligt.
          </note>
          <note>
            Anf. 157 ANNE RHENMAN (-):
          </note>
          <note>
            Herr talman! Vi kan i åratal debattera barnomsorgsgaranti, föräldraförsäkring
            och andra teknikaliteter i denna kammare. Många förslag är bra,
            och andra är mindre bra. Men ibland känns det som om vi glömmer
            en del av verkligheten. Sveriges ekonomi är usel, och det krävs
            besparingar på olika områden -- det är knappast någon som ifrågasätter
            det längre.
          </note>
          <note>
            Men får vi spara på kvalitet när det handlar om våra barn? Vad
            skulle barnen säga om våra familjepolitiska program om de fick
            en chans att komma till tals?
          </note>
          <note>
            Vårdnadsbidraget är en välkommen reform. Det kommer att ge större
            valfrihet för en stor del av föräldrarna under de värdefulla småbarnsåren.
          </note>
          <note>
            Den verkliga valfriheten kommer dock inte att finnas så länge
            vi har ett skattesystem som förhindrar att en familj kan leva
            på en lön, precis som många andra i Europa kan. Till dess är även
            barnomsorgsgarantin positiv för alla de föräldrar som av ekonomiska
            skäl måste arbeta. Men det är mycket viktigt att minnas att stora
            subventioner eller barnomsorg i kommunal regi inte är en garanti
            för kvalitet.
          </note>
          <note>
            Jag tror att alla barn säkert vill att både deras pappor och
            mammor drar ner på takten några år, men vi kan inte påverka detta
            genom lagstiftning.
          </note>
          <note>
            Det måste komma genom insikt, och självklart skall det vara allas
            och envars ensak. Det är mycket tråkigt att somliga politiker
            motverkar ett delat föräldraansvar, genom att sprida fördomsfulla
            åsikter.
          </note>
          <note>
            Märkligt nog talar få politiker om en mycket tråkig del av familjepolitiken,
            nämligen skilsmässorna.
          </note>
          <note>
            Glädjande nog fanns det några mycket intressanta rader på Svenska
            Dagbladets ledarsida i somras.
          </note>
          <note>
            Statistiken talar sitt eget tydliga språk.
          </note>
          <note>
            46 000 barn var med om en separation under år
          </note>
          <note>
            1991. Hälften av dessa skilsmässor inträffar före barnets tvåårsdag.
            Vi kan tycka att det är förskräckligt och konstatera fakta. Vi
            kan också säga att det är föräldrarnas ansvar. Visst är det så.
          </note>
          <note>
            Men när påfrestningarna blir för stora och skilsmässan är ett
            faktum blir det här problemet trots allt samhällets ansvar. Vad
            kostar inte bidragsförskott, bostadsbidrag och en massa tråkiga
            sociala konsekvenser som uppstår i skuggan av en liten familjs
            tragedi.
          </note>
          <note>
            För alla inblandade är det nämligen en tragedi.
          </note>
          <note>
            Bakom varje siffra i den här statistiken döljer sig ett barn
            -- en liten människa som föddes med rätten till en trygg och kärleksfull
            uppväxt.
          </note>
          <note>
            Men vad beror då alla dessa skilsmässor i småbarnsfamiljer på?
            Det finns inte utrymme eller skäl att räkna upp alla orsaker här,
            men jag önskar att en större uppmärksamhet fästs vid detta. Det
            är ett allvarligt problem, även om det kan te sig litet när vi
            talar om de stora reformerna.
          </note>
          <note>
            Det är glädjande att se den proposition om familjerådgivning
            som ligger på riksdagens bord. I
          </note>
          <note>
            sin nuvarande form är familjerådgivningen otillräcklig. Enbart
            i Stockholm är det t.ex. tre fyra månaders väntetid. Om det är
            kris i en familj är detta fullständigt oacceptabelt.
          </note>
          <note>
            Det är mödra- och barnavårdscentralerna som behöver förstärkas,
            med personal som kan stötta och hjälpa i ett tidigare skede. För
            många människor kan det kännas mycket svårt att vända sig till
            familjerådgivningen. Det kan kännas avlägset.
          </note>
          <note>
            Kanske är det så, att trots den hälsomässiga kontrollen av mor
            och barn är vi dåligt förberedda på den påfrestning som ett litet
            barn kan innebära.
          </note>
          <note>
            Vi talar inte särskilt mycket om de komplikationer som kan tillstöta.
            Det lyckligaste äktenskap kan krascha på grund av ett kolikbarn,
            amningsdepression och inte minst i dag på grund av arbetslöshet,
            som inte var planerad.
          </note>
          <note>
            Allt detta drabbar oskyldiga barn. Min vädjan till er som lyssnar
            är: Fundera på detta! Min förhoppning är att regeringen tillsätter
            en utredning som särskilt syftar till att förebygga en del av
            sådana här skilsmässor.
          </note>
          <note>
            Vid ett annat tillfälle kommer jag även att återkomma med ett
            mycket konkret förslag om hur mödra- och barnavården kan förstärkas
            så att den förbättras. Kanske kommer det att kosta några kronor.
            Men jag tror att vi skulle finna att alla skulle tjäna på det
            i andra änden, både föräldrar, barn och samhälle, om man jämför
            den kostnaden med vad följderna av skilsmässorna i dag kostar.
          </note>
          <note>
            Vi politiker är anställda i samhällets och folkets tjänst. Men
            barnen, som är vår framtid, saknar förespråkare. De saknar ofta
            även skydd. Det räcker inte med vår nytillsatta Barnombudsman.
            Vi måste alla slå vakt om barnens bästa. Det minsta varje litet
            barn borde kunna få önska sig är en ärlig chans att få växa upp
            med två föräldrar som lever tillsammans, innan det börjar önska
            sig ett bra dagis.
          </note>
          <note type="speaker">
            Anf. 158 HANS KARLSSON (s):
          </note>
          <note>
            Herr talman! ''Kasta inte ut barnet med badvattnet'', det är
            det genomgående budskapet när svensk hälso- och sjukvård diskuteras,
            antingen på hemmaplan eller på internationellt plan. Men det finns
            ett undantag: Den borgerliga regeringen.
          </note>
          <note>
            För regeringen är det dogmerna och systemskiftet som är överordnat
            allt annat. Då väger det lätt vad såväl inhemska som utländska
            experter tycker om vad patienter och personal har för uppfattning.
          </note>
          <note>
            Vi socialdemokrater varnade i husläkardebatten för vad som skulle
            kunna inträffa. Vi varnade för följderna av fri etablering och
            ökad byråkrati. Men vi visste inte att våra farhågor skulle besannas
            så snart.
          </note>
          <note>
            Problemen är stora redan innan lagen har fått genomslag. De är
            så stora att flera huvudmän avser att söka dispens från lagen.
            Det är inte bara socialdemokratiska sjukvårdshuvudmän som tänker
            göra det, utan även borgerliga sådana.
          </note>
          <note>
            Frågan måste alltså ställas till statsrådet Bo
          </note>
          <note>
            Könberg: Varför är det på det sättet?
          </note>
          <note>
            Den fria etableringsrätten är det mest stötande i beslutet om
            husläkare. Den fria etableringsrätten kommer att betyda att landstingen
            inte kan leva upp till hälso- och sjukvårdslagens bestämmelser
            om vård på lika villkor för hela befolkningen. Även här ökar alltså
            orättvisorna på grund av den borgerliga regeringens politik.
          </note>
          <note>
            Låt mig ta ett exempel. I Ljusnarsberg, den minsta kommunen i
            Örebro län, bor 6 500 människor. På vårdcentralen arbetar tre
            läkare. I den fria etableringrättens hägn har nu ytterligare två
            läkare anmält sitt intresse som husläkare. När dessa två läkare
            nu börjar skicka räkningar till landstinget kommer det att få
            till följd att vårdcentralens verksamhet och personal hotas.
          </note>
          <note>
            Människorna i Ljusnarsberg kommer att få betala ett högt pris
            för att den borgerliga regeringen ger läkarna fri dragningsrätt
            på sjukvårdspengarna.
          </note>
          <note>
            Så budskapet till människorna i Ljusnarsberg måste bli: Välj
            vårdcentralens och landstingets läkare om ni vill ha en fortsatt
            bra hälso- och sjukvård.
          </note>
          <note>
            När man tänker tillbaka på husläkardebatten och vilka partier
            som står bakom beslutet i riksdagen, måste man konstatera att
            det är anmärkningsvärt att ett parti som Centern kan medverka
            till att avrusta sjukvården i glesbygden och att kds kan medverka
            till att gamla och sjuka får sämre förhållanden. Det är inte bara
            anmärkningsvärt, utan det visar också på att dessa båda partier
            inte fäster något avseende vid sina egna vallöften. Det visar
            vidare på de tomma och innehållslösa orden i kds tal om moral
            och etik i politiken. Kds gick till val på talet om mera resurser
            till sjukvården. I
          </note>
          <note>
            denna kammare har kds konsekvent röstat för mindre resurser till
            sjukvården. Låt oss slippa den formen av brist på moral i framtiden!
          </note>
          <note>
            Herr talman! Nu är det dags för nästa fas i den borgerliga regeringens
            systemskifte. Nu skall också övriga läkare få fri etableringsrätt.
          </note>
          <note>
            Marknadskrafterna skall släppas loss i hela sjukvården. Men det
            är ingen från regeringen som har talat om priset för systemskiftet,
            det pris människor nu får betala för den ideologiskt betingade
            högerpolitik som regeringen vill införa också på sjukvårdens område.
          </note>
          <note>
            Det är minst sagt häpnadsväckande att läsa lagrådsremissen ''Lag
            om läkarvårdsersättning'', häpnadsväckande därför att jag ändå
            trodde att det fanns något förnuftigt folk i regeringen.
          </note>
          <note>
            En fri etablering också för övriga specialister riskerar att
            rasera hela den svenska sjukvårdsmodellen. Sjukvårdshuvudmännen
            har ju bara att betala räkningen som läkaren skickar och sedan
            skära ner i den egna verksamheten för att klara ekonomin.
          </note>
          <note>
            Vilket resursslöseri! Vilket slöseri med de pengar som är bundna
            i lokaler! Vilket slöseri med de mänskliga resurser som personalen
            utgör! Och vem skall betala? Är det patienterna?
          </note>
          <note>
            Regeringen talar om valfrihet, men man talar inte om vem valfriheten
            gäller. I det här förslaget är det ju läkarna som får valfrihet,
            inte patienterna.
          </note>
          <note>
            Man måste fråga sig om det är en medveten politik för att öka
            klyftorna i samhället, om det beror på bristande kunskap hos de
            borgerliga politikerna eller om det kanske är både--och.
          </note>
          <note>
            Många internationella sjukvårdsexperter har besökt och besöker
            Sverige för att studera svensk sjukvård, för att ta med sig delar
            av vår modell till sina respektive hemländer och för att berätta
            om hur det ser ut på deras hemmaplan. Deras budskap är förbluffande
            samstämmigt. Man varnar oss för att släppa in marknaden i sjukvården.
            Man pekar på hur det ser ut i USA och Storbritannien.
          </note>
          <note>
            Marknadskrafterna leder till dyrare och mer orättvist fördelad
            sjukvård.
          </note>
          <note>
            Själv fick jag för någon månad sedan möjlighet att titta på vad
            som händer i Frankrike, med den sjukvård som där drivs i vinstsyfte.
            Det visar sig naturligtvis att man spräcker och spränger sjukvårdsbudgeten.
            I Frankrike har nu sjukvårdkostnadernas andel av BNP stigit till
            drygt
          </note>
          <note>
            10 %. I Sverige ligger den som vi vet på ungefär
          </note>
          <note>
            8,5 %, och i USA -- för att ta en ytterlighet -- ligger den på
            14 %.
          </note>
          <note>
            Herr talman! Bevara svenska folket från marknadskrafter i sjukvården,
            och bevara svenska folket från en borgerlig sjukvårdspolitik!
          </note>
          <note type="speaker">
            Anf. 159 Statsrådet BO KÖNBERG (fp):
          </note>
          <note>
            Herr talman! Jag har några gånger tidigare under dagens debatt
            haft tillfälle att peka på
          </note>
          <note>
            Socialdemokraternas inställning till valfrihet, och beträffande
            Hans Karlssons inlägg kan jag i betydande delar hänvisa till den
            kritik jag tidigare har riktat mot andra socialdemokratiska debattörer.
          </note>
          <note>
            Ett sådant exempel är husläkardebatten.
          </note>
          <note>
            Husläkarlagen har som två utgångspunkter valfrihet för den enskilde
            och möjlighet att etablera sig för den som uppfyller lagens villkor
            för olika producenter. Däremellan finns det förstås ett samband,
            herr talman, ett samband som jag tror att
          </note>
          <note>
            Hans Karlsson aldrig har snuddat vid, nämligen att om flera producenter
            får möjlighet att etablera sig, ökar också konsumenternas valfrihet.
          </note>
          <note>
            I debatten om detta hävdades det länge att om man skulle införa
            ett system med husläkare i Sverige, skulle dessa slå sig ner endast
            i storstädernas innerstadskärnor, där utbudet alltså skulle öka,
            medan människorna i glesbygd inte skulle få chansen att träffa
            en läkare. Mot bakgrund av den agitationen är det ju närmast häpnadsväckande
            att i dag höra att Socialdemokraternas främste husläkarkritiker
            Hans Karlssons huvudsakliga argument är att det blir för många
            läkare i glesbygden.
          </note>
          <note>
            De stackars människorna i Ljusnarsberg har i dag, om jag har
            uppfattat det rätt, tre läkare att välja mellan. Jag vet inte
            om de får välja inom landstingsvården, men det tror jag. Dessa
            människor skulle nu plötsligt få tre läkare till att välja mellan.
            Det hemska som skulle drabba dem är att de får sex läkare att
            välja mellan i stället för tre.
          </note>
          <note>
            Det skulle vara en viss fördel om Hans Karlsson bestämde vilket
            av de olika argumenten han vill använda. Han behöver åtminstone
            inte bara med några månaders mellanrum i riksdagens kammare byta
            till rakt motsatt argument.
          </note>
          <note>
            I den lagrådsremiss som Hans Karlsson åberopar vill vi att man
            vidgar möjligheterna att välja mellan specialister anställda av
            landstinget och specialister som är privatföretagare. Jag har
            redan tidigare i dag, i en debatt med Karin Israelsson, kommenterat
            den avvägning som måste göras inom ramen för ett system som är
            tredjepartsfinansierat, dvs. att någon som inte är producent eller
            konsument står för kostnaderna. Jag tror att den avvägning som
            vi föreslår i lagrådsremissen kommer att visa sig vara god. Det
            är en avvägning mellan önskemålen om ökad möjlighet till valfrihet
            för medborgarna i vårt land och, förstås, önskemålen om totalkostnadskontroll.
          </note>
          <note>
            Hans Karlsson försöker, i likhet med vad någon annan socialdemokrat
            har gjort i dag, åberopa utländska experter inför varje förändring
            av svensk sjukvård. Han läser vad någon av dessa experter har
            skrivit på samma sätt som en viss potentat brukade läsa bibeln.
            När utländska experter studerade svensk sjukvård i slutet av 80-talet
            och i början av 90-talet påtalade de nästan genomgående ett antal
            brister -- förutom att tala om allt det som var bra. Det gällde
            bristande valfrihet för den enskilde, de långa operationsköerna
            och den svagt utvecklade primärvården utan ett familjeläkarsystem.
            Detta har vi från borgerligt håll åtgärdat. Det har inte skett
            med Hans Karlssons hjälp.
          </note>
          <note type="speaker">
            Anf. 160 HANS KARLSSON (s) replik:
          </note>
          <note>
            Herr talman! Jag kan villigt erkänna, Bo Könberg, att jag är
            förvånad över den utveckling som husläkarlagen har inneburit i
            Ljusnarsbergs kommun. Jag är förvånad, eftersom den inte gick
            att förutse. Icke desto mindre är det en mycket besvärlig situation.
            Detta kan innebära att ingen av dessa läkare får tillräckligt
            många namn för att fylla sin lista.
          </note>
          <note>
            Det är naturligtvis förödande för människorna i
          </note>
          <note>
            Ljusnarsberg om vårdcentralen måste läggas ned och man inte vet
            vilka läkare som kommer att få tillräckligt många namn på sina
            listor för att kunna vara kvar. Därför måste budskapet vara entydigt:
          </note>
          <note>
            Om ni vill bevara en bra sjukvård i Ljusnarsberg måste ni se
            till att välja landstingets läkare och vårdcentralen.
          </note>
          <note>
            Bo Könberg säger att Socialdemokraterna är emot varje förändring.
            Jag vill erinra om att det faktiskt hände ganska mycket när det
            gällde utbyggnaden av primärvården, framför allt under den senare
            delen av 80-talet. Vi såg till att vi fick fram tillräckligt många
            läkare för att kunna skapa kontinuitet. Denna kontinuitet var
            ju ett faktum på många håll redan innan husläkarbeslutet fattades.
          </note>
          <note>
            Det försöker nu Bo Könberg och andra folkpartister ta åt sig
            äran för.
          </note>
          <note>
            Jag skall avslutningsvis ta upp det senaste inslaget av marknadskrafternas
            härjningar på sjukvårdens område. Så här skriver sjukvårdsministern
            i ett pressmedelande: ''Regeringen avser att ge sådana förutsättningar
            att de totala offentliga utgifterna för privatpraktiserande läkare
            inte förändras. Förra året kostade de privatpraktiserande läkarna
            försäkringen ca 1 400 miljoner kronor.'' Då måste jag fråga: Vilken
            restriktion i det här förslaget gör att sjukvårdsministern kan
            säga att det blir en kostnadskontroll?
          </note>
          <note type="speaker">
            Anf. 161 Statsrådet BO KÖNBERG (fp):
          </note>
          <note>
            Herr talman! Hans Karlsson inledde sin senaste replik med att
            konstatera att han hade blivit förvånad över att det hade gått
            som det hade gått.
          </note>
          <note>
            Det hedrar honom. I åtminstone en glesbygdskommun hade tillgången
            på läkare ökat så kraftigt att det bekymrade Hans Karlsson. Det
            händer oss alla att vi ibland får anledning att göra den typen
            av konstaterande. Men det är inte alltid det sker i den politiska
            debatten. Därför har jag all anledning att ge Hans Karlsson en
            eloge.
          </note>
          <note>
            Det är alldeles klart att det har skett förändringar i svensk
            primärvård under 70- och 80-talen. När vi tog tag i husläkarfrågan
            var problemet att det stora flertalet i Sverige faktiskt inte
            hade tillgång till en egen läkare. Nu gör vi någonting åt det.
            Det kommer att innebära att alla svenskar som vill ha den här
            möjligheten kommer att få den inom ungefär två år. Det är första
            gången i svensk historia. Detta är mycket angeläget. Det är tråkigt
            att det har fått genomföras i strid med det största politiska
            partiet i vårt land.
          </note>
          <note>
            Hans Karlsson ställde en direkt fråga till mig med anledning
            av mitt pressmeddelande. Jag vill peka på att formuleringen egentligen
            avser kostnaden för den nuvarande omfattningen av privatläkarkåren.
            Därutöver har vi infört ett antal restriktioner i den lagrådsremiss
            som nu har sänts över. Den som vill jämföra det regelsystemet
            med det som fanns fram till 1984 i vårt land finner att det finns
            flera extra restriktioner. Det framgår att vi nu försöker åstadkomma
            ett taxesystem som maximerar kostnaden per läkare, att det bara
            är heltidspraktiker som kan vara med i systemet och att det till
            skillnad från hur det var förr i världen kommer att finnas möjlighet
            för de landsting som vill att ha en differentiering av taxan för
            olika läkare etc. Frågan är om inte detta kommer att räcka.
          </note>
          <note>
            Jag vill ge ett exempel på en lyckad konkurrens med den offentliga
            sektorn. Det handlar om City
          </note>
          <note>
            Akuten. City Akuten har stimulerat den offentliga vården. Under
            de tre fyra senaste åren har verksamheten minskat ganska kraftigt
            i omfattning.
          </note>
          <note>
            Förmodligen beror det på två saker. Det ena är att den stimulerade
            till angelägna förändringar i den offentliga sektorn -- vårdcentralerna
            blev bättre.
          </note>
          <note>
            Det andra är att det har varit differentiering av patientavgifterna.
          </note>
          <note>
            Jag tror inte att man skall ge upp, som Hans
          </note>
          <note>
            Karlsson gör. Jag tror inte att han är så ledsen över att ge
            upp inför möjligheten att få ökad konkurrens. Faktum är att Sverige
            förmodligen är det västland som har den allra lägsta andelen privata
            vårdgivare. Det handlar om en kostnad i storleksordningen ca 1,5
            miljard av totala sjukvårdskostnader på kanske 125 miljarder.
            Hans
          </note>
          <note>
            Karlsson skulle kunna ta det litet mera lugnt.
          </note>
          <note type="speaker">
            Anf. 162 HANS KARLSSON (s) replik:
          </note>
          <note>
            Herr talman! Vi har inte sett förslaget i dess helhet ännu. Det
            som jag ändå har kommit fram till är att det kommer att motverka
            alla strävanden att rationalisera. Om man på en klinik eller på
            ett lasarett bestämmer sig för att minska antalet läkare finns
            det en uppenbar risk att dessa läkare i stället etablerar sig
            utanför lasarettet och på det sättet fortsätter att kosta pengar.
            Det innebär att sjukvården i framtiden inte kommer att ha särskilt
            stort intresse av att rationalisera. Det är en möjlig konsekvens.
          </note>
          <note>
            Det finns naturligtvis skilda meningar om varför det har blivit
            som det har blivit med City Akuten och om varför man har färre
            patienter nu än tidigare.
          </note>
          <note>
            En mening som har framkommit är att det beror på lågkonjunkturen.
            Människor har inte råd att betala de ökade avgifterna. Detta understöder
            ju den kritik som jag har riktat tidigare när jag har sagt att
            marknadskrafterna inte hör hemma inom sjukvården. När man behöver
            sjukvård är man inte alltid i det skicket att man klarar av att
            välja, kritiskt pröva olika alternativ och avgöra om det är rätt
            pris och kvalitet. Därför är mitt budskap fortfarande: Låt oss
            slippa marknadskrafterna i svensk sjukvård!
          </note>
          <note type="speaker">
            Anf. 163 Statsrådet BO KÖNBERG (fp):
          </note>
          <note>
            Herr talman! Det finns egentligen anledning att gå in på en litet
            mer utförlig diskussion om det senaste som Hans Karlsson anförde.
            Jag skall inte ge mig in på det utan bara konstatera vad vi i
            den borgerliga regeringen försöker göra.
          </note>
          <note>
            Inom ramen för en solidariskt finansierad svensk sjukvård, tillgänglig
            för alla människor oavsett inkomstnivå och status, försöker vi
            använda en del s.k. marknadsinslag i akt och mening att få ut
            mer valuta för skattepengarna. På senare år har vi inom svensk
            sjukvård, framför allt när det gäller operationer, med hjälp av
            inslag som ibland kallas
          </note>
          <note>
            ''köp-och-sälj'' fått ut avsevärt mycket mer än tidigare. Det
            leder till att äldre, handikappade och sjuka människor snabbare
            får bättre vård.
          </note>
          <note>
            Det är synd att avsvärja sig dessa möjligheter och låsa sig fast
            vid en gammal och stelbent sjukvårdsmodell, vilket jag ibland
            får intryck av att
          </note>
          <note>
            Hans Karlsson längtar efter att göra.
          </note>
          <note type="speaker">
            Anf. 164 LEIF BERGDAHL (nyd):
          </note>
          <note>
            Herr talman! Först måste jag med beklagande konstatera att debattreglerna
            är som de är. Jag som företräder mitt parti i socialutskottet
            har alltså inte fått blanda mig i debatten tidigare. Om jag skulle
            vilja göra det får jag använda min dyrbara tid i detta anförande,
            sex minuter. Jag har valt att bara kommentera en enda sak som
            har sagts här i dag.
          </note>
          <note>
            Det gäller föregående talares inlägg om kommunen
          </note>
          <note>
            Ljusnarsberg som hade sex läkare på 6 500
          </note>
          <note>
            invånare. Jag vill bara säga att om det kommer dit två läkare
            som t.ex. är specialister, beror det på att folk vill ha litet
            alternativ. Man skall ju inte bara handla på Konsum. Man kan gå
            på ICA ibland.
          </note>
          <note>
            Själv handlar jag både på Konsum och ICA. Så är det faktiskt
            med de flesta socialdemokrater. Jag kan nämna ett flertal ledande
            gestalter som tycker om både att gå till vanliga sjukhus och till
            privatpraktiker. Den förra sjukvårdsministern
          </note>
          <note>
            Sigurdsen sade att hon gärna gick till en privatpraktiserande
            gynekolog. Det här är ingen ideologisk fråga. Jag tycker att båda
            alternativen skall finnas.
          </note>
          <note>
            Jag vill också beröra frågan om husläkarreformen.
          </note>
          <note>
            Jag tror fortfarande att det här var ett bra sätt att röra om
            i grytan så att man började tänka kostnadseffektivt. Såsom det
            har påpekats ett otal gånger, arbetar de distriktsläkare som vi
            har i dag för dåligt. De har för litet antal patienter. Det rör
            sig om åtta till tio patienter per dag. Läkarna skulle kunna jobba
            dubbelt så mycket. Om de blir privata så har de plötsligt dubbelt
            så många patienter. Man har undersökt det här i vissa områden.
            Det visar sig att patienterna är lika nöjda, om inte nöjdare,
            med de läkare som är privata som de som är landstingsanställda.
            Det blir inte fråga om sämre service.
          </note>
          <note>
            I Norrbottens län arbetar man med att införa husläkarreformen.
            Häromdagen fick jag i min hand material från landstinget, där
            man inbjöd läkare att om de var intresserade kontakta landstinget
            för vidare diskussioner. Det var alltså fråga om huruvida de ville
            bli husläkare, och det gällde privata läkare i Norrbotten. Det
            var ganska intressant att ta del av det här materialet. Jag fann
            en del intressanta saker som jag vill ta upp här.
          </note>
          <note>
            Landstinget påpekade med bestämdhet att om icke brandskydd, handikappanpassning
            och utrymningsmöjligheter -- vad det nu är -- är korrekta till
            hundra procent kan man glömma bort att man någonsin skall få ett
            husläkaravtal. Jag förstår naturligtvis att distriktsläkarmottagningarna
            och vårdcentralerna, som i vissa fall kostar 100 miljoner att
            bygga i
          </note>
          <note>
            Norrbotten, har breda dörrar och allt som tänkas kan i fråga
            om brandskydd, utrymning osv. Det är naturligtvis riktigt att
            man skall kontrollera det här.
          </note>
          <note>
            Jag skall bara påpeka att samma landsting, jag har exempel på
            det, minsann inte har handikappanpassning på toaletterna på sin
            folktandvårdsmottagning. De kan själva tumma på detta, men de
            kan ställa krav på andra. Det här visar hur stor risken är i framtiden.
          </note>
          <note>
            På sommaren 1961 låg jag på I19. Man skulle putsa sitt vapen
            efter skjutning. Jag frågade korpralen om min putsning inte var
            bra. Nej, sade han, du kan hålla på och putsa hela natten men
            jag kommer ändå alltid att hitta fel. Det beror på hur man bedömer
            det hela. Det är likadant med den fråga som vi nu diskuterar.
            Om man vill så kan man alltid hitta fel på brandskyddet, handikappanpassningen
            osv. Det beror naturligtvis på vilket syfte man har.
          </note>
          <note>
            Detta föranleder mig att föreslå att man skall inrätta en nämnd
            i varje län där man skulle kunna se över privatläkarnas ersättning
            i framtiden, hur de tillämpar läkartaxan och hur kvalitetskontrollen
            av privatläkarna sker så att systemet är konkurrensneutralt. Jag
            tycker att man inom varje landsting skall inrätta en nämnd med
            representanter för landstinget, privatläkare, husläkare, sjukgymnaster
            och med en oberoende jurist som ordförande som kan ta tag i de
            kniviga frågorna om hur man skall tillämpa husläkarreformen och
            privatläkartaxan. Det här kan man lösa i harmoni.
          </note>
          <note>
            I Norrbottens län tror jag att det i de allra flesta fall kommer
            att bli fråga om att distriktsläkarna blir husläkare. Jag vet
            inte vad det innebär praktiskt, men jag tror inte att förändringarna
            egentligen kommer att bli så stora. Läkarna kanske kommer att
            få arbeta litet mera, bli mera kostnadseffektiva och kanske styra
            sitt arbete litet mer. Jag tror inte att vårdcentralerna kommer
            att läggas ner. Jag tror att det är få som vill etablera sig som
            husläkare i glesbygden. Det är min kvalificerade gissning.
          </note>
          <note>
            Slutligen vill jag tala om tandvården. Tandvården fungerar i
            dag mycket bra i Sverige. I motsats till vad som gäller distriktsläkarvården
            har man fortfarande kvar tantiemet, prestationsersättningen. De
            privata tandläkarna jobbar naturligtvis hårt, men tandläkarna
            i landstinget jobbar också hårt. Det är ett tungt arbete. Det
            är inte så viktigt vem som äger verksamheten. Det viktiga är att
            man sätter fart på de som jobbar där och att de genom att inte
            ha en fast lön får ett incitament att göra bra ifrån sig.
          </note>
          <note>
            Regeringen har lagt fram ett nytt förslag. Jag måste säga att
            till en början var jag mycket positiv till förslaget. Gabriel
            Romanus har verkligen försökt att göra en utredning som skulle
            kunna tillfredsställa de olika parterna. Men det finns ett stort
            fel i det systemet. Ju mer man arbetar som tandläkare, desto mindre
            betalt får man. Om man har ''friska'' patienter där man inte behöver
            göra något, får man en bra inkomst. Gör man stora brokonstruktioner
            o.dyl. kommer man att förlora väldigt mycket.
          </note>
          <note>
            Jag tycker att sjukvårdsministern skall överväga att åtminstone
            pröva det här systemet i några landsting och utvärdera det innan
            man inför det helt. Jag tror att det finns ett massivt motstånd
            mot det här förslaget bland tandläkarkåren och även bland politiker,
            inte minst bland folkpartipolitiker.
          </note>
          <note type="speaker">
            Anf. 165 GÖTE JONSSON (m):
          </note>
          <note>
            Herr talman! I Sverige liksom i många andra länder pågår en översyn
            av hälso- och sjukvården. Vi har också fattat viktiga beslut i
            form av husläkarpropositionen. Vi diskuterar nu utifrån en regeringsdeklaration
            en friare etablering för specialister. HSU 2000 och prioriteringsutredningen
            skall verka på lång sikt.
          </note>
          <note>
            De andra besluten gäller åtgärder av sådan karaktär att de betydligt
            snabbare kan sättas in i sjukvården.
          </note>
          <note>
            Varför vidtar vi den här översynen? I många fall finns ett missförstånd
            om att vi skall försämra sjukvården och att det är det som är
            målsättningen i samband med översynen, både när det gäller HSU
          </note>
          <note>
            2000 och prioriteringsutredningen. Den uppfattningen kan man
            nästan få i den allmänna debatten. Det är, herr talman, precis
            tvärtom.
          </note>
          <note>
            Orsaken till att vi vill göra denna översyn är faktiskt att vi
            i stället på sikt skall kunna behålla en hög kvalitet i den svenska
            sjukvården inom ramen för de resurser som vi har möjlighet att
            avsätta.
          </note>
          <note>
            Samtidigt vet vi att det är en kamp om de gemensamma resurserna
            i stort.
          </note>
          <note>
            Från moderat håll vill jag klart slå fast vissa mål som är angelägna.
            De är inte speciellt exceptionella. Jag är övertygad om att många
            kan ställa sig bakom dem. Patienten måste ju alltid sättas främst.
            Vi skall ha en god hälso- och sjukvård för alla med hög kvalitet.
            Vi skall också ha en ökad valfrihet i sjukvården. Vi måste få
            flera alternativa vårdgivare. Vi måste skilja på produktion, finansiering
            och kontroll. Vi måste också få en effektiv resursanvändning i
            sjukvården totalt sett.
          </note>
          <note>
            Det finns utan tvivel brister i den svenska sjukvården i dag.
            Jag vill understryka att vi har utomordentligt fin personal, läkare,
            sjuksköterskor och sjukgymnaster. Vi skall inte rikta kritik mot
            dem som arbetar i sjukvården. Enligt min och mitt partis uppfattning
            finns det däremot en rad systemfel i den svenska sjukvården.
          </note>
          <note>
            Vi har en monopoliserad sjukvård. Vi vet av erfarenhet att monopol
            som regel inte är särskilt bra. Vi ställer oss frågan hur vi använder
            resurserna. Det är svårt att veta. För närvarande har vi nämligen
            dålig uppföljning i sjukvården. Vi vet egentligen inte vad olika
            insatser kostar.
          </note>
          <note>
            Eftersom vi har ett monopolsystem, har det inte varit intressant
            att noga analysera kostnaderna i skilda sammanhang. Det är därför
            svårt att göra jämförelser.
          </note>
          <note>
            Jag menar att patienten har rätt att veta hur hans eller hennes
            pengar används i sjukvården. En normalfamilj avsätter mellan 25
            000 och 30 000 kr per år som man lämnar i landstingsskatt. Den
            största delen av pengarna går till sjukvården.
          </note>
          <note>
            Samma sak gäller i fråga om kvalitet och kontroll i övrigt. I
            det här sammanhanget har vi väldigt många funktioner inom ramen
            för samma system.
          </note>
          <note>
            Vissa funktioner borde normalt skiljas åt, eftersom de olika
            funktionerna är viktiga var för sig. Vi ser problemen inte minst
            nu med den här monopoliseringen i samband med att vi skall införa
            husläkarsystemet och den friare etableringen.
          </note>
          <note>
            Hans Karlsson säger: Nu är det marknadskrafterna som skall råda.
            Vilka är då marknadskrafterna? Jo, marknadskrafterna i sjukvården
            är faktiskt patienterna. Det är Hans Karlsson och jag själv, det
            är pensionären Johansson, barnfamiljen Pettersson och metallarbetare
            Andersson. De är marknadskrafterna i sjukvården. Varför skall
            vi inte lita på dem? Varför skall dessa marknadskrafter inte få
            en ökad valfrihet, en ökad möjlighet att påverka sin egen situation?
          </note>
          <note>
            Under 1980-talet hamnade vi i en kösituation i den svenska sjukvården.
            Då hade vi dessa personifierade marknadskrafter i köerna. Tack
            vare att vi fick den borgerliga regeringen, som omedelbart fattade
            beslut om vårdgarantin, kunde vi få köerna avbetade ganska snabbt.
            Ett skäl till att köerna avbetades var det faktum att vi ökade
            valfriheten för patienten. Om man inte får vård i det egna landstinget
            inom en viss tid har man rätt att välja ett annat landsting. Detta
            i sin tur satte fart på landstingen, så att vi ganska snabbt klarade
            kökrisen.
          </note>
          <note>
            Om vi hade haft kvar den socialdemokratiska politiken och synen
            på personifierade marknadskrafter i sjukvården, då hade vi fortfarande
            haft dessa köer kvar. Det kallar jag inte särskilt mänskligt.
          </note>
          <note>
            Nu är det angeläget att sjukvårdshuvudmännen inte saboterar de
            beslut riksdagen har fattat när det gäller ökad valfrihet i vården.
            Från moderat håll menar vi att vi bäst kan uppnå dessa mål inom
            ramen för en allmän, obligatorisk sjukvårdsförsäkring. Vi kan
            då få etablering på lika villkor av olika huvudmän, vi kan på
            ett naturligt sätt skilja på finansiering och produktion, och
            patientens ställning stärks utifrån naturliga förutsättningar.
            Man kan välja den läkare och det sjukhus som man har störst förtroende
            för. I och med detta får vi en effektivare resursanvändning.
          </note>
          <note>
            Vi kan få en bättre kvalitet i sjukvården, därför att patienten
            själv inom ramen för sin förmåga också kan göra bedömningar av
            vad som är bra.
          </note>
          <note>
            Herr talman! Jag är personligen optimist när det gäller den svenska
            sjukvårdens framtid, under förutsättning att vi tar till vara
            den förändringsprocess som jag menar är nödvändig när det gäller
            att skapa alternativen, god resursanvändning, god kvalitet osv.
            Om vi däremot inte skulle vara beredda att vidta de åtgärderna
            ser jag ganska pessismistiskt på den svenska sjukvårdens framtid,
            och då framför allt på framtiden för varje patient i det här sammanhanget.
          </note>
          <note type="speaker">
            Anf. 166 HANS KARLSSON (s):
          </note>
          <note>
            Herr talman! Vi socialdemokrater är vana vid att få veta att
            vi är orsaken till allt ont. På det temat talade Göte Jonsson
            om köerna i svensk sjukvård.
          </note>
          <note>
            Det tål att erinra om att det var under socialdemokratisk ledning
            som köerna började betas av.
          </note>
          <note>
            Huruvida systemskiftet innebär en förbättring eller försämring
            av sjukvården, Göte Jonsson, avhåller jag mig från att tycka någonting
            om. Däremot tror jag att moderaternas inställning till privatisering
            och marknadskrafter i sjukvården handlar om att det skall bli
            möjligt för somliga att tjäna pengar på sjukvård på ett annat
            sätt än hittills.
          </note>
          <note>
            En rad internationella experter pekar gång efter annan på att
            marknadskrafterna inte fungerar inom sjukvården, av det enkla
            skälet att de flesta som söker sjukvård inte är kapabla att göra
            en relevant bedömning av de olika alternativ som står till buds.
          </note>
          <note>
            Ofta är man kanske inte ens vid medvetande när man kommer till
            sjukvården. Det förefaller orimligt att på de grunderna kunna
            privatisera och marknadsstyra sjukvården.
          </note>
          <note>
            Varför, Göte Jonsson, är sjukvården i USA 70 %
          </note>
          <note>
            dyrare än i Sverige? USA är ju marknadskrafternas förlovade land.
            Varför står, trots denna höga kostnad, 35 till 40 miljoner amerikaner
            utan sjukvård? Det tycker jag är siffror som borde stämma även
            modernaterna till eftertanke.
          </note>
          <note type="speaker">
            Anf. 167 GÖTE JONSSON (m) replik:
          </note>
          <note>
            Herr talman! Först detta med USA. Det är intressant för socialdemokraterna
            att diskutera
          </note>
          <note>
            USA:s sjukvårdspolitik. Nu är faktiskt USA på väg in i ett nytt
            system. Det liknar det system som vi moderater har förordat, nämligen
            en försäkring.
          </note>
          <note>
            Men amerikanarna går inte lika långt i trygghet som vi gör från
            moderat håll.
          </note>
          <note>
            Det är också intressant att notera att den ordförande som Hans
            Karlsson har, nämligen
          </note>
          <note>
            Ingvar Carlsson, har prisat den amerikanske presidenten för att
            han är beredd att gå in i ett sådant system som vi moderater förordar
            i Sverige, fast vi vill gå ännu längre när det gäller trygghet.
          </note>
          <note>
            Vi från moderat sida har aldrig försvarat det nuvarande amerikanska
            systemet. Vi vill ha ett system efter svenska förhållanden som
            tar hänsyn till den svenske patienten.
          </note>
          <note>
            Vad köerna på 1980-talet beträffar var det faktiskt så att vi
            från moderat sida motionerade i mitten av
          </note>
          <note>
            1980-talet om en vårdgaranti enligt precis den modell som infördes
            1991 av den borgerliga regeringen. Då sade socialdemokraterna
            nej. Vad de kom med var i stället en rikskö. Alla som stod i kö
            ute i de olika landstingen skulle placeras i en rikskö, och sedan
            skulle någon snäll tant eller farbror fördela patienterna på de
            lediga resurser som fanns i landet. Tack och lov lyckades vi avvärja
            detta. Annars hade köerna givetvis blivit ännu längre.
          </note>
          <note>
            Så fort vi fick den borgerliga regeringen fick vi vårdgarantin,
            som innebar en ökad valfrihet som ledde till att köerna försvann.
          </note>
          <note>
            Marknadskrafterna skall få tjäna pengar, säger
          </note>
          <note>
            Hans Karlsson. Det är inte målsättningen för moderat sjukvårdspolitik,
            utan målsättningen är patientens valfrihet och trygghet. Kan Hans
          </note>
          <note>
            Karlsson förklara för mig varför han inte kan ge patienten förtroendet
            att välja läkare, utan i stället menar att det skall vara sjukvårdshuvudmannen
            som skall ha det förtroendet? Från moderat sida har vi faktiskt
            ett större förtroende för den enskilda människan och hennes förmåga
            att själv bedöma vilken läkare han eller hon vill ha.
          </note>
          <note>
            När det gäller de internationella experterna vill jag, precis
            som statsrådet Könberg, understryka att man inte kan dra de slutsatser
            ni gör av deras uttalanden. De är inte riktiga. Vad tror ni internationella
            experter i Tyskland eller i andra länder där man har en fri sjukvård
            skulle säga om vi helt plötsligt skulle applicera det svenska
            monopolsystemet där? Vi skulle bli skickade tillbaka med första
            bästa färja. Det är inte den sjukvårdsmodellen man vill ha i de
            länderna. Att man sedan i t.ex. Tyskland har ett mycket generöst
            försäkringssystem med praktiskt taget inga patientavgifter, vilket
            gjort att man har fått ökade kostnader, det är en annan sak. Men
            då skall vi ha klart för oss att vi i Sverige har kanske världens
            högsta patientavgifter inom ramen för det system som Hans Karlsson
            eftersträvar. Det finns alltså inget försvar för det systemet
            ens från den utgångspunkten.
          </note>
          <note type="speaker">
            Anf. 168 HANS KARLSSON (s) replik:
          </note>
          <note>
            Herr talman! De budbärare som inte har det rätta budskapet skall
            vi inte lyssna på, enligt Göte
          </note>
          <note>
            Jonsson. Det tycker jag är ett talande besked ifrån moderaterna.
            Vi skall bara lyssna på dem som talar väl om det moderata systemet.
          </note>
          <note>
            Jag har fortfarande inte fått något bemötande av mina påståenden
            om att marknadskrafterna inte fungear inom sjukvården, därför
            att människor som söker sjukvård ofta inte är i den konditionen
            att de kan göra bedömningar och val utifrån samma slags premisser
            som när man byter bil eller väljer mellan ICA och Konsum. Det
            har inte Göte
          </note>
          <note>
            Jonsson gett något besked om.
          </note>
          <note>
            Däremot tror jag att Göte Jonsson drar litet för långtgående
            slutsatser av Ingvar Carlssons positiva uttalande om Clintons
            förväntade sjukvårdspolitik.
          </note>
          <note>
            Vi har inte sett slutprodukten ännu, och det handlar om att Ingvar
            Carlsson tycker att man är på rätt väg om man gör ett system som
            skall omfatta alla.
          </note>
          <note>
            Därmed inte sagt att det systemet skulle vara det bästa. Det
            är att dra alltför långtgående slutsatser av det uttalandet.
          </note>
          <note type="speaker">
            Anf. 169 GÖTE JONSSON (m) replik:
          </note>
          <note>
            Herr talman! På den punkten delar jag Ingvar
          </note>
          <note>
            Carlssons uppfattning. Man är på rätt väg om man har en garanti
            och en sjukvård som omfattar alla.
          </note>
          <note>
            Det är detta vi från Moderata samlingspartiets sida vill ha.
          </note>
          <note>
            Det paradoxala är att på kötiden under 1980-talet hade vi i Sverige
            ett system som inte omfattade alla.
          </note>
          <note>
            Men tack vare, som jag sade tidigare, beslut som fattats har
            det blivit bättre på den punkten.
          </note>
          <note>
            Nu skall vi blicka in i framtiden. Vilken sjukvårdsinriktning,
            vilken organisation och finansieringsform skall vi ha? Vi vet
            att sjukvården skall konkurrera om resurser med väldigt många
            andra intressen. Då måste vi vara beredda att se till att vi får
            den bästa möjliga organisationen och finansieringsmodellen. Där
            menar vi moderater att försäkringsmodellen har klara fördelar.
          </note>
          <note>
            Jag vill klart tillbakavisa påståendet att jag skulle uppmana
            till att inte lyssna på internationella experter. Jag sitter i
            HSU 2000 och har fått lyssna på och läsa väldigt mycket av internationella
            experter. Men jag säger: Dra inte felaktiga slutsatser av internationella
            experter.
          </note>
          <note>
            När man påstår att alla internationella experter prisar det svenska
            systemet så är det fel. Det finns internationella experter som
            tycker att det svenska systemet är bra, därför att man bygger
            sina slutsatser också på ideologiska utgångspunkter. Jag respekterar
            det. Men säg inte att alla internationella experter tycker att
            det monopolistiska svenska systemet är bra, för det tycker de
            inte. Det är vad jag har sagt.
          </note>
          <note>
            Jag förstår inte Hans Karlssons misstro mot patienternas möjligheter
            att välja. Han säger att de är i så dålig kondition att de inte
            kan välja. För det första är det ändå så att de flesta patienter
            som kommer till läkaren, sjuksköterskan eller sjukgymnasten inte
            alls är i så dålig fysisk eller mental kondition att de inte kan
            välja. För det andra är det ofta så att man gör sitt val i ett
            tidigt skede. Man analyserar vilken läkare och vilket sjukhus
            man har förtroende för. Man kan på så vis långsiktigt planera
            sin sjukvård och därmed också sin trygghet. Det är ju det intressanta.
          </note>
          <note>
            Om man sedan blir akut sjuk så att man inte själv kan bestämma
            och bedöma, så får man förlita sig på att all sjukvård sköts inom
            ramen för vetenskap och beprövad erfarenhet och står under tillsyn
            av
          </note>
          <note>
            Socialstyrelsen och andra myndigheter, som skall se till att
            varje patient får den vård han eller hon behöver. Så är det i
            dagens system, och så blir det också inom ramen för en allmän,
            obligatorisk sjukvårdsförsäkring med rätten att välja.
          </note>
          <note>
            Det faktum att ett fåtal patienter är i sådan kondition att de
            inte kan välja skall inte frånta den stora majoriteten rätten
            att välja och därmed också få en ökad trygghet och en bättre vård.
          </note>
          <note type="speaker">
            Anf. 170 CHATRINE PÅLSSON (kds):
          </note>
          <note>
            Herr talman! Det finns ett stort stöd bland befolkningen för
            att sätta vården och omsorgen i första rummet. Det vården och
            omsorgen behöver är ett ansikte. Det handlar om Stina och Karl.
            När vi är gamla och sjuka och helt beroende av läkares, sjuksköterskors
            och vårdpersonals kompetens måste vi kunna lita på att samhället
            har resurser att ta hand om oss. Vi kan inte säga att Sverige
            är ett välfärdsland om inte alla vid behov kan få adekvat vård
            och omsorg. Det handlar om människovärdet, som tillhör de mest
            grundläggande kraven inom välfärden.
          </note>
          <note>
            Välfärd är att känna trygghet när man är sjuk.
          </note>
          <note>
            Välfärd är respekt för livet och solidaritet med de svaga. Vård
            och omsorg skall därför vara de områden som vi prioriterar allra
            högst.
          </note>
          <note>
            Vi alla här i kammaren står inför 1990-talets kanske största
            utmaning, nämligen prioriteringar. Det är inte lätt. Men valet
            står mellan det som vi på inga villkor vill undvara och andra
            delar av välfärden.
          </note>
          <note>
            Om vi prioriterar det förra kanske vi successivt måste ge mindre
            resurser till det andra. Jag vill hävda att det finns pengar till
            vård och omsorg. Det gäller att våga välja i välfärden. Detta
            är svårt, allra helst som varje förändring som leder till minskat
            stöd upprör de berörda. Varje beslut som leder till sämre förhållanden
            för någon grupp är svåra att fatta. Detta är vi alla medvetna
            om. Men som politiker måste vi ha modet att våga ifrågasätta och
            kanske välja bort.
          </note>
          <note>
            Det finns inte hur mycket pengar som helst till vår välfärd.
            Vi har därför inte råd med allt vi skulle vilja ha råd med. I
            ekonomiskt kärva tider är det viktigare än någonsin att kunna
            omprioritera.
          </note>
          <note>
            Det är med stor tillfredsställelse jag noterar att kommuner och
            landsting kommer att få 4,2
          </note>
          <note>
            miljarder kronor om de inte höjer skatten nästa år.
          </note>
          <note>
            Dessa pengar är välbehövliga och skall, enligt mitt förmenande,
            gå till den direkta vården och omsorgen.
          </note>
          <note>
            Jag beklagar, Hans Karlsson, och jag tyckte att det var ett svårt
            beslut att fatta, indragningen av 7,5
          </note>
          <note>
            miljarder kronor från vård och omsorg. Men jag tycker att det
            vore klädsamt om socialdemokraterna tittade litet i backspegeln.
          </note>
          <note>
            Under de senaste tio åren med en socialdemokratisk regering har
            det skett indragningar med ungefär 35 miljarder kronor till kommuner
            och landsting. Vi kanske tillsammans skall vara litet sjysta i
            denna fråga.
          </note>
          <note>
            Om vi blickar litet längre fram i tiden, ser vi att vi måste
            omprioritera för att kunna erbjuda en människovärdig vård i framtiden.
          </note>
          <note>
            Inför denna problemställning är det viktigt att ha några siffror
            till hands. Vår statsskuld uppgår nu till
          </note>
          <note>
            1 000 miljarder kronor. Vi betalar årligen en räntekostnad på
            100 miljarder kronor. Varje timma lånar Sverige 29,45 miljoner
            kronor. Det blir ungefär 707 miljoner kronor per dygn.
          </note>
          <note>
            Vi menar att det inte är rimligt att vi skall utsätta våra barn
            och barnbarn för en så oerhört svår ekonomisk situation. Vi måste
            ta vårt ansvar tillsammans.
          </note>
          <note>
            Vi måste fråga oss hur vi, med dessa siffror färska i minnet,
            kan möta framtiden. Antalet äldre människor över 85 år ökar stadigt.
            Från 1973 till
          </note>
          <note>
            1991 ökade antalet äldre med 58 %.
          </note>
          <note>
            Ålderssjukdomarna har därmed kommit att ta mer resurser i anspråk
            än tidigare. 30 % av sjukvårdsresurserna går till omsorg under
            det sista levnadsåret.
          </note>
          <note>
            Samtidigt vet vi att antalet äldre väntas bli ännu fler. Antalet
            äldre ökar, men det skärs ned inom sjukvården och äldreomsorgen.
            Denna ekvation går inte ihop. Det finns för närvarande ingen överkapacitet
            inom vården -- trots att denna myt har anammats av många. Vi har
            minskat andelen av
          </note>
          <note>
            BNP som går till sjukvård, samtidigt som vi skurit ned i resurserna.
            Sverige är ett av de länder inom
          </note>
          <note>
            OECD som har lägst sjukvårdskostnader, samtidigt som behovet
            torde vara ett av de största med tanke på antalet äldre. Forskningen
            går framåt, och vi kan bota fler och fler sjukdomar. Allt fler
            människor som tidigare varit invalidiserade kan nu leva ett bra
            liv. För att ge dessa hjälp och stöd krävs givetvis resurser.
          </note>
          <note>
            Svensk sjukvård borde bli bättre på att utvärdera vad som görs.
            Vi borde kunna se att när en bättre behandlingsform uppnås detta
            oftast får till följd att antalet sjukskrivningsdagar minskar.
            På så sätt blir totalkostnaden mindre för samhället. Vårt rigida
            budgetsystem förhindrar utvecklingen inom vården. Varje post ses
            enskilt i stället för till dess effekter på helheten.
          </note>
          <note>
            Herr talman! Jag vill avsluta med att uppmana oss alla att på
            ett ärligt, ödmjukt sätt tillsammans försöka anta den största
            utmaningen inför 90-talet, nämligen omprioriteringar. Låt oss
            göra det tillsammans och inte bara konfronteras.
          </note>
          <note type="speaker">
            Anf. 171 JAN ANDERSSON (s) replik:
          </note>
          <note>
            Herr talman! Jag delar en del av de synpunkter som
          </note>
          <note>
            Chatrine Pålsson hade om den besvärliga ekonomiska situationen
            och behovet av prioriteringar. När vi ser att många kommuner och
            landsting har svårt att klara av äldreomsorgen, naturligtvis på
            grund av de ekonomiska svårigheterna, tycker jag att det är konstigt
            att denna regering, som har dragit in ekonomiska resurser från
            kommunerna, samtidigt lägger fram förslag om ett vårdnadsbidrag
            som är beräknat att kosta 2 miljarder kronor.
          </note>
          <note>
            Vore det inte en bättre prioritering från denna regering, Chatrine
            Pålsson, att om man nu anser att det finns ett överskott på 2
            miljarder kronor --
          </note>
          <note>
            vilket jag starkt betvivlar -- låta de två miljarderna komma
            äldreomsorgen till del i stället för att införa ett orättvist
            vårdnadsbidrag?
          </note>
          <note>
            Anf. 172 CHATRINE PÅLSSON (kds)
          </note>
          <note>
            replik:
          </note>
          <note>
            Herr talman! Först vill jag påminna om att när det gäller prioriteringarna
            i våra kommuner och landsting får numera dessa en påse pengar.
            Alltså får de lokala politikerna göra prioriteringarna. Jag är
            övertygad om att det finns kommuner som borde prioritera äldreomsorgen
            på ett bättre sätt än vad som har skett.
          </note>
          <note>
            Det är skrattretande att höra Jan Andersson tala om jämförelser
            av vårdnadsbidraget och äldreomsorgen. Vi subventionerar varje
            kommunal dagisplats med ungefär 85 000 kr per år -- för de minsta
            barnen! Det är för mig obegripligt hur vi skall fortsätta att
            leva i den orättvisan att de som stannar hemma med sina barn får
            noll kronor.
          </note>
          <note>
            Jag är ganska övertygad om att det i framtiden kommer att innebära
            en vinst att införa vårdnadsbidraget. Vi börjar med en blygsam
            summa. Det är en viktig del av vår välfärd att kunna satsa på
            de allra minsta barnen.
          </note>
          <note type="speaker">
            Anf. 173 JAN ANDERSSON (s) replik:
          </note>
          <note>
            Herr talman! Jag skall inte föra en lång barnomsorgsdebatt. Tiden
            medger inte det. Vi har olika uppfattningar.
          </note>
          <note>
            Min fråga är faktiskt relevant, Chatrine Pålsson.
          </note>
          <note>
            Regeringen ämnar ge 2 miljarder kronor till familjepolitiken
            för att införa ett vårdnadsbidrag.
          </note>
          <note>
            Det skulle vara fullt möjligt att utöka påsen till kommunerna
            med ytterligare 2 miljarder kronor.
          </note>
          <note>
            Det är en prioriteringsfråga. Jag frågade, Chatrine
          </note>
          <note>
            Pålsson, vilket är viktigast? Tydligt och klart anser regeringen
            att ett vårdnadsbidrag är viktigare än att ge ytterligare 2 miljarder
            kronor till kommunerna så att de kan bedriva en bra äldreomsorg.
            Det är tydligt och klart.
          </note>
          <note>
            Anf. 174 CHATRINE PÅLSSON (kds)
          </note>
          <note>
            replik:
          </note>
          <note>
            Herr talman! Både våra barn och våra äldre är viktiga grupper,
            Jan Andersson. Man kan inte sätta dessa grupper mot varandra.
            Vi måste satsa både på barnen och på de äldre. Som jag har uppfattat
            det tidigare är socialdemokraterna också måna om barnen. Vi vill
            bara prioritera de pengar vi har på ett litet annorlunda sätt.
          </note>
          <note>
            Förste vice talmannen anmälde att Jan Andersson anhållit att
            till protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 175 FÖRSTE VICE TALMANNEN:
          </note>
          <note>
            Ordet går nu till siste anmälde talaren Jerzy
          </note>
          <note>
            Einhorn. Han har fått ordet efter det att han har blivit uppmanad
            att begära ordet i dagens debatt.
          </note>
          <note type="speaker">
            Anf. 176 JERZY EINHORN (kds):
          </note>
          <note>
            Herr talman! Jag beklagar att jag inte har kunnat vara närvarande
            under hela debatten. Dessutom påbörjades denna del av debatten
            tidigare än väntat.
          </note>
          <note>
            Jag delar den oro och den kritik som flera har givit uttryck
            för här, bl.a. Hans Karlsson, om att medel har dragits in från
            sjukvården. Jag har för min del tidigare givit uttryck för min
            oro och kritik offentligt. Jag tror att de indragningar som görs
            från sjukvården kommer att leda till allvarliga konsekvenser.
          </note>
          <note>
            Det är litet historielöst att skylla allt på den senaste indragningen
            gjord av den sittande regeringen.
          </note>
          <note>
            Chatrine Pålsson nämnde tidigare, och jag upprepar det, att riksdagen
            har sedan 1982 i nästan full politisk enighet -- Vänsterpartiet
            har motsatt sig detta -- dragit in mycket pengar från sjukvården
            och omsorgen. Man är nu uppe i 40 miljarder kronor.
          </note>
          <note>
            Det finns inget annat land i världen som har dragit in så mycket
            pengar från sjukvården och omsorgen, och det finns ingen annan
            sektor inom välfärden från vilken vi har dragit in så mycket pengar.
          </note>
          <note>
            Vad vi har gjort, den totala indragningen, har lett till att
            vi har urholkat landstingens och kommunernas ekonomi. Man kan
            kritisera dem för att de inte tog konsekvenserna omedelbart. Jag
            tycker själv att det hedrar dem, eftersom konsekvenserna är så
            allvarliga. De tömde i stället sina fonder, bl.a. de som skulle
            täcka personalens pensioner, och de senarelade investeringar.
          </note>
          <note>
            Men man kan inte driva verksamheten på det sättet hur länge som
            helst. Kommunerna och landstingen har inte sedelpressar, som vi
            har här i riksdagen till vårt förfogande. De får inte heller gå
            i konkurs.
          </note>
          <note>
            Vad vi ser nu och vad vi tyvärr kommer att få se är resultatet
            av den ackumulerade indragningen under tio års tid, och vi har
            alla bidragit till den. Jag själv har också bidragit till den.
          </note>
          <note>
            Jag tror att det är viktigt att vi försöker blicka framåt. Jag
            tror att vi skall fortsätta att försöka förbättra strukturen hos
            vår sjukvård utan att förstöra det som är bra. Jag tror att vi
            skall sträva efter att använda de medel som finns inom sjukvården
            så effektivt som möjligt -- i dag är det väldigt svårt att skilja
            mellan effektiviseringar och kvalitetsförsämringar -- men jag
            själv är övertygad om att det inte räcker.
          </note>
          <note>
            Jag är övertygad om att om vi vill behålla bra sjukvård i Sverige
            så kan ingen trolla. Det hjälper inte med systemförändringar enbart.
            Vi kommer att behöva tillföra mera pengar till sjukvården.
          </note>
          <note>
            Problemet är när tillräckligt många här i kammaren inser detta.
            Och när vi gör det, blir frågan vilka möjligheter vi har att få
            de pengar som kommer att behöva tillföras sjukvården.
          </note>
          <note>
            Om gapet är tillräckligt stort mellan å ena sidan förväntningar
            och behov och å andra sidan de resurser som ställs till förfogande,
            kommer människor att förlora förtroendet för vår sjukvård.
          </note>
          <note>
            Om de gör det, kommer de på ett eller annat sätt att skaffa sig
            den vård de vill ha, och då händer något fruktansvärt: Vi kommer
            att få en ojämlik sjukvård i Sverige.
          </note>
          <note>
            Vi kommer då att rycka undan grunden för den solidariskt finansierade
            och solidariskt utnyttjade vården -- solidariskt finansierad efter
            förmåga, solidariskt utnyttjad efter behov.
          </note>
          <note>
            Att tillföra 4,2 miljarder till sjukvården under 1994
          </note>
          <note>
            är ett bra steg, tycker jag. Jag skulle gärna se att man började
            diskutera om inte detta kan åtminstone permanentas för sjukvården.
            Om jag kunde uppleva det i riksdagen, skulle jag känna mig mycket
            lycklig!
          </note>
          <note type="speaker">
            Anf. 177 Statsrådet BO KÖNBERG (fp):
          </note>
          <note>
            Herr talman! Jag förmodar att många av riksdagsmännen som är
            kvar gärna skulle se att debatten avslutades, med tanke på tiden
            på kvällen. Men jag känner ändå ett visst behov av att kommentera
            ett par påståenden som har gjorts under debatten, ett av Chatrine
            Pålsson och ett annat av Jerzy Einhorn. Det är påståenden som
            relativt ofta görs och som jag tycker kan vara värda ett par kommentarer.
          </note>
          <note>
            Det är inte så, som Chatrine Pålsson sade i sitt inlägg, att
            Sveriges andel av bruttonationalprodukten som går till sjukvården
            är en av de lägsta bland OECD-länderna. Faktum är att vi befinner
            oss bland de 24 OECD-länderna på plats fem eller sex. Det som
            förmodligen Chatrine
          </note>
          <note>
            Pålsson tänker på är att om man försöker korrigera för den svenska
            åldersstrukturen, kvinnlig förvärvsfrekvens m.m., kan man kanske
            föra ett sådant resonemang som hon gör, men utgångsläget är inte
            detta.
          </note>
          <note>
            Till min gamle vän Jerzy Einhorn vill jag säga någonting som
            jag många gånger har velat säga, nämligen att det förstås blir
            ganska missvisande om man talar om att det dragits in 40 miljarder
            från svensk sjukvård sedan 1982. En och annan kan ju tro att med
            detta menas att svensk sjukvård skulle ha 40 miljarder mindre
            i resurser nu än 1982. Det menar förstås inte Jerzy Einhorn, utan
            han menar att jämfört med de skatteregler, förmånsregler etc.
          </note>
          <note>
            som gällde 1982 skulle landstingssektorn ha haft 40
          </note>
          <note>
            miljarder mer sammanlagt över de tio åren.
          </note>
          <note>
            Faktum är att svensk sjukvårds resurser är avsevärt mycket större
            nu än 1982, trots alla indragningar.
          </note>
          <note>
            De reala resurser som sätts in i sjukvården har egentligen under
            hela min livstid i alla fall, kanske längre, ökat fram till 1990/91.
            Det har varit en ökning låt oss säga från mitten av 40-talet,
            när det utgick ungefär 3 % av svensk BNP, till en nivå på
          </note>
          <note>
            9 % eller något sådant av svensk BNP.
          </note>
          <note>
            Sedan har under den djupa recession vi nu befinner oss i resurserna
            minskat något realt, med ungefär
          </note>
          <note>
            1 % i fjol. Så från den absoluta toppnivån, som vi uppnådde efter
            45 års expansion, har vi minskat ungefär 1 %.
          </note>
          <note>
            Den som lyssnar på påståenden av typen att det har dragits in
            40 miljarder och att inget annat land i världen har dragit in
            så mycket kan ju lätt få en helt annan bild än den verkliga. Sedan
            kan vi föra en diskussion om huruvida det behövs mera resurser
            till sjukvården i framtiden eller inte.
          </note>
          <note>
            Ofta anförs också i debatten att antalet personer över 80 år
            kommer att öka mycket kraftigt under
          </note>
          <note>
            90-talet, med bortemot 100 000 personer. Det är sant. Vad som
            kan vara bra att veta är att det ökade något mer under det nyss
            genomgångna årtiondet.
          </note>
          <note>
            Så det finns ändå hopp, tror jag, om vi fortsätter att använda
            resurserna väl, att kunna klara av att ge en god sjukvård i vårt
            land även i framtiden.
          </note>
          <note type="speaker">
            Anf. 178 LEIF BERGDAHL (nyd):
          </note>
          <note>
            Herr talman! Jag skulle vilja kommentera Jerzy
          </note>
          <note>
            Einhorns inlägg här i dag.
          </note>
          <note>
            1974 vikarierade jag som kirurg i Kiruna. Det var ganska intressant,
            om man jämför med dagens situation. Under tiden jag var där hade
            man ett möte med lasarettsdirektören, i vilket samtliga överläkare
            deltog. Vi levde då i överflödets tid.
          </note>
          <note>
            Lasarettsdirektören sade, när mötet var slut: Är det nu inte
            någon som har något ytterligare att önska sig? Han liksom frågade
            om vi inte kunde hitta på ytterligare utgifter, och det är ganska
            betecknande.
          </note>
          <note>
            Det var ett väldigt slöseri i Sverige, och det är klart att man
            har måst tänka på ekonomin på ett helt annat sätt sedan. Jag är
            övertygad om att Jerzy
          </note>
          <note>
            Einhorn har rätt delvis, när han säger att resurserna inte räcker
            till. Det gäller säkerligen hans eget område, och det gäller t.ex.
            inom åldringsvården, men jag är övertygad om att han också har
            fel i fråga om vissa områden inom medicinen, exempelvis kirurgi.
          </note>
          <note>
            Där är det slöseri, det vet jag själv.
          </note>
          <note>
            Operationssalarna utnyttjas dåligt. På många håll slutar man
            operera kl. 2 eller 3 på eftermiddagen, osv. osv. Här kan man
            verkligen rationalisera. Så jag är inte helt övertygad om att
            det generellt behöver tillföras mera pengar.
          </note>
          <note>
            Det slösas med pengar. I Norrbottens län planerar man nu -- hör
            och häpna! -- att bygga ett nytt sjukhus mellan två fina lasarett,
            de i Luleå och
          </note>
          <note>
            Boden. Man skall investera 1,2 miljarder i att bygga ett helt
            nytt sjukhus.
          </note>
          <note>
            Sådana här saker tror jag att vi mera skall ha ögonen på än att
            diskutera många andra ting, men det är klart att detta är landstingspolitik,
            och där kan vi inte ingripa. Generellt tror jag nämligen att det
            finns möjligheter att rationalisera på i varje fall vissa områden
            inom sjukvården.
          </note>
          <note type="speaker">
            Anf. 179 JERZY EINHORN (kds):
          </note>
          <note>
            Herr talman! Jag tackar statsrådet Bo Könberg, min gamle vän,
            för inlägget. Om jag uttryckte mig oklart, så vill jag korrigera
            det och tacka för påpekandet.
          </note>
          <note>
            Vad vi har gjort -- alldeles riktigt som Bo Könberg har sagt
            -- är att vi har dragit in från landstingens resursutrymme 40
            miljarder, kanske något mer, kanske något mindre.
          </note>
          <note>
            Vad jag ville säga och som jag hoppas att jag har sagt är att
            vi nu ser effekterna av detta. Vi har urholkat landstingens och
            kommunernas ekonomi, och de har försökt klara situationen på annat
            sätt.
          </note>
          <note>
            De måste nu spara pengar för att tillförsäkra personalen pensioner.
            De har senarelagt investeringar, något vi alla har varit med om
            att göra.
          </note>
          <note>
            Antalet äldre kommer att öka, och vi kommer nu att se konsekvenserna
            av dessa indragningar. Det som gläder mig, herr talman, är att
            debatten börjar gälla: Behövs det eller behövs det inte mera pengar
            till sjukvården? Jag hoppas att vi kommer att ha mer av den debatten.
            Med sjukvården menar jag den totala finansieringen av sjukvården,
            de medel som vårdens och omsorgens huvudmän disponerar för detta.
            Jag hoppas att vi kommer att ha mera av den debatten i kammaren.
          </note>
          <note>
            (forts. prot. 8)
          </note>
          <note>
            6 § Bordläggning
          </note>
          <note>
            Anmäldes och bordlades
          </note>
          <note>
            1993/94:7 Dubbelbeskattningsavtal mellan Sverige och Litauen
          </note>
          <note>
            1993/94:12 Ändring i dubbelbeskattningsavtalet mellan Sverige
            och Irland
          </note>
          <note>
            1993/94:17 Förvaltningen inom domstolsväsendet
          </note>
          <note>
            1993/94:34 Tillämpning i fråga om Haiti av lagen
          </note>
          <note>
            (1971:176) om vissa internationella sanktioner
          </note>
          <note>
            1993/94:35 Ingripande mot otillbörligt beteende avseende offentlig
            upphandling
          </note>
          <note>
            1993/94:36 Medelstillskott till Sveriges Hund center
          </note>
          <note>
            AB Statens Hundskola
          </note>
          <note>
            1993/94:37 Vissa pensionsfrågor
          </note>
          <note>
            1993/94:39 Arlandabanan
          </note>
          <note>
            1993/94:41 Statlig medverkan i civilt flygprojekt hos Saab-Scania
            AB och vissa andra frågor inom
          </note>
          <note>
            Näringsdepartementets område
          </note>
          <note>
            1993/94:42 Köp av interregional persontrafik på järnväg samt
            flygtrafik mellan Östersund och
          </note>
          <note>
            Umeå
          </note>
          <note>
            1993/94:44 Grovt rattfylleri m.m.
          </note>
          <note>
            1993/94:58 Vissa frågor om beräkning av assistans ersättning
          </note>
          <note>
            1993/94:59 Vissa sjukförsäkringsfrågor
          </note>
          <note>
            1993/94:69 Sjöfartspolitiska åtgärder
          </note>
          <note>
            1993/94:70 Bestridande av vissa kostnader med anledning av Trollhätte
            kanalverks inordnande i
          </note>
          <note>
            Sjöfartsverket
          </note>
          <note>
            7 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 13 oktober
          </note>
          <note type="speaker">
            1993/94:45 av Kenneth Attefors (nyd) till socialministern om
            Åsiktsfrihet och medborgarskap:
          </note>
          <note>
            Vid partiledardebatten den 6 oktober sade Bengt
          </note>
          <note>
            Westerberg att han ville beröva riksdagsman Ian
          </note>
          <note>
            Wachtmeister dennes permanenta uppehållstillstånd. I det här
            fallet måste Westerberg ha menat Wachtmeisters svenska medborgarskap.
          </note>
          <note>
            Det vare mycket märkligt uttalande från en partiledare och regeringsmedlem
            som dessutom framfördes i Sveriges riksdag. Jag har blivit djupt
            oroad. Man undrar om inte alla politiska åsikter får framföras
            i ett borgerligt styrt samhälle. Om mycket skilda åsikter framförs
            i riksdagen som inte stämmer med den borgerliga regerings, hotas
            då de personer som stöder Wachtmeister att på sikt också förlora
            sitt svenska medborgarskap? I dag finns ingen laglig möjlighet
            att beröva mig eller
          </note>
          <note>
            Wachtmeister medborgarskap.
          </note>
          <note>
            Min fråga till Bengt Westerberg blir:
          </note>
          <note>
            Ämnar statsrådet som medlem i regeringen verka för att det skall
            införas en lag som berövar vissa svenskar sitt svenska medborgarskap
            på grund av deras åsikter?
          </note>
          <note>
            1993/94:46 av Stefan Kihlberg (nyd) till statsrådet
          </note>
          <note>
            Beatrice Ask om Kurser vid folkhögskolor som har statligt stöd:
          </note>
          <note>
            Veckan före midsommar utsatte de s.k.
          </note>
          <note>
            plogbillsaktivisterna ett JAS-flygplan i Linköping för ett allvarligt
            sabotage, och grupper av olika s.k.
          </note>
          <note>
            aktivister hotar vid olika tillfällen att tillgripa det de kallar
            civil olydnad. Vi vanliga medborgare kallar detta grov brottslighet,
            kriminalitet och hot mot demokratiska spelregler.
          </note>
          <note>
            Folkhögskolan i Färnebo i norra Uppland är ett av den s.k. alternativrörelsens
            centrala fästen. Skolan har via Folkbildningsrådet erhållit ett
            statsbidrag på
          </note>
          <note>
            3 miljoner kronor och i sommar bl.a. genomfört en två veckors
            kurs i ''civil olydnad''. Läraren Benton
          </note>
          <note>
            Wolgers, som också ingår i skolans ledning, anser att detta är
            något vi kommer att få se mer av och anser att ''civil olydnad''
            som innefattar sabotageverksamhet är helt i sin ordning så länge
            det inte innebär misshandel av människor.
          </note>
          <note>
            Mot denna bakgrund vill jag fråga statsrådet Ask:
          </note>
          <note>
            Vilka åtgärder är statsrådet beredd att vidta för att kartlägga
            omfattningen och förhindra att offentliga medel och resurser används
            till utbildningsaktiviteter, vid landets folkhögskolor, som uppmanar
            till och stöder kriminell verksamhet?
          </note>
          <note>
            1993/94:47 av Alf Eriksson (s) till statsrådet Ulf
          </note>
          <note>
            Dinkelspiel om Handelshinder vid export av papper:
          </note>
          <note>
            Det belgiska parlamentet ämnar införa en s.k.
          </note>
          <note>
            ECO-tax på bl.a. papper som inte innehåller returfibrer. Lagen
            skall träda i kraft den 1 januari
          </note>
          <note>
            1994. En sådan skatt skulle vara ett stort handelshinder för
            svensk export av papper och kartong till Belgien. Sverige som
            är ett skogsrikt land och mycket beroende av exporten av pappersprodukter
            har all anledning att hålla
          </note>
          <note>
            Europa rent från handelshinder även på detta område.
          </note>
          <note>
            Vad gör statsrådet för att få bort den belgiska s.k.
          </note>
          <note>
            ECO-taxen, som diskriminerar svensk export av papper och kartong
            till Belgien?
          </note>
          <note type="speaker">
            1993/94:48 av Kenneth Attefors (nyd) till kommunikationsministern
            om Användningen av bilars blinkersystem:
          </note>
          <note>
            Tyvärr så slarvar bilister alltmer med att använda blinker när
            de skall svänga. Varför folk börjar strunta i detta viktiga moment
            vid svängning vet jag ej. Dock har jag märkt att de kvinnliga
            bilisterna nästan plikttroget använder blinker där man skall.
          </note>
          <note>
            Eftersom vi med politiska beslut har format ett bilsamhälle borde
            det också vara statens plikt att uppmana folk att använda de medel
            som finns för att minska olyckor m.m. Kanske
          </note>
          <note>
            Kommunikationsdepartementet borde genomföra en landsomfattande
            kampanj, där man påpekar hur viktigt det är att använda blinker,
            dvs. även för män. Min fråga blir:
          </note>
          <note>
            Ämnar kommunikationsministern göra något åt problemet med det
            allt mindre blinkeranvändandet?
          </note>
          <note type="speaker">
            1993/94:49 av Jan Sandberg (m) till kommunikationsministern om
            Bestämmelser om hobbyfordon:
          </note>
          <note>
            Kommunikationsministern har tillsatt och fått en utredning, i
            februari 1992, vilken föreslår åtgärder som underlättar för dem
            som har hobbyfordon som fritidsintresse. Många av dessa förslag
            till åtgärder har jag och Moderata samlingspartiet fört fram tidigare.
          </note>
          <note>
            Utredningen har mottagits med stor uppskattning och väckt berättigade
            förväntningar.
          </note>
          <note>
            Det har nu gått mer än ett halvår sedan utredningen presenterade
            sina förslag.
          </note>
          <note>
            Vilka åtgärder är kommunikationsministern beredd att vidta för
            att utredningens förslag skall förverkligas?
          </note>
          <note>
            1993/94:50 av Eva Zetterberg (v) till statsrådet Bo
          </note>
          <note>
            Könberg om Dispens från bestämmelserna om husläkare:
          </note>
          <note>
            Den nya lag om husläkare har fått mycket kritik.
          </note>
          <note>
            Nu när den skall börja tillämpas så märker landstingen att den
            slår sönder bra fungerande verksamheter inom primärvården. I Blekinge
            och
          </note>
          <note>
            Malmöhus län har man försökt att finna vägar för att kringgå
            lagen, vilket känns beklämmande.
          </note>
          <note>
            Kommer regeringen att se över möjligheterna till dispens från
            bestämmelserna om husläkare?
          </note>
          <note>
            8 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 13 oktober.
          </note>
          <note>
            1993/94:19 av Sten-Ove Sundström (s) till kommunikationsministern
            om Fordonskontrollen på väg m.m.:
          </note>
          <note>
            I proposition 1992/93:161 om trafiksäkerheten på vägarna inför
            2000-talet föreslog chefen för
          </note>
          <note>
            Kommunikationsdepartementet att antalet fordonskontroller på
            väg skall ökas -- år 1994 till minst 120 000, en fördubbling i
            förhållande till nuläget. Departementschefen föreslog också att
          </note>
          <note>
            Vägverket och Polisen får träffa överenskommelser om omfattningen
            av fordonskontrollen på väg -- på central nivå mellan Vägverket
            och
          </note>
          <note>
            Rikspolisstyrelsen, på regional nivå mellan vägdirektören och
            länspolischefen. Polisen skall svara för den operativa ledningen.
          </note>
          <note>
            Vägverket föreslogs vidare få träffa avtal med näringslivet (t.ex.
            AB Svensk Bilprovning, försäkringsbolag, bilverkstäder) om att
            tekniker --
          </note>
          <note>
            som skall godkännas av Polisen -- ställs till förfogande för
            fordonskontrollen på väg.
          </note>
          <note>
            Regeringen föreslogs få riksdagens bemyndigande att besluta om
            bilinspektörernas organisatoriska hemvist.
          </note>
          <note>
            I trafikutskottets betänkande 1992/93:TU29 med anledning av propositionen
            tillstyrktes denna med avvikelser i vissa enskildheter, som dock
            inte gällde fordonskontrollen på väg. Riksdagen beslutade i enlighet
            med utskottets hemställan.
          </note>
          <note>
            I en (s)-reservation framhölls att den föreslagna volymen om
            minst ca 120 000 fordonskontroller på väg är långt ifrån tillräcklig,
            samt att det är angeläget att snabbt komma i gång med denna verksamhet
            i de nya formerna.
          </note>
          <note>
            Vi befinner oss nu i mitten av oktober 1993, och som bekant pågår
            ingen planering eller andra förberedelser för att realisera riksdagens
            beslut om ökat antal fordonskontroller på väg hos någon av de
            berörda myndigheterna. Det förefaller därmed osannolikt att den
            föreslagna volymen om 120 000
          </note>
          <note>
            kommer att nås under 1994.
          </note>
          <note>
            Trafikutskottet har tidigare uttalat att man delar kommunikationsministerns
            uppfattning att det är väsentligt att göra en tydlig åtskillnad
            mellan föreskrivande och tillämpande uppgifter, vilket rent principiellt
            borde innebära en annan organisatorisk hemvist för bilinspektörerna
            än
          </note>
          <note>
            Vägverket. Det pågår emellertid efter vad vi erfarit en rekrytering
            av nya bilinspektörer till Vägverket.
          </note>
          <note>
            Mot bakgrund av ovanstående vill jag fråga kommunikationsministern
            följande:
          </note>
          <note>
            Vad har hänt inom detta område? Kommer 120 000
          </note>
          <note>
            fordonskontroller på väg att utföras 1994? I vilka former och
            av vem? När kommer regeringen att besluta om bilinspektörernas
            organisatoriska hemvist?
          </note>
          <note>
            1993/94:20 av Bruno Poromaa (s) till statsrådet Bo
          </note>
          <note>
            Lundgren om En effektivare skatteindrivning m.m.:
          </note>
          <note>
            Bland de förslag till budgetförstärkningar som
          </note>
          <note>
            Ekonomikommissionen under ledning av professor
          </note>
          <note>
            Assar Lindbeck lade fram för ca sex månader sedan fanns ett förslag
            om effektivare skatteindrivning.
          </note>
          <note>
            Kommissionen gjorde en bedömning att detta skulle ge en budgetförstärkning
            på ca 10 miljarder kronor.
          </note>
          <note>
            Kommissionens förslag tog främst sikte på den ekonomiska brottslighet
            som medför att stora belopp årligen undandras beskattning.
          </note>
          <note>
            I kompletteringspropositionen sade sig regeringen dela kommissionens
            uppfattning om att åtgärder bör vidtas för att inte ett betydande
            skatteundandragande ostört skall kunna äga rum.
          </note>
          <note>
            Regeringen ansåg också i propositionen att särskild uppmärksamhet
            skulle ägnas kontrollverksamheten på mervärdesskatteområdet, då
            det fanns tydliga tecken på ett starkt ökat intresse för att i
            rådande konjunkturläge komma över likvida medel genom fusk med
            redovisningar av mervärdesskatt.
          </note>
          <note>
            Regeringen aviserade att man hade för avsikt att fram till 1998
            förstärka resurserna till skattekontrollen med omkring 200 miljoner
            kronor per år. Med denna resursförstärkning skulle skatteinkomsterna
            öka med ca 4 miljarder kronor.
          </note>
          <note>
            Sedan regeringen aviserade förslaget om resursförstärkningar
            till skattekontrollen har det dock tyvärr varit tyst i anslagsfrågan.
            Det är synnerligen beklagligt, då ett sådant förslag med all säkerhet
            skulle ha samlat en bred majoritet i riksdagen, inte minst med
            tanke på den ekonomiska brottslighetens stora skadeverkningar
            för samhälle och näringsliv.
          </note>
          <note>
            Mot den bakgrunden vill jag ställa följande frågor till skatteministern:
          </note>
          <note>
            Skall tystnaden tolkas som att regeringen har gett upp den aviserade
            kampen mot den ekonomiska brottsligheten?
          </note>
          <note>
            Har regeringen över huvud taget för avsikt att genomföra den
            aviserade resursförstärkningen till skattemyndigheterna?
          </note>
          <note>
            Är regeringen beredd att här och nu ge skattemyndigheterna klartecken
            att, utifrån de i kompletteringspropositionen utlovade resursförstärkningarna,
            stärka sitt arbete i kampen mot den ekonomiska brottsligheten?
          </note>
          <note>
            9 § Kammaren åtskildes kl. 20.11.
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m. 5
          </note>
          <note>
            § anf. 24 (delvis),
          </note>
          <note>
            av förste vice talmannen därefter t.o.m. anf. 51
          </note>
          <note>
            (delvis),
          </note>
          <note>
            av tredje vice talmannen därefter t.o.m. anf. 87
          </note>
          <note>
            (delvis),
          </note>
          <note>
            av förste vice talmannen därefter t.o.m. anf. 113
          </note>
          <note>
            (delvis),
          </note>
          <note>
            av tredje vice talmannen därefter t.o.m. anf. 145
          </note>
          <note>
            (delvis) och
          </note>
          <note>
            av förste vice talmannen därefter till sammanträdet slut.
          </note>
        </div>
      </body>
    </text>
  </TEI>
</teiCorpus>
