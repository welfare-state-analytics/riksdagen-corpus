<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199394</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199394</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199394--47</head>
          <docDate when="1993-12-17">1993-12-17</docDate>
        </div>
      </front>
      <body>
        <div>
          <note>
            1 § Beslut rörande utskottsbetänkande som slutdebatterats den
            16 december
          </note>
          <note>
            Beträffande debatten i detta ärende, se prot. 45.
          </note>
          <note>
            TU8 Köp av interregional persontrafik på järnväg samt flygtrafik
          </note>
          <note>
            Mom. 2 (järnvägslinjen Nässjö--Falköping--
          </note>
          <note>
            Skövde)
          </note>
          <note>
            1. utskottet
          </note>
          <note>
            2. res. 1 (s)
          </note>
          <note>
            Votering:
          </note>
          <note>
            174 för utskottet
          </note>
          <note>
            139 för res. 1
          </note>
          <note>
            1 avstod
          </note>
          <note>
            35 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            73 m, 26 fp, 30 c, 24 kds, 21 nyd
          </note>
          <note>
            För res. 1:
          </note>
          <note>
            127 s, 10 v, 2 -
          </note>
          <note>
            Avstod:
          </note>
          <note>
            1 s
          </note>
          <note>
            Frånvarande:
          </note>
          <note>
            10 s, 7 m, 7 fp, 1 c, 2 kds, 2 nyd, 4 v, 2 -
          </note>
          <note>
            Mom. 3 (viss nattågstrafik)
          </note>
          <note>
            1. utskottet
          </note>
          <note>
            2. res. 2 (s)
          </note>
          <note>
            Votering:
          </note>
          <note>
            172 för utskottet
          </note>
          <note>
            145 för res. 2
          </note>
          <note>
            32 frånvarande
          </note>
          <note>
            Kammaren biföll utskottets hemställan
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            73 m, 28 fp, 30 c, 23 kds, 18 nyd
          </note>
          <note>
            För res. 2:
          </note>
          <note>
            128 s, 1 kds, 3 nyd, 11 v, 2 -
          </note>
          <note>
            Frånvarande:
          </note>
          <note>
            10 s, 7 m, 5 fp, 1 c, 2 kds, 2 nyd, 3 v, 2 -
          </note>
          <note>
            Mom. 10 (samordnad upphandling av flygtrafik i
          </note>
          <note>
            Norrland)
          </note>
          <note>
            1. utskottet
          </note>
          <note>
            2. res. 4 (s)
          </note>
          <note>
            Votering:
          </note>
          <note>
            174 för utskottet
          </note>
          <note>
            144 för res. 4
          </note>
          <note>
            31 frånvarande
          </note>
          <note>
            Kammaren biföll utskottets hemställan
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            73 m, 29 fp, 30 c, 24 kds, 18 nyd
          </note>
          <note>
            För res. 4:
          </note>
          <note>
            128 s, 3 nyd, 11 v, 2 -
          </note>
          <note>
            Frånvarande:
          </note>
          <note>
            10 s, 7 m, 4 fp, 1 c, 2 kds, 2 nyd, 3 v, 2 -
          </note>
          <note>
            Mom. 12 (kostnader för kommande flygupphandling)
          </note>
          <note>
            1. utskottet
          </note>
          <note>
            2. men. i motsvarande del (v)
          </note>
          <note>
            Votering:
          </note>
          <note>
            303 för utskottet
          </note>
          <note>
            12 för res. 12
          </note>
          <note>
            34 frånvarande
          </note>
          <note>
            Kammaren biföll utskottets hemställan
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            127 s, 71 m, 29 fp, 30 c, 24 kds, 21 nyd, 1 -
          </note>
          <note>
            För res. 12:
          </note>
          <note>
            11 v, 1 -
          </note>
          <note>
            Frånvarande:
          </note>
          <note>
            11 s, 9 m, 4 fp, 1 c, 2 kds, 2 nyd, 3 v, 2 -
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            Beslut om samlad votering
          </note>
          <note>
            På förslag av andre vice talmannen medgav kammaren att bostadsutskottets
            betänkanden
          </note>
          <note>
            BoU6 och BoU7 samt socialutskottets betänkande
          </note>
          <note>
            SoU11 fick avgöras i ett sammanhang efter avslutad debatt.
          </note>
          <note>
            2 § Åtgärder för att stabilisera bostadskreditmarknaden
          </note>
          <note>
            Föredrogs
          </note>
          <note>
            bostadsutskottets betänkande
          </note>
          <note>
            1993/94:BoU6 Åtgärder för att stabilisera bostadskreditmarknaden
            (prop. 1993/94:76).
          </note>
          <note type="speaker">
            Anf. 1 OSKAR LINDKVIST (s):
          </note>
          <note>
            Herr talman! Kammaren skall nu diskutera bostadsrättsföreningar
            och andra som råkat illa ut på bostadsområdet genom regeringens
            bostadspolitik.
          </note>
          <note>
            Under senare år har ett stort antal bostadsrättsföreningar gått
            i konkurs. Andra har återigen gjort fullständigt klart att de
            befinner sig i ett konkursläge. Det beror på att den kraftiga
            avvecklingen av räntebidragen i kombination med extra höjningar
            av den garanterade räntan har drivit in bostadsrättsföreningarna
            i ett ekonomiskt ohållbart läge.
          </note>
          <note>
            Jag talar nu om bostadsrättsföreningar som är välskötta och normalt
            fyller alla de ekonomiska åtaganden som ingår i uppgiften. Genom
            regeringsbestämda nya åtaganden som inte kunde förutses för bara
            några år sedan har dessa föreningar hamnat i stora svårigheter.
            Ansvaret för denna utveckling ligger helt och hållet på den borgerliga
            regeringen.
          </note>
          <note>
            Detta är en bakgrundsbeskrivning som tvingat regeringen att återkomma
            till riksdagen med en proposition. Den har fått den prydliga rubriken
          </note>
          <note>
            Åtgärder för att stabilisera bostadskreditmarknaden.
          </note>
          <note>
            Bostadskreditmarknaden är således inte stabiliserad, allt enligt
            regeringen. Förslaget innebär att de berörda bostadsrättsföreningarna
            erbjuds ett nytt lån. Avvecklingslånen ersätts av omfördelningslån.
            Med andra ord får bostadsrättsinnehavarna under ett tjugotal år
            betala de kostnader som orsakats av regeringens bostadspolitik.
            Förbättrade statliga kreditgarantier ingår i förslaget. Men varje
            kostnad som läggs på de boende i dessa bostadsrättsföreningar
            skall betalas av dem själva. Det är innebörden i korthet.
          </note>
          <note>
            Det goda med syftet är förstås att undvika konkurs i de berörda
            bostadsrättsföreningarna. Det är mycket svårt att hitta någon
            som tror att åtgärderna är tillräckliga. Det kan räcka med ett
            exempel på dem som tvivlar.
          </note>
          <note>
            Bostadsutskottets ordförande Agne Hansson säger i Dagens Nyheter
            för några dagar sedan att han är tveksam om åtgärderna räcker
            för att få i gång bostadsbyggandet igen. Det skall bli intressant
            att höra om samma Agne Hansson vill berätta varför förslaget till
            åtgärder inte är bättre utformat.
          </note>
          <note>
            Agne Hansson säger i samma tidningsnotis att han anser att de
            beslutade räntebidragen bör skjutas upp. Men han säger också att
            han ännu inte har fått några reaktioner som bryter regeringens
            linje.
          </note>
          <note>
            Agne Hansson, här kommer en reaktion, en positiv reaktion.
          </note>
          <note>
            När Agne Hansson och de borgerliga i riksdagen den 1 december
            röstade för en nerdragning av bostadssubventionerna med 3 miljarder
            kronor under åren 1994--1996, röstade
          </note>
          <note>
            Socialdemokraterna och Vänsterpartiet för ett uppskjutande av
            nerdragningen. Var så god, Agne
          </note>
          <note>
            Hansson och Centern. I januari kan vi gemensamt motionera i riksdagen
            om att inför 1995 och 1996
          </note>
          <note>
            skjuta upp den återstående nerdragningen av dessa tre miljarder.
          </note>
          <note>
            Herr talman! Låt mig återgå till propositionen och utskottsbetänkandet.
            Vi har motionerat om förbättringar av propositionen på fyra väsentliga
            områden. När vi inte har kunnat påverka majoriteten i bostadsutskottet
            har vi reserverat oss.
          </note>
          <note>
            Jag skall nu förklara vad det handlar om.
          </note>
          <note>
            I betänkandet föreslås att kraven på en särskild lånefinansiering
            som förutsättning för räntebidrag slopas enligt 1991 års regler.
            Vårt förslag är att det också skall omfatta 1992 års system. Systemen
            går som bekant in i varandra. Det är inte rättvist att
          </note>
          <note>
            1992 års system ställs utanför. För att göra det fullt tydligt
            föreslår vi att också 1992 års system skall ingå i det förslag
            som vi nu diskuterar.
          </note>
          <note>
            I reservation 2 påtalar vi de höga räntemarginalerna. I en skrivelse
            från SABO,
          </note>
          <note>
            HSB, Riksbyggen och Fastighetsägareförbundet beskrivs verkningarna
            av de höga räntemarginaler som bostadskreditinstituten tar ut.
            En räntemarginal på 1,5 % ger t.ex. en ökad månadskostnad på 750
            kr för en normal trerumslägenhet. Den utökade statliga kreditgarantin
            bör därför förses med ett villkor --
          </note>
          <note>
            vid nästa konvertering av lånet skall räntan inte sättas högre
            än den statliga subventionsräntan. Det är en lämplig uppgift för
            regeringen att lösa detta.
          </note>
          <note>
            När det gäller den tredje reservationen finns det en utbredd
            tveksamhet om vad bostadsrättsföreningarna har för nytta av regeringsförslaget.
            Vi tar därför ånyo upp tanken på en skuldsaneringslag även för
            bostadsrättsföreningarna. Det skulle vara en klok åtgärd där regeringen
            skulle kunna trycka på banker och kreditinstitut.
          </note>
          <note>
            Efter att från början ha tagit ut 0,2 % i räntepålägg har man
            sedermera ökat detta till 0,4. Sedan marknaden blev fri har kreditinstituten
            lagt på det ena tillägget efter det andra. Räntemarginalen har
            varit ända upp till 1,5 %. Det betyder i vissa fall upp till en
            tusenlapp extra i boendekostnad per månad. Det kan vi faktiskt
            inte acceptera.
          </note>
          <note>
            Det kan i detta sammanhang nämnas att en sparbank i Ängelholm
            i Skåne på eget initiativ har tagit kontakt med de i fastighetsbranschen
            som har haft lån i banken som efter de nya pålagorna blivit alltför
            betungande.
          </note>
          <note>
            Såvitt jag vet är försöken i Ängelholm mycket framgångsrika.
            En av tjänstemännen på banken har berättat för mig att bankpersonalen
            sammanträffar med alla de skuldsatta och går igenom deras ekonomiska
            problem. Man gör vissa avskrivningar i varje individuellt ärende,
            men man är också angelägen om att få fram nya betalningsterminer
            som gör att den skuldsatte har möjligheter att klara skulderna
            i ett mer långsiktigt perspektiv.
          </note>
          <note>
            Vi socialdemokrater tycker att detta är ett bra exempel. Men
            någon måste använda sitt inflytande för att trycka på de banker
            och kreditinstitut som visar en fruktansvärd passivitet. De har
            en del av skulden till de konkurser som inträffar på grund av
            att de inte tar några som helst initiativ till att hjälpa dem
            som är skuldsatta.
          </note>
          <note>
            Herr talman! I reservation 4 tar
          </note>
          <note>
            Socialdemokraterna upp vikten av att det bostadspolitiska arbetet
            bedrivs utifrån ett bostadssocialt synsätt. Så sker inte nu --
            det är tvärtom. Om regeringen hade haft ett bostadssocialt synsätt
            hade man inte behövt lägga fram något förslag om extra insatser.
          </note>
          <note>
            Först nu blir det möjligt att lägga tyngdpunkten på en social
            bostadspolitik från mitten -- med
          </note>
          <note>
            Vänsterpartiet. Jag tror att räddningen för svensk bostadsmarknad
            är att mitten- och vänsterpartierna går samman och försöker samordna
            sina krafter för att återupprätta den sociala bostadspolitiken.
          </note>
          <note>
            Herr talman! Jag yrkar bifall till de reservationer som fogats
            till betänkandet.
          </note>
          <note type="speaker">
            Anf. 2 AGNE HANSSON (c):
          </note>
          <note>
            Herr talman! Det betänkande vi debatterar behandlar som Oskar
            Lindkvist mycket riktigt sade en del av de åtgärder som nu genomförs
            för att stabilisera bostads- och kreditmarknaden.
          </note>
          <note>
            Oskar Lindkvist och Socialdemokraterna vill skylla allting som
            har hänt -- t.ex. det faktum att bostadsrättshavare och andra
            råkar illa ut -- på regeringen. Trots det tror jag att orsakerna
            till problemen bakåt i tiden är så väl kända. Jag har inte tänkt
            att förlänga debatten i den delen i denna sena timma.
          </note>
          <note>
            Det är också så, Oskar Lindkvist, att de boende själva får betala
            varje kostnad för de åtgärder vi här föreslår. Man kan av Oskar
            Lindkvists inlägg såväl som av den buskpropaganda Socialdemokraterna
            bedriver i bostadspolitiken få intrycket att de inte skulle stå
            bakom förslagen. Det är intressant. Det råder fullständig enighet
            i utskottet om dessa åtgärder, vilket innebär att även
          </note>
          <note>
            Socialdemokraterna står bakom inriktningen och tankarna bakom
            åtgärderna. Därmed skall jag inte kommentera förslagen närmare.
          </note>
          <note>
            Det som debatten egentligen gäller är om dessa åtgärder är tillräckliga
            eller inte och i så fall vilka ytterligare åtgärder som kan eller
            bör vidtas.
          </note>
          <note>
            Det är riktigt att min tveksamhet finns kvar på den punkten,
            Oskar Lindkvist. Det går att studera protokollet från förra fredagens
            debatt. Man kan där mycket tydligt notera att jag då sade att
            de förändringar vi åstadkom när vi fördelade besparingen på tre
            miljarder kronor över tre år i stället för över ett år skall ligga
            fast. Min tveksamhet gällde Danelltrappan och kontrollstationen
            1995. Den uppfattningen är inte ny. Den har jag haft länge.
          </note>
          <note>
            Det är hela tiden fråga om att gå en balansgång mellan stimulanser
            och det man måste spara å ena sidan och å andra sidan att klara
            en ekonomisk politik som gör att de låga räntorna kan hållas nere
            i det internationella valutaläge som nu råder. Räntor och inflation
            är de viktigaste faktorerna för boendekostnaderna i framtiden.
          </note>
          <note>
            Socialdemokraterna och Oskar Lindkvist säger att åtgärderna inte
            är tillräckliga. Man kan i de motioner och reservationer till
            betänkandet som
          </note>
          <note>
            Socialdemokraterna står för naturligtvis se viljan att gå längre.
            Men antingen föreslår de inga konkreta åtgärder eller så är de
            åtgärder som antyds inte praktiskt genomförbara. De skulle inte
            heller ge den avsedda effekten.
          </note>
          <note>
            Låt mig innan jag närmare kommenterar reservationerna säga att
            de åtgärder regeringen nu förselår inte skall ses isolerade utan
            tillsammans med andra förändringar av bostadspolitiken som just
            nu genomförs. Det gäller sänkningen av fastighetsskatten för hyres-
            och bostadsrättshus, fördelningen av besparingen av de tre räntebidragsmiljarderna
            på tre år i stället för på ett år och borttagandet av flyttskatten.
          </note>
          <note>
            Dessa åtgärder bäddar för den lägsta boendekostnadshöjningen
            på 25 år. Tillsammans med de åtgärder som föreslås i betänkandet
            skall de bidra till att skapa en stabilitet på bostads- och kreditmarknaden
            så att fastighetsvärdena stabiliseras och kan börja öka. Därmed
            ökar också rörligheten på bostadsmarknaden.
          </note>
          <note>
            Inlåsningseffekter undviks och hushållen kan bättre anpassa bostaden
            till den egna ekonomin. När fastighetsvärdena stabiliseras ökar
            säkerheten i kreditsystemet och kreditgivningen kan börja fungera
            bättre igen.
          </note>
          <note>
            Så vill jag tala om reservationerna och den argumentering som
            Oskar Lindkvist förde. I
          </note>
          <note>
            reservation 1 pläderar alltså Socialdemokraterna för att även
            1992 års bostäder skall omfattas av de avregleringsåtgärder som
            genomförs. Det berör mycket riktigt främst de bostadsrättsföreningar
            som lämnas utanför i dag. Dessa bostadsrättsföreningar är de enda
            som inte kan få räntebidrag som är villkorade med särskilda låneregler.
          </note>
          <note>
            Skälet till det är att vi vill avvakta den utredning om skattereglerna
            för bostadsrätter som nu görs. Det finns nämligen ett klart samband.
            Hänsyn har tagits till bostadsrätternas låne- och beskattningsvillkor
            när den garanterade räntan satts. Det finns alltså egentligen
            ingen orättvisa i det fallet. I dag ligger den garanterade räntan
            ungefär 1 1/2 procent under den ränta som gäller för egnahem.
          </note>
          <note>
            Om bostadsrätter skall jämställas med egnahem krävs det en strimling
            av lånen för att bostadsrättshavarna skall få sina problem lösta.
            Jag vet inte om det är det som Socialdemokraterna eftersträvar.
            Det här går att lösa på ett mera praktiskt sätt först när beskattningsformerna
            för bostadsrätterna har klarats ut. Om
          </note>
          <note>
            Socialdemokraterna har någon annan, färdig lösning tar jag gärna
            emot den. Om Oskar
          </note>
          <note>
            Lindkvist inte har det, utan är tomhänt, faller reservationerna
            till golvet som helt verkningslösa.
          </note>
          <note>
            Inte en enda bostadsrättsförening i trångmål blir hjälpt av det.
          </note>
          <note>
            Jag går därmed över till räntegapet. Det är ett förfärande problem,
            ett otyg. Banker och kreditinstitut har naturligtvis ett stort
            ansvar. Men att lagstifta om att bankerna skall låna ut till en
            viss subventionsränta löser på intet sätt problemen. Det skulle
            ju stoppa all kreditgivning, eftersom bankerna då skulle tvingas
            låna ut till en lägre ränta än vad de kan köpa bostadsobligationer
            för. Alla förstår att ingen kan ägna sig åt sådan bankverksamhet.
            Eller också måste vi återgå till den detaljreglering för bostadskrediter
            som gällde före 1987. Men den tog Socialdemokraterna bort, och
            jag har inte uppfattat att det är den ränteregleringen Socialdemokraterna
            nu vill ha tillbaka. Eller är det så?
          </note>
          <note>
            För närvarande finns det ingen bättre och effektivare metod än
            att med hjälp av de statliga kreditgarantierna medverka till en
            omfördelning av räntekostnaderna för att hjälpa de boende över
            en besvärlig kostnadströskel tills det vänder och blir låntagarnas
            marknad igen. Då löses det här automatiskt och ger ett tryck nedåt
            på räntorna, genom ökad konkurrens i kreditsystemet.
          </note>
          <note>
            Herr talman! De sociala målen för bostadspolitiken, som Oskar
            Lindkvist berörde, har vi diskuterat vid åtskilliga tillfällen
            i den här kammaren. Det fanns inte tidigare och finns inte nu
            någon skillnad i vår syn på målen, däremot på medlen för att upprätthålla
            dessa mål. I dag tycks vi vara ense om de medel som föreslås från
            regeringens sida. Därvid tycker jag att debatten kan stanna. Jag
            finner ingen anledning att sväva utanför dagens sakfrågor i en
            mer allmän bostadspolitisk debatt.
          </note>
          <note>
            Herr talman! Jag ber att få yrka bifall till utskottets hemställan
            i dess helhet och avslag på samtliga reservationer.
          </note>
          <note type="speaker">
            Anf. 3 OSKAR LINDKVIST (s) replik:
          </note>
          <note>
            Herr talman! Agne Hansson säger att orsakerna till de nuvarande
            svårigheterna är väl kända. Det stämmer exakt; de är verkligen
            väl kända. Orsaken är regeringsskiftet 1991, som medförde ny bostadsfinansiering,
            avveckling av räntegarantierna, den extra upptrappningen av den
            garanterade räntan -- för att ta några exempel. Det är dessa nya
            pålagor på bostadskostnaderna som har skapat svårigheter i många
            hem i det här landet, som har skapat bekymmer i flera bostadsrättsföreningar
            och som har förorsakat att ett antal bostadsrättsföreningar gått
            i konkurs.
          </note>
          <note>
            Nu är Agne Hansson besviken över att vi inte har lagt fram ett
            förslag som alternativ till regeringsförslaget. Men det är faktiskt
            regeringens egen sak att rätta till sina egna misslyckanden. Det
            kan inte vara vår uppgift att gå fram med vårt förslag till bostadsfinansiering,
            som röstas ned varje gång det är föremål för debatt i bostadsutskottet.
          </note>
          <note>
            Vi har sagt att det förslag som regeringen har lagt fram är bättre
            än ingenting, men det är inte något bra förslag. Det kommer att
            visa sig så småningom att de föreslagna åtgärderna är otillräckliga.
          </note>
          <note>
            Vidare tycker Agne Hansson att vi är tomhänta.
          </note>
          <note>
            Jag har hela dagen i debatten här hört att
          </note>
          <note>
            Socialdemokraterna har den egenskapen att de inte har någonting
            att komma med, men att regeringspartierna har så fantastiskt mycket.
          </note>
          <note>
            Därför ser det nu ut som det gör i Sverige, med det myckna som
            den borgerliga regeringen har att komma med.
          </note>
          <note>
            Vi har alltså föreslagit att 1992 års regler skall jämföras med
            1991 års regler. Det är en rättvisefråga, ingenting annat.
          </note>
          <note>
            Vi har föreslagit att regeringen skall hjälpa till och tala med
            kreditinstituten, så att de inte har så ohemult stora räntemarginaler
            som de har för närvarande, som innebär så fantastiska påslag för
            dem som har räntor i kreditinstituten och i bankerna. Vi har föreslagit
            att man skall rätta till det här vid nästa konvertering. Det måste
            vara en intressant uppgift för en regering som vill någonting,
            som vill hålla tillbaka kostnaderna.
          </note>
          <note>
            Det är inte så, Agne Hansson, att de låga hyrorna är ett resultat
            av regeringens bostadspolitik. De låga hyrorna är ett resultat
            av någonting annat. Det är nämligen så illa ställt att praktiskt
            taget varje bostadsföretag i det här landet tvingas annonsera
            efter folk som vill flytta in. Ni har med er politik redan överskridit
            gränsen för de hyreskostnader som de boende har möjlighet att
            betala.
          </note>
          <note type="speaker">
            Anf. 4 AGNE HANSSON (c) replik:
          </note>
          <note>
            Herr talman! Jag tycker i och för sig att det är intressantare
            att debattera framtiden än att älta orsaker. Men låt mig bara
            peka på en sak i den uppräkning som Oskar Lindkvist gjorde. Han
            nämnde den nya bostadsfinansieringen som en orsak till svårigheterna.
            Jag förstår det, därför att
          </note>
          <note>
            Socialdemokraterna har lyckats svartmåla vårt förslag och händelserna
            inom bostadspolitiken i övrigt, så att det knappast har gått upp
            för någon att 1993 års bostadsfinansiering är betydligt förmånligare
            för dem som bygger och bor än vad det gamla förslaget, från den
            socialdemokratiska regeringen, hade inneburit om det bevarats.
            Det kan räcka i skulddebatten.
          </note>
          <note>
            Det är ett ganska måttligt krav från min sida att fråga vad Socialdemokraterna
            har att komma med, när de påstår att de förslag som regeringen
            har lagt fram inte är tillräckliga. Såvitt jag förstår, skulle
          </note>
          <note>
            1991 års regler gälla även 1992 års bostadsrättsföreningar. Jag
            kan inte förstå hur det skulle gå till rent tekniskt, vid en jämförelse
            med egnahemmen, om man inte strimlar de lån som bostadsrättshavarna
            har. Är det
          </note>
          <note>
            Socialdemokraternas avsikt?
          </note>
          <note>
            Jag skall gärna tala ytterligare med kreditinstituten och försöka
            förmå dem att minska räntemarginalerna. Men det är inte det som
          </note>
          <note>
            Socialdemokraterna föreslår i sin motion och sin reservation.
            Socialdemokraterna föreslår ju att man skall lagstifta om att
            kreditinstituten inte får låna ut pengar till en högre ränta än
            den subventionsränta som gäller i dag. Oskar Lindkvist, som är
            väl bevandrad i bostadspolitiken, vet hur den sätts. Om man lagstiftar
            om den räntan, kommer de att tvingas låna ut till en större kostnad
            än vad de får betala när de lånar in pengarna.
          </note>
          <note>
            Oskar Lindkvist och jag har ju talat med kreditinstituten, men
            det har tydligen inte hjälpt --
          </note>
          <note>
            det går inte att få ned räntorna den vägen. Men jag ställer gärna
            upp på det igen.
          </note>
          <note type="speaker">
            Anf. 5 OSKAR LINDKVIST (s) replik:
          </note>
          <note>
            Herr talman! Jag var beredd på att Agne Hansson skulle berätta
            för kammaren att 1993 års bostadsfinansiering är bättre än 1992
            års. Det är alldeles riktigt -- 1993 års bostadsfinansiering har
            ett försteg framför 1992 års. Men nu pratar vi om
          </note>
          <note>
            1994, sedan pratar vi om 1995, 1996 och 1997 -- vad inträffar
            då, Agne Hansson? Jo, det blir sämre och sämre för varje år som
            går, därför att detta är ett avvecklingssystem. Målet är icke
            en social bostadspolitik -- målet är att det på sikt inte skall
            utgå några subventioner på bostadsområdet. Det är det mera långsiktiga
            resultatet av den borgerliga politiken.
          </note>
          <note>
            När det gäller 1991 års regler vill jag säga att
          </note>
          <note>
            92:orna är diskriminerade när det gäller rättviseinnehållet.
            Årgångarna går in i varandra.
          </note>
          <note>
            En del är planerat 1990, en del 1991 och en del
          </note>
          <note>
            1992. Därför uppstår det en orättvisa i det här systemet. Om
            man verkligen vill rätta till en orättvisa skulle det inte vara
            så svårt att acceptera vårt förslag i reservationen. Det är en
            ren rättvisefråga. Ingenting av det som Agne Hansson har framfört
            i diskussionen motsäger någonting av det som sägs i våra fyra
            reservationer.
          </note>
          <note>
            Agne Hansson sade att Socialdemokraterna nu vill lagstifta om
            att obligationsräntan skall gälla vid konvertering av lånen hos
            bostadskreditinstituten.
          </note>
          <note>
            Själv har han varit med och pratat med dem, och jag tror att
            även skatteministern har pratat med dem -- men ingen har lyckats
            övertyga kreditinstituten om att de skall ligga lågt med sina
            räntor, utan de fortsätter att ha höga räntemarginaler.
          </note>
          <note>
            Vad är det för mening med att man satsar på bostadspolitiken
            på andra områden när bankerna tar hem vinsten? Det förstår jag
            inte. Det skulle vara av mycket stort intresse för bostadsutskottets
            ordförande att kunna gå ut till väljarna och berätta att vi nu
            har skapat förutsättningar för en bättre finansiering och mer
            normala räntemarginaler hos bostadskreditinstituten.
          </note>
          <note type="speaker">
            Anf. 6 AGNE HANSSON (c) replik:
          </note>
          <note>
            Herr talman! Jag noterar att Oskar Lindkvist själv är osäker
            på denna lagstiftningsmetod. I sin första replik sade han: Vi
            vill förmå regeringen att tala med kreditinstituten. Nu erkänner
            han -- och det är riktigt -- att både presidiet i utskottet och
            det ansvariga statsrådet, Bo Lundgren, har talat med kreditinstituten.
            Men det syfte som angavs i det första inlägget har alltså fortfarande
            inte inträffat.
          </note>
          <note>
            Då är det lagstiftningen som skall gälla -- det står tydligt
            i motionen -- och det skulle få den effekt som jag här tidigare
            har beskrivit. Men självklart är detta ett otyg, och jag tycker
            att bankerna och kreditinstituten tar ett stort ansvar i sin kreditgivning
            och i behandlingen av kunderna.
          </note>
          <note>
            Jag noterar också med stor tillfredsställelse att
          </note>
          <note>
            Oskar Lindkvist nu erkänner att 1993 års regler är klart fördelaktigare
            än de som vi redan har raderat ut på marknaden. Det innebär också
            att man kommer att trappa ned 1994, 1995 och 1996, men man stannar
            vid 30 % subventioner -- det är mer än vad man gjorde tidigare,
            då man tog bort dem helt och hållet för bostadsrättshus och hyreshus.
          </note>
          <note>
            Den här avvägningen av nedtrappningen skall vägas mot ränteutvecklingen
            framöver, och det är för att se hur det här går ihop som vi har
            kontrollstationen 1995. Till dess skall vi ha satt ett bosparsystem
            i sjön. Annars blir detta inte möjligt.
          </note>
          <note>
            Det är det som politiken hela tiden har gått ut på och ingenting
            annat.
          </note>
          <note type="speaker">
            Anf. 7 BO G JENEVALL (nyd):
          </note>
          <note>
            Herr talman! Det beslut som vi fattade i våras om de tre miljarderna
            har på sitt sätt fått ett förödande resultat -- det vet vi alla
            -- framför allt då för de bostadsföreningar som blir illa drabbade.
            Det är också grunden till det betänkande som vi diskuterar i dag
            och som är ett resultat av den Danellska snabbutredningen, som
            tillkom på initiativ av oss.
          </note>
          <note>
            Jag tycker att det var en bragd av Danell att ta fram det hela
            på så kort tid. Även på departementet har man varit snabb, så
            att vi i dag kan fatta det beslut som är nödvändigt inför ikraftträdandet
            av den första delen av de extra besparingarna fr.o.m. den
          </note>
          <note>
            1 januari.
          </note>
          <note>
            När vi talar om subventioner -- räntebidrag och andra former
            för det som finns och har funnits -- får vi inte heller glömma
            bort att de också har en snedvridande effekt så till vida att
            de har gett medborgarna möjlighet att efterfråga både större och
            dyrare bostäder än de egentligen har haft råd med. Resultatet
            av det har även givit staten så stora kostnader att staten inte
            heller orkar med det -- det är i alla fall bakgrunden till detta.
          </note>
          <note>
            Man skulle kunna kalla det här ett plåster. Vi har förorsakat
            ett sår, och nu har vi tagit fram ett plåster att sätta på såret.
            Det är helt nödvändigt, och det är vi väl överens om i utskottet.
            Jag tänker då framför allt på omfördelningslånet, som i alla fall
            gör det möjligt för dem som är allra värst drabbade att akut lösa
            sina problem.
          </note>
          <note>
            Utökningen av kreditgarantierna från 30 % till
          </note>
          <note>
            40 % har förankrats hos bostadskreditinstituten.
          </note>
          <note>
            De har visserligen inte sagt att de är nöjda men att det hamnar
            på en sådan nivå att det inte hindrar kreditgivningen.
          </note>
          <note>
            Allt viktigare är naturligtvis hela tiden räntan, och räntan
            har ju sjunkit kraftigt och kommer förhoppningsvis att sjunka
            litet till. Det är det helt utslagsgivande. Tyvärr kommer det
            inte bostadsrättshavarna till godo utan staten. Jag undrar om
            det finns någon här i landet som är så fattig som svenska staten,
            så pengarna hamnar kanske i alla fall på rätt ställe.
          </note>
          <note>
            Subventionsräntan och dess konstruktion skulle i varje fall jag
            däremot vilja titta litet närmare på.
          </note>
          <note>
            Med de stora marginaler som bankerna nu tillgodogör sig blir
            hela systemet skevt. Jag hörde nyligen en siffra -- jag vet inte
            om den är riktig. Det sades nämligen att de ungefär 1,5 % som
            tas ut i överränta tillför bankerna 20 miljarder kronor under
            en femårsperiod. Visserligen är bankerna illa ute och behöver
            förbättra sin situation, men man frågar sig om det skall gå till
            på det viset.
          </note>
          <note>
            Det som Oskar Lindkvist sade om initiativen från bankerna i Skåne
            var intressant. I den mån vi har möjlighet tycker jag att vi skall
            försöka medverka till att andra banker tar liknande initiativ.
            Om de har varit med om att ställa till eländet är det inte mer
            än rätt att de åtminstone försöker hjälpa till att justera det.
          </note>
          <note>
            Det finns också andra åtgärder. Oskar Lindkvist talade om hur
            man skulle kunna göra någonting åt nyproduktionen. Vi lade faktiskt
            fram ett förslag om en halvering av byggmomsen, inte minst för
            att åstadkomma en sysselsättningseffekt. Vi lade faktiskt fram
            ett förslag om att byggmomsen skulle uppgå till 12,5 %. Eftersom
            socialdemokraterna är för att stimulera marknaden är det konstigt
            att de inte kunde gå på vår motion i det fallet. Då hade vi kunnat
            göra någonting åt situationen.
          </note>
          <note>
            En annan sak som är speciell när det gäller bostadsoch byggpolitiken
            är att det inte finns något ansvarigt statsråd. Det lär vara sju
            statsråd som har mer eller mindre ansvar. Det är ganska märkligt
            att den som ändå har det största ansvaret, skatteministern, inte
            vid ett enda tillfälle under denna mandatperiod har bevistat kammaren
            under utskottets debatter. Det är ytterst anmärkningsvärt. Jag
            hoppas att detta noteras. Jag vet att även Oskar Lindkvist har
            påtalat detta, och kanske flera med honom. Vi bör få se skatteministern
            här i nästa debatt efter nyår.
          </note>
          <note>
            Vi har varit med att ta ansvar för att besparingen på
          </note>
          <note>
            3 miljarder har kommit till stånd. Det var ursprungligen något
            som Socialdemokraterna och regeringen kom överens om. Vi hade
            från början en annan idé om finansieringen. Jag vill bara understryka
            att det ändå var vi som medverkade till att besparingen i varje
            fall blev fördelad över en treårsperiod. Om det skulle yppa sig
            möjligheter att finna former för en uppluckring vill vi gärna
            diskutera det.
          </note>
          <note>
            Det finns ingen anledning att ytterligare förlänga den här debatten,
            eftersom vi är eniga på dessa punkter. Detta är en nödvändig åtgärd
            för att vi i alla fall skall komma till rätta med de allvarligaste
            problemen.
          </note>
          <note>
            Herr talman! Därmed vill jag avsluta med att yrka bifall till
            hemställan i betänkandet och avslag på reservationerna.
          </note>
          <note type="speaker">
            Anf. 8 LARS WERNER (v):
          </note>
          <note>
            Herr talman! Låt mig börja med, även om det inte är huvudfrågan
            i den här debatten, att instämma med Bo Jenevall i att det är
            ganska betänkligt att vi inte har en bostadsminister i det här
            landet. Det har vi haft tidigare -- bra och dåliga. Nu har vi
            varken det ena eller det andra. I vart fall har vi ingen bra bostadsminister.
          </note>
          <note>
            Den finans- och byggpolitik som har förts under senare delen
            av 80-talet har, kanske framför allt på grund av utlåningspolitiken,
            inneburit en snedvridning av byggande av bostäder och kommersiella
            fastigheter. Det har resulterat i ett högt pris på fastigheterna
            och därmed också höga hyror.
          </note>
          <note>
            Värdet har i dag sjunkit, men kvar finns lånekostnaderna. Det
            har resulterat i bostadskostnader, för vissa årgångar av bostäder,
            som är orimliga för de flesta. Den socialdemokratiska regeringen
            insåg inte heller behovet av åtstramning i tid.
          </note>
          <note>
            Jag har efter debatten förra fredagen lärt mig att man inte får
            diskutera historia i den här kammaren.
          </note>
          <note>
            Man får inte vara för gammal heller, enligt skatteministern.
          </note>
          <note>
            Faktum är att den nuvarande borgerliga regeringen har spätt på
            problemen med en svag och förvirrad finans- och bostadspolitik.
            Jag kan ge exempel på detta:
          </note>
          <note>
            Enbart det misslyckade försvaret av kronan kostade Sverige ca
            20 miljarder. Arbetslösheten, som har diskuterats tidigare i dag,
            kostar 40--41
          </note>
          <note>
            miljarder i rena kostnader. Om man lägger till de arbetsmarknadspolitiska
            åtgärderna, som kostar 30
          </note>
          <note>
            miljarder är kostnaderna uppe i 70 miljarder kronor. Detta är
            bakgrunden till vår diskussion.
          </note>
          <note>
            Till detta kommer att de ständiga ändringarna och försämringarna
            av spelreglerna inom bygg- och bostadssektorn bidrar till sjunkande
            värden och osäkerhet.
          </note>
          <note>
            Bygg- och kreditmarknadskrisen leder till finansiella problem
            för såväl staten som de boende, långivarna och fastighetsägarna.
            Den djupa byggkrisen förvärras hela tiden utan att någon från
            regeringens sida egentligen gör någonting.
          </note>
          <note>
            Det är en katastrofal situation. Det är inga överord.
          </note>
          <note>
            Allt fler blir arbetslösa. Investeringarna inom nästan alla byggsektorer
            sjunker mer än vad man tidigare har befarat. En hel generation
            av byggnadsarbetare håller på att försvinna.
          </note>
          <note>
            Byggkapacitet slås ut. Resursbrist väntas när konjunkturen vänder.
            Byggandet är i vissa avseenden nere på 30-talsnivå. Det är heller
            inga överord.
          </note>
          <note>
            T.o.m. den moderate överståthållaren i Stockholm, landshövding
            Adelsohn, varnar nu, sedan han lämnade den aktuella dagspolitiken,
            för den katastrofala bygginvesteringspolitik som den borgerliga
            regeringen för.
          </note>
          <note>
            Regeringens satsningar på infrastruktur, ombyggnad och underhåll
            är långt ifrån tillräckliga.
          </note>
          <note>
            Tvärtemot bidrar regeringens förslag till att fördjupa den här
            krisen. Det senaste exemplet är neddragningen av bostadssubventionerna.
          </note>
          <note>
            1990 byggde vi i runt tal 69 000 lägenheter i flerbostadshus
            och egnahem. Prognosen för 1994 är
          </note>
          <note>
            12 000. Ombyggnadstakten sjunker. Utfallet för
          </note>
          <note>
            1992 är 18 % lägre än året tidigare. Prognosen för
          </note>
          <note>
            1994 är 35 % lägre. Detta är i korthet den aktuella verkligheten.
          </note>
          <note>
            Ett avgörande problem är bostadskreditmarknaden, som vi konkret
            diskuterar i dag. Den fungerar mycket illa. Det är tydligen alla
            överens om. Detta resulterar dels i att det är svårt att få i
            gång bostadsbyggandet, dels i att det blir orimliga bostadskostnader,
            framför allt i de senaste årgångarna av bostäder.
          </note>
          <note>
            Propositionens förslag är inte tillräckliga för att mildra krisen
            på bostadsmarknaden.
          </note>
          <note>
            Socialdemokraterna var med på vissa saker. De har nu insett att
            det behövs en kraftfull åtgärd. Kanske kommer alla regeringspartier
            så småningom att göra detsamma.
          </note>
          <note>
            Oskar Lindkvist diskuterade tidigare med Agne
          </note>
          <note>
            Hansson. Jag upplever Agne Hansson, Ivar
          </note>
          <note>
            Franzén, Birger Andersson och andra som människor som förstår
            dessa problem. Vad säger de andra borgerliga partierna? Jag är
            medveten om att
          </note>
          <note>
            Agne Hansson och hans parti ingår i regeringsunderlaget, men
            det kan inte vara först nu som han har upptäckt att han tvingas
            föra en moderat bostadspolitik. Frågan är: När skall Agne
          </note>
          <note>
            Hansson komma till insikt om att det inte går att tillsammans
            med moderater och den övriga regeringen föra den bostadspolitik
            som jag egentligen tror att han innerst inne vill föra?
          </note>
          <note>
            Regeringen undviker också att ta upp problemet med kreditinstitutens
            ökade räntemarginaler. De har stigit relativt kraftigt under den
            senaste tiden.
          </note>
          <note>
            Dessa marginaler tillsammans med försämrade räntebidragsvillkor
            bidrar till en besvärlig situation för många bostadslåntagare.
            Det minsta man kan kräva är att räntorna vid nästa konvertering
            inte sätts högre än motsvarande statlig subventionsränta. Detta
            står också i en socialdemokratisk reservation.
          </note>
          <note>
            Av vad jag nu sagt framgår att vi från vårt parti kommer att
            stödja de socialdemokratiska reservationerna. Jag har behöver
            inte yrka bifall till dem.
          </note>
          <note>
            Jag har dock en fråga till Agne Hansson. Hur långt kan ni, som
            representerar regeringspartierna, låta bygg- och bostadssektorn
            sjunka innan ni vidtar verkningsfulla åtgärder? Ange Hansson och
          </note>
          <note>
            Centern tycks i och för sig ha nått smärtgränsen, men var går
            smärtgränsen för de övriga borgerliga partierna?
          </note>
          <note type="speaker">
            Anf. 9 AGNE HANSSON (c) replik:
          </note>
          <note>
            Herr talman! Lars Werner frågar mig när jag skall komma till
            klarhet om hur långt det går att föra den här politiken och hur
            långt vi skall låta byggsysselsättningen sjunka. När det gäller
            det senaste är det väl en allmän uppfattning att man inte får
            låta byggandet gå ner så långt att man råkar in i samma kris som
            på 1980-talet då man nådde ett kapacitetstak väldigt snabbt när
            det vände upp igen.
          </note>
          <note>
            Det handlar om hur man balanserar åtgärderna för att nå dessa
            resultat men samtidigt behålla låg inflation och låg ränta för
            att hålla i gång investeringarna och därmed skaffa jobb över huvud
            taget.
          </note>
          <note>
            Vi har lagt fram förslag om åtgärder i form av ROT-
          </note>
          <note>
            program för att brygga över nedgången i nybyggnationen.
          </note>
          <note>
            Jag tycker att Lars Werner ändå har en intressant poäng i sitt
            anförande när han gör sin analys -- inte minst mot bakgrund av
            vad jag sade i mitt inledningsanförande -- av hur problemen byggts
            upp och växt fram under 1980-talet, med koncentration på kontorsbyggande
            i stället för bostadsbyggande, med överhettning och annat.
          </note>
          <note>
            Det belyser hur viktigt det är att de bostadspolitiska åtgärderna
            hänger samman med de allmänpolitiska och sysselsättningspolitiska
            åtgärderna. Den kopplingen gör man först nu. Tidigare har man
            isolerat bostadssektorn och låtit den kostnadsmässigt växa över
            alla bräddar, så att vi fick denna kostnadschock och räntechock.
          </note>
          <note>
            Det är nu fråga om att vidta anpassningsåtgärder på en sådan
            nivå att man inte återigen får en chock uppåt på räntorna. Då
            är ökade bostadssubventioner inte rätt medicin.
          </note>
          <note>
            Detta var det intressanta i Lars Werners anförande.
          </note>
          <note>
            Det är inte i första hand bostadspolitiska åtgärder som skall
            lösa bostadsproblemen, utan det gäller allmänpolitiska åtgärder.
            Det gäller att få i gång sysselsättningen. Därvid hänvisar jag
            till den debatt som har förts tidigare och de regeringsförslag
            som framlagts på den punkten.
          </note>
          <note type="speaker">
            Anf. 10 LARS WERNER (v):
          </note>
          <note>
            Herr talman! Det är intressant att höra Agne
          </note>
          <note>
            Hanssons resonemang. Det visar att det finns en social medvetenhet.
            Därför var det litet förvånande när han i ett tidigare replikskifte
            sade att det egentligen inte finns några stora åsiktsskillnader
            i fråga om den bostadspolitik som skall föras när det gäller kraven
            på en socialt inriktad bostadspolitik.
          </note>
          <note>
            Är det verkligen så att Agne Hansson och Centern är överens med
            moderaternas grundsyn att bostaden är en marknadsvara vilken som
            helst?
          </note>
          <note>
            Sedan säger Agne Hansson att regeringen har gjort mycket, ROT-program
            och annat. Jag skall inte trötta med många siffror, men nyproduktionen
            kommer enligt prognosen att vara nere i 12 000
          </note>
          <note>
            lägenheter nästa år och ombyggnaden av bostäder sjunker enligt
            prognosen med 34 %. Då kan man väl inte säga att man har gjort
            så mycket. I varje fall har man inte gjort tillräckligt.
          </note>
          <note>
            En av regeringens bostadsministrar -- jag vet inte hur många
            de är -- Bo Lundgren kunde inte ge besked förra fredagen vad man
            skall göra för att få fart på nybyggnationen och ROT-verksamheten.
          </note>
          <note>
            Regeringen verkar på det hela taget ganska nöjd med situationen.
            Bo Lundgren säger att man inte vet behovet av t.ex. nyproduktion.
            Är Agne
          </note>
          <note>
            Hansson också så tillfredsställd med nedgången i byggandet och
            regeringen att det inte föranleder
          </note>
          <note>
            Centern att agera? Eller kommer Centern att stödja förslag ifrån
            Socialdemokraterna och
          </note>
          <note>
            Vänsterpartiet om ett mera omfattande ROT-
          </note>
          <note>
            program?
          </note>
          <note>
            Centerns partiledare har gjort utspel i en rad frågor de senaste
            dagarna. Han har t.o.m. hotat att spräcka regeringen. Har inte,
            Agne Hansson, byggoch bostadssektorn så stor dignitet att man
            kan lämna regeringen också på den frågan?
          </note>
          <note type="speaker">
            Anf. 11 BENGT-OLA RYTTAR (s):
          </note>
          <note>
            Herr talman! Först några kommentarer till den hittills förda
            debatten. Agne Hansson försvarar det förslag som regeringen framlagt
            och som den borgerliga majoriteten i bostadsutskottet har ställt
            sig bakom. Det kanske inte är så märkligt. Men det finns några
            detaljer som kunde ha gjorts bättre.
          </note>
          <note>
            Varför har regeringen inte accepterat tanken på att omfördelningslånen
            skulle få balanseras i balansräkningen? Det är naturligtvis en
            svårighet för företagen, som redan tidigare har en mycket ansträngd
            balansräkning, att omfördelningslånet också belastar balansräkningen.
          </note>
          <note>
            Hur dyrt kommer omfördelningslånet att bli för de berörda företagen?
            Kan de över huvud taget tillgodogöra sig det? Det finns ingenting
            i propositionen och betänkandet som talar om vad detta kommer
            att kosta. Jag är rädd att det kommer att bli väldigt dyrt. I
            bästa fall skjuter man problemen framför sig, men ingenting annat.
          </note>
          <note>
            Agne Hansson hänvisar till framtiden, att bostadspolitiken kommer
            att bli bättre längre fram, och då blir det bra. Men hur är det
            med de årgångar bostäder som just nu är i sådana akuta problem
            och med de människor som bor i dem?
          </note>
          <note>
            En bostadsrättsförening i hus som byggdes 1988 får sina kapitalkostnader
            höjda med 65 % 1996. Det stora problemet för dessa är kapitalkostnaden
            och inte produktionskostnaden.
          </note>
          <note>
            Bo Jenevall förundrar sig över att socialdemokraterna inte stött
            nydemokraternas förslag när det gäller byggmomsem. Men det måste
            väl ha varit så att nydemokraterna stödde regeringen när den tog
            bort investeringsbidragen som s-regeringen hade infört och som
            var en kompensation för den höjda momsen på byggsektorn. Där har
            vi nog roten till det onda.
          </note>
          <note>
            Herr talman! Vi är nu i slutet av en svart vecka i svensk politik.
            Ingvar Carlsson har sagt tidigare i dag att riksdagen har fattat
            många beslut som förstör och försämrar bra och fungerande system.
            I
          </note>
          <note>
            detta ärende skall vi försöka rätta till följden av ett tidigare
            systemskifte, alltså avskaffandet av den sociala bostadspolitiken.
          </note>
          <note>
            Regeringen har trappat ned räntesubventionerna i en takt som
            drastiskt har förändrat hundratusentals människors möjligheter
            att bo. Det har framgått tidigare under debatten. Den politiken
            har tvingat många villaägare ifrån både gård och grund.
          </note>
          <note>
            Många bostadrättsföreningar har gått i konkurs, och det kommer
            att bli fler. I en av bostadsrättsorganisationerna har över 800
          </note>
          <note>
            lägenheter övergetts av sina innehavare. De har slagit igen dörren
            och lämnat sina lägenheter -- men de har tagit skulderna med sig,
            och de kommer att få dras med dem under många år framöver. Deras
            personligt största investering, vilket det är fråga om i de flesta
            fall, har blivit en ren ekonomisk katastrof.
          </note>
          <note>
            Det är heller ingen brist på allmännyttiga företag som står på
            ruinens brant. Allmännyttan har dock den fördelen att man kan
            fördela de ökade kostnaderna på ett åldersmässigt bredare bestånd
            än vad bostadsrättsföreningarna kan göra. Men för många av de
            mindre allmännyttiga företagen är andelen nya lägenheter mycket
            stor. Där slår försämringarna igenom hårt och brutalt.
          </note>
          <note>
            När människorna betämde sig för ett visst boende i slutet av
            80-talet, gjorde de det utifrån de förutsättningar som rådde då.
            Och det vara bara ett parti som gav signaler om ett systemskifte
            på bostadsmarknaden -- Moderaterna. Vid den tidpunkten fanns inte
            ens Ny demokrati.
          </note>
          <note>
            Centern, Folkpartiet och kds gav inte de här signalerna. Men
            nu har dessa partier låtit
          </note>
          <note>
            Moderaterna bestämma bostadspolitiken helt. De andra partierna
            har lagt sig platt på marken och blottat strupen. Agne Hansson
            skall ha heder att han ändå har försökt göra motstånd i de här
            frågorna. Tyvärr har han fått vika sig gång på gång.
          </note>
          <note>
            Den proposition som vi nu debatterar var tänkt att stämma i den
            bäck som faktiskt redan har blivit en flod. Jag tror inte att
            regeringens förslag räcker till för att dämma upp floden. I förslaget
            finns bl.a. ett förbehåll om att man inte får ge omfördelningslån
            till företag som har akuta problem.
          </note>
          <note>
            Upplåningen är 240 miljarder för det bostadsbestånd som byggdes
            mellan åren 1987 och
          </note>
          <note>
            1992. Det finns kommunal borgen eller förlusttäckningsansvar
            i någon form för ett hundra miljarder av dessa pengar. Enligt
            Danell har man inga fullgoda säkerheter för 70 miljarder på grund
            av värdefallet på fastigheter. Detta kan innebära tiotals miljarder
            i kostnader för skattebetalarna.
          </note>
          <note>
            Man tjänar på gungorna genom att minska på bostadssubventionerna,
            men man förlorar mångfalt mer på karusellen i de kreditförluster
            som kan befaras uppstå.
          </note>
          <note>
            Bostadsminister Bo Lundgren -- om vi får kalla honom så -- hänvisar
            alltid till 80-talets uppdrivna produktionskostnader som roten
            till det onda. Men kostnadsökningen är en bagatell jämfört med
            de kapitalkostnadshöjningar som regeringen medvetet har tvingat
            fram. Exklusive skattereformen har det faktiskt varit fråga om
            7 till
          </note>
          <note>
            8 % reala höjningar av kapitalkostnaderna under senare år. Vilken
            bostadskonsument hade kunnat förutse det här?
          </note>
          <note>
            Moderaterna var inte med på de nedkylningsåtgärder som vi socialdemokrater
            föreslog och/eller drev igenom på 80-talet, varken i ekonomin
            totalt eller inom byggsektorn. Det har man glömt i dag. I stället
            skyller man konsekvent allt på oss socialdemokrater. Det är så
            riktigt som
          </note>
          <note>
            Oskar Lindkvist undrar: När skall man ta sitt eget ansvar för
            sitt eget fögderi?
          </note>
          <note>
            Hundratusentals människor far nu mycket illa av den förda politiken.
            Det är allvarligt och är i sig ett skäl för att man skall lägga
            om politiken.
          </note>
          <note>
            Moderaternas skäl för den förda politiken är att man tror på
            marknaden och att man vill spara pengar. Att marknadslösningar
            inte fungerar för bostäder begriper de flesta människor. Det gör
            man också i de flesta länder. Nästa fråga är: Spar man några pengar
            åt skattebetalarna genom den förda politiken? Knappast.
          </note>
          <note>
            En stor del av byggarbetslösheten beror på den förda bostadspolitiken.
            Den kostar 50 miljarder per år. Jag kan inte precisera hur stor
            del av dessa 50
          </note>
          <note>
            miljarder som härör från bostadssektorn, men den är på tok för
            stor.
          </note>
          <note>
            Hur mycket kommer kaoset på bostadsmarknaden att kosta stat och
            kommun? Bo Lundgren fick den här frågan i fredags. Han hade inget
            svar då. Nu undrar jag om utskottsmajoriteten har något svar på
            frågan.
          </note>
          <note>
            Hur länge skall Centern och Folkpartiet ligga platt i de här
            frågorna? Har man ingen självbevarelsedrift?
          </note>
          <note>
            Jag vill yrka bifall till de socialdemokratiska reservationerna
            och därmed också till min motion
          </note>
          <note>
            Bo13.
          </note>
          <note>
            Herr talman! För övrigt så tycker jag inte om den stress som
            ledamöterna har blivit utsatta för här i kammaren under de senaste
            dagarna. Som jag inledde med att säga är det här en svart vecka
            i
          </note>
          <note>
            Sveriges politiska historia. Vi är många som anser att det är
            viktigt att vi får komma till tals i de olika frågorna. Det måste
            vara upp till oss att avgöra det.
          </note>
          <note type="speaker">
            Anf. 12 AGNE HANSSON (c) replik:
          </note>
          <note>
            Herr talman! Det här är en något märklig debatt.
          </note>
          <note>
            Nu säger Bengt-Ola Ryttar att Agne Hansson tvingas stå här i
            riksdagens talarstol och försvara förslag och en politik som han
            egentligen inte vill föra. Det är självklart att jag står här
            och försvarar betänkandet, eftersom betänkandet är enhälligt.
          </note>
          <note>
            Bengt-Ola Ryttar målar upp alla de förskräckliga problem som
            finns på bostadsmarknaden precis som om de skulle ha orsakats
            av de förslag som vi nu lägger fram. Tänker inte Bengt-Ola Ryttar
            rösta för det här förslaget? Man får nästan uppfattningen att
            Socialdemokraterna känner sig förnärmade för att regeringen har
            lyckats lägga fram några förslag som Socialdemokraterna har ställt
            upp på. Det är nästan så att man ber om ursäkt för att man har
            gjort det. Det visar att det egentligen inte finns så många alternativa
            vägar när man skall ta sig ur de problem som har skapats på bostadsmarknaden.
          </note>
          <note>
            Det borde man också tänka på från socialdemokratiskt håll om
            man vill ha i gång en fungerande bostadsmarknad igen. Då kan man
            inte måla upp subventionslöften i miljardklassen framöver, när
            man i själva verket vet att man inte kan infria dem. Det skapar
            naturligtvis en mycket besvärlig situation med stagnation just
            nu. Man sviker också sina löften.
          </note>
          <note>
            Det är förvånande att Socialdemokraterna och
          </note>
          <note>
            Bengt-Ola Ryttar, som satt med i bostadsutskottet vid den tiden,
            inte hade större bekymmer för bostadsrättsföreningarna när man
            på 80-talet satte i gång spekulationsvågen och kostnadsexplosionen.
          </note>
          <note>
            Då orsakades de problem som vi nu försöker rätta till. När vi
            från Centern varnade och föreslog att man skulle införa investeringsavgifter
            i de överhettade områdena lyssnade man inte. När man väl kom till
            skott var det inte tillräckligt. När vi föreslog ett bostadsfinansieringssystem
            som skulle rymma många av de regler som nu finns för 1993
          </note>
          <note>
            med mångfald och konkurrens, ville man inte lyssna. Varför frågade
            sig inte Bengt-Ola Ryttar på
          </note>
          <note>
            80-talet hur mycket spekulationskarusellen och kaoset på bostadsmarknaden
            fick kosta?
          </note>
          <note type="speaker">
            Anf. 13 BENGT-OLA RYTTAR (s) replik:
          </note>
          <note>
            Herr talman! Det är naturligt att Agne Hansson försvarar detta
            betänkande. Det är mindre naturligt att Agne Hansson försvarar
            den långsiktigt förda bostadspolitiken. Den kunde icke annat än
            hamna i diket. Det är en regerings och en riksdagsmajoritets rätt
            att köra i diket. Men man måste ha tillfälle att försöka varna
            regeringen och majoriteten så att de håller sig på vägen.
          </note>
          <note>
            Regeringen har inte gjort det.
          </note>
          <note>
            Att ingen har yrkat avslag på förslaget beror naturligtvis på
            att det är bättre än ingenting. Men det är långtifrån tillräckligt
            och det hade kunnat ha större kvaliteter än vad det har.
          </note>
          <note>
            En bostadspolitik som har gjort att hyresutvecklingen har varit
            sådan att den kommit långt ovanför smärtgränsen för många människor
            ställer till med kaos. Det förorsakar tomma lägenheter. Men det
            är inte detta förslag som har förorsakat problemet. Det är ett
            symtom och en bekräftelse på att regeringens bostadspolitik har
            misslyckats -- ingenting annat.
          </note>
          <note type="speaker">
            Anf. 14 AGNE HANSSON (c) replik:
          </note>
          <note>
            Herr talman! Jag förstår att Bengt-Ola Ryttar agerar utifrån
            sitt påstående att varje regering har rätt att köra i diket. Det
            var det som den gamla regeringen verkligen gjorde med bostadspolitiken.
          </note>
          <note>
            Det är den dikeskörda bostadspolitiken som vi successivt håller
            på att baxa upp på vägen igen.
          </note>
          <note type="speaker">
            Anf. 15 BENGT-OLA RYTTAR (s) replik:
          </note>
          <note>
            Herr talman! Det sägs kanske litet för mycket om diken och vägrenar.
            Men vad var det som var fel i socialdemokratisk bostadspolitik?
            Var det faktumet att även fattiga människor bodde bra?
          </note>
          <note>
            Det finns en förhållandevis färsk LO-undersökning av de lågavlönade
            medlemmarnas livssituation.
          </note>
          <note>
            Den ger en väldigt splittrad bild. Det är ingen som är typiskt
            lågavlönad. Den enda gemensamma faktorn är att de bor bra. Det
            innebär att socialdemokratisk bostadspolitik har uppnått det stora
            och viktiga målet, dvs. att ge människor en bra bostad.
          </note>
          <note>
            Detta kostade rätt mycket pengar. Jag tror att vi har varit överens
            om detta rätt igenom riksdagen.
          </note>
          <note>
            Kostnaderna för bostadssubventionerna låg upp mot 50 miljarder
            kronor. Vi har trappat ned på de subventionerna. Men vi skulle
            aldrig komma på idéen att trappa ned dem så att de klart översteg
            smärtgränsen för vanligt folk.
          </note>
          <note>
            Om man ser på intäkter och utgifter på den totala bostadssektorn,
            ser man redan nu att staten får en nettoinkomst. Den nettoinkomsten
            kommer att öka under de närmaste åren. Om jag inte minns fel är
            toppnoteringen 31 miljarder kronor. Det är ingen dålig affär,
            Agne Hansson.
          </note>
          <note type="speaker">
            Anf. 16 BO G JENEVALL (nyd) replik:
          </note>
          <note>
            Herr talman! Bengt-Ola Ryttar nämnde i sitt anförande att Socialdemokraterna
            inte kunde gå med på vårt förslag att halvera byggmomsen därför
            att vi har varit med om att ta bort investeringsbidragen. Jag
            tycker att det är en ganska konstig logik. Ja, vi har varit med
            om att ta bort de bidragen. Vi har varit med på det för att sanera
            statens utgifter. Men det är fråga om en helt annan åtgärd än
            att koppla ihop detta med en momssänkning, dvs. en sänkning av
            skatter. Bengt-
          </note>
          <note>
            Ola Ryttar vet ju mycket väl att det är mer än 50 %
          </note>
          <note>
            av byggkostnaderna som består i skatter och avgifter. Dessutom
            är väl alla här medvetna om att var åttonde svensk på ett eller
            annat sätt är kopplad till eller beroende av byggmarknaden. Därför
            är detta i nuvarande situation en arbetsmarknadsåtgärd av stort
            värde.
          </note>
          <note>
            Ordföranden i utskottet har också gått ut i tidningarna med ett
            förslag om en sänkning av momsen. Egentligen borde vi få en majoritet
            i utskottet för att vidta en sådan åtgärd så att det verkligen
            blir fart på det nödvändiga byggandet --
          </note>
          <note>
            både ur produktions- och arbetsmarknadssynpunkt.
          </note>
          <note type="speaker">
            Anf. 17 BENGT-OLA RYTTAR (s) replik:
          </note>
          <note>
            Herr talman! Jag skall inte lägga mig i de uppgörelser som kan
            komma att ske i bostadsutskottet. Jag konstaterar att Ny demokrati
            har varit med om att köra bostadspolitiken i diket.
          </note>
          <note>
            Det ansvaret skall Ny demokrati ta.
          </note>
          <note type="speaker">
            Anf. 18 BO G JENEVALL (nyd) replik:
          </note>
          <note>
            Herr talman! Om vi skall diskutera dikeskörning, så var det Socialdemokraterna
            som körde i diket först. Det var ni som gjorde upp om dessa 3
          </note>
          <note>
            miljarder extra i besparingar med regeringen.
          </note>
          <note>
            Sedan ville ni inte stå bakom uppgörelsen.
          </note>
          <note type="speaker">
            Anf. 19 IVAR FRANZÉN (c):
          </note>
          <note>
            Herr talman! Jag skall fatta mig kort. Jag skall helt avstå från
            alla kommentarer och bara försöka ge litet faktaupplysning om
            en utveckling som har varit helt ouppmärksammad i debatten hittills.
            Som vi alla känner till har det varit en helig princip i riksdagen
            att det skall vara en neutralitet vad gäller bidrag och skatter
            mellan de olika upplåtelseformerna ägande, hyresrätt och bostadsrätt.
            Vi är nu på väg mot en skriande ojämlikhet.
          </note>
          <note>
            Jag skall ge tre exempel. Ett känner ni väl till. Det gäller
            uppräkningen av den garanterade räntan.
          </note>
          <note>
            Den är numera 0,375 mot 0,25, som är den siffra som ger jämlikhet
            gentemot den som äger sin lägenhet.
          </note>
          <note>
            Frågan om räntemarginalerna har varit uppe till diskussion i
            dag. Hyresgästen eller den som bor i en bostadsrätt betalar sin
            räntemarginal till sista lilla procenten. Däremot bidrar staten
            tack vare skattereduktionen med 30 % av räntemarginalen för den
            som äger sin lägenhet.
          </note>
          <note>
            Beroende på de sjunkande räntorna, vilket är positivt, kommer
            de bostadsrätter och hyresrättslägenheter som är byggda i början
            av 80-
          </note>
          <note>
            talet att successivt gå ur räntebidragssystemet genom att subventionsräntan
            kommer att vara lägre än den garanterade räntan. Vad inträffar
            då med dessa ganska unga hus?
          </note>
          <note>
            Låt oss utgå från en ränta på 9 %. Det innebär att hyresgästen
            eller bostadsrättsinnehavaren betalar
          </note>
          <note>
            9 % fullt ut i sin hyra eller i avgift till bostadsrättsföreningen.
            För den som äger sin lägenhet blir räntan 6,3 % -- detta tack
            vare skattereduktionen på 30 %.
          </note>
          <note>
            Låt oss se på de olikheter jag har nämnt. För en vanlig hyresrätt
            eller bostadsrätt från början av 80-
          </note>
          <note>
            talet kan vi konstatera att skillnaden i räntekostnad kan uppgå
            till 2 000 kr per månad. Detta är en utveckling som egentligen
            ingen har uppmärksammat. Det träder in successivt, och det är
            alldeles nödvändigt att denna utveckling uppmärksammas och åtgärdas.
            Annars avskaffar vi något som är otroligt viktigt, nämligen valfriheten
            i boendet. Valfriheten skall innebära ett fritt val, den skall
            inte vara någonting som styrs av skatter och bidrag. Detta har
            vi i denna kammare varit helt överens om alltid tidigare. Nu när
            jag fäst kammarens uppmärksamhet på detta, hoppas jag att det
            sätts i gång ett arbete för att verkligen försöka åtgärda detta.
            Det kommer att bli en total katastrof på bostadsmarknaden, om
            denna utveckling får fortsätta.
          </note>
          <note>
            Jag skall ge ett exempel på hur man kan göra. Låt hyresgästerna
            få rätt till avdrag för räntedelen på hyran, precis som den får
            som äger sin lägenhet. Då får vi den jämställdhet som är nödvändig
            för valfrihet i boendet. Det är valfriheten som är det viktiga.
            Det måste vi alla gemensamt värna om.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 4 §.)
          </note>
          <note>
            3 § Samhällsvetenskaplig bostads- och byggforskning
          </note>
          <note>
            Föredrogs
          </note>
          <note>
            bostadsutskottets betänkande
          </note>
          <note>
            1993/94:BoU7 Samhällsvetenskaplig bostads- och byggforskning
            (prop. 1993/94:82).
          </note>
          <note type="speaker">
            Anf. 20 MARIANNE CARLSTRÖM (s):
          </note>
          <note>
            Herr talman! Den samhällsvetenskapliga bostadsoch byggforskningen,
            det ärende som vi nu skall behandla, är ett exempel på ett ärende
            som den borgerliga regeringen har skött mycket dåligt. I
          </note>
          <note>
            sista stund hindrades majoriteten från att redan i våras fatta
            beslut om nedläggning av den samhällsvetenskapliga forskning som
            bedrivs på
          </note>
          <note>
            SIB i Gävle, Statens institut för byggforskning.
          </note>
          <note>
            Ytterligare en utvärdering av SIB:s samhällsvetenskapliga forskning
            gjordes, trots att det bara var ett halvår sedan den förra utredningen
            gjorts. Nu skall vi fatta beslut om nedläggning i
          </note>
          <note>
            Gävle och flyttning av SIB till Uppsala universitet.
          </note>
          <note>
            En god bostad åt alla är ett viktigt bostadspolitiskt mål. Forskningen
            är en betydelsefull del för att vi skall nå målet. Vi måste hela
            tiden få djupare kunskaper om effekterna av olika bostadspolitiska
            åtgärder och veta hur byggandet och våra bostadsområden påverkar
            människor i vardagen.
          </note>
          <note>
            Därför är den samhällsvetenskapliga bostads- och byggforskningen
            ett samhällsintresse.
          </note>
          <note>
            Vad är det som skiljer majoriteten och minoriteten åt? Det är
            först och främst sättet att avveckla SIB.
          </note>
          <note>
            Personalen får inte möjlighet till projektanställningar, så man
            hinner inte avsluta sina studier för att bli kvalificerad att
            söka tjänster på den nya institutionen. Man minskar anslaget under
            uppbyggnadsperioden och tror att det går att få en stor del av
            externfinansiering omedelbart. Det anser vi vara en övertro på
            marknadsstyrning. Till skillnad från majoriteten anser vi socialdemokrater
            att den samhällsvetenskapliga bostadsforskningen är ett samhällsintresse.
          </note>
          <note>
            Vi socialdemokrater anser att lika viktiga som formell forskarutbildning
            och doktorsexamen är kunskaperna inom bygg- och bostadssektorn
            och erfarenheter av forskning inom det området. Med majoritetens
            förslag kommer den kompetensuppbyggnad som pågått under lång tid
            på SIB att gå förlorad. SIB:s arbete med byggforskning har rönt
            stor uppskattning på många håll i världen, och nu slås denna institution
            sönder.
          </note>
          <note>
            Vi måste ta hänsyn till att personalen på SIB
          </note>
          <note>
            faktiskt anställdes på helt andra grunder och meriter än vad
            som krävs i en universitetsmiljö. Att avveckla SIB enligt majoritetens
            förslag är inte förenligt med en bra personalpolitik.
          </note>
          <note>
            Avvecklingen av SIB bör skötas av en organisationskommitté, som
            bör inrättas snarast för att svara för den pågående forskningen
            och företräda institutionen inom bostads- och byggforskningen.
            Med en bättre planering från regeringens sida skulle det inte
            ha behövt innebära några som helst svårigheter.
          </note>
          <note>
            Det är viktigt att ge institutionen tid och resurser att bygga
            upp och föra över verksamhet och att inte ställa krav på en omedelbar
            ökning av den externa finansieringen. Därför vill vi ge ett större
            anslag under uppbyggnadstiden och ge institutionen möjlighet att
            få en bättre start än majoriteten och regeringen. Vi har också
            finansiering för 5 miljoner kronor i ökat anslag HSFR för stöd
            till bostads- och byggforskningen.
          </note>
          <note>
            Den socialdemokratiska modellen ger ekonomiska möjligheter att
            erbjuda projekt- eller vikariatsanställningar, så att kompetent
            personal från SIB inte ger upp och flyttar från Gävle innan verksamheten
            på temainstitutionen har kommit i gång.
          </note>
          <note>
            För att man skall få en samhällsvetenskaplig bostads- och byggforskning
            med tyngd måste de professurer i nationalekonomi och företagsekonomi
            som skall tillsättas tillfalla den samhällsvetenskapliga delen,
            eller som ett andra men sämre alternativ bör en dubbelanknytning
            övervägas.
          </note>
          <note>
            När det gäller jämställdheten i byggforskningen begärde utskottet
            i våras att jämställdhetsfrågornas behandling skulle tas upp i
            utvärderingen. Detta har inte gjorts på ett tillfredsställande
            sätt. Inom forskarvärlden är det inte särskilt jämställt. Mycket
            av forskningen sker på männens villkor, forskningsmiljön och arbetsvillkoren
            passar i allmänhet män bättre än kvinnor.
          </note>
          <note>
            Utskottet bör därför ställa sig bakom kravet att jämställdhetsaspekterna
            skall beaktas vid rekrytering av personal till institutionen och
            att en jämställdhetsanalys skall ingå vid alla planerade forskningsprojekt.
          </note>
          <note>
            Om den kvinnliga personalen skall få möjlighet att vara med vid
            uppbyggnaden av den nya institutionen, förutsätter det att det
            socialdemokratiska finansieringsförslaget vinner gehör.
          </note>
          <note>
            Herr talman! Till sist vill jag yrka bifall till de socialdemokratiska
            reservationerna och avslag på regeringens proposition.
          </note>
          <note type="speaker">
            Anf. 21 AGNE HANSSON (c):
          </note>
          <note>
            Herr talman! Egentligen finns det inga invändningar mot förslagets
            huvudinriktning i det här ärendet heller vare sig i motionerna
            eller i det
          </note>
          <note>
            Marianne Carlström anförde i sitt inlägg. Då ger man sig på regeringens
            handläggning av frågan. Det verkar nästan som att man inte vill
            vara överens med regeringen. I varje fall är det svårt att, med
            tanke på de små skillnaderna, få det till att man från socialdemokratiskt
            håll skulle vara mer progressiv eller forskarvänlig i de bostadspolitiska
            sammanhangen än regeringen.
          </note>
          <note>
            En allmän invändning är att anslagsnivån på bostads- och byggforskningen
            skulle vara otillräcklig. Så är det inte, Marianne Carlström.
          </note>
          <note>
            Förslagen skiljer sig, vid full utbyggnad, på så sätt att oppositionen
            vill anslå 3 miljoner mer än majoriteten inom ett anslag på 20--23
            miljoner. Det är inte särskilt mycket. I båda fallen skapas en
            basorganisation av ungefär samma storlek.
          </note>
          <note>
            Vi har gjort den bedömningen att det går att bygga upp en institution
            av den här storleken och med den styrka som är erforderlig även
            med den anslagsram som förutsätts i regeringens förslag. I båda
            fallen förutsätts dessutom en externfinansiering, som väl kan
            täcka in det som synbarligen skiljer förslagen åt -- 3 miljoner.
          </note>
          <note>
            Marianne Carlström säger också att invändningen kan resas emot
            de minskade anslagen under uppbyggnadsperioden. På den punkten
            är det första året som socialdemokraterna vill anvisa mer pengar
            i ett direkt anslag. Men den traditionella hanteringen av sådana
            här uppbyggnader är ju att använda tusenkronorsanslaget. Så har
            vi gjort också i det här fallet. Det är först när man ser resultatet
            som man kan bedöma om det egentligen finns någon skillnad oss
            emellan.
          </note>
          <note>
            Tusenkronorsanslaget är en mer praktisk och ändamålsenlig anslagsgivning,
            därför att då anpassas hela tiden resurserna till den nödvändiga
            infasningen i den nya verksamheten.
          </note>
          <note>
            Inte heller kan jag förstå fördelen med att avveckla institutionen
            på det sätt som föreslås i den socialdemokratiska motionen. Att
            skapa en avvecklingsmyndighet är bara att bygga upp en byråkrati.
            Det finns inte anledning för riksdagen att detaljreglera hur vissa
            professur- och doktorandtjänster bör inrättas. Det gör man inte
            i andra sammanhang, och då behöver man inte heller göra det här.
          </note>
          <note>
            Däremot bör grunderna för verksamheten klart anges när det gäller
            såväl Uppsala universitet som
          </note>
          <note>
            Tekniska högskolan, vilket också görs. Kravet på hög vetenskaplig
            kvalitet skall kunna förenas med önskemålet om sektorsrelevans
            i ämnesvalen.
          </note>
          <note>
            Herr talman! Till sist vill jag säga något om jämställdhetsarbetet,
            vilket tas upp i två motioner.
          </note>
          <note>
            Vi kan inte finna att det finns särskild anledning att befara
            att denna aspekt inte tillgodoses vid uppbyggnaden av den nya
            institutionen. Utskottet understryker mycket kraftigt jämställdhetsfrågornas
            stora betydelse i detta sammanhang och hur viktigt det är med
            kvinnliga forskare och med forskning i relevanta jämställdhetsfrågor.
            Utskottet har inte anledning att befara några speciella svårigheter
            därvidlag.
          </note>
          <note>
            Något tillkännagivande har därför inte ansetts behövas. Det får
            förutsättas att regeringen följer frågan mycket noga.
          </note>
          <note>
            Herr talman! Med det anförda yrkar jag bifall till hemställan
            i betänkandet och avslag på reservationerna.
          </note>
          <note type="speaker">
            Anf. 22 MARIANNE CARLSTRÖM (s)
          </note>
          <note>
            replik:
          </note>
          <note>
            Herr talman! Jag talade inte om det slutgiltiga förslaget, Agne
            Hansson, utan jag talade om hur man avvecklar denna institution
            och vilken syn man har på forskningen. Där skiljer vi oss mycket
            åt.
          </note>
          <note>
            Det här är ingen traditionell akademisk verksamhet. Detta är
            en unik forskningsinstitution som bedriver en praktisk forskning,
            vilken nu regeringen slår sönder genom sättet att avveckla och
            sättet att bygga upp den nya institutionen på.
          </note>
          <note>
            Med vårt förslag har man möjlighet att ta vara på den personal
            och den kompetens som finns på denna institution. Det finns alltid
            anledning att ta upp jämställdhetsfrågorna, speciellt kanske när
            man diskuterar den här typen av verksamhet.
          </note>
          <note>
            Varenda rapport om jämställdhet, akademiska världen och forskning
            visar att kvinnorna alltid kommer till korta. Bara genom sättet
            att avveckla denna institution tar man inte till vara den kvinnliga
            kompetens som finns. På SIB är det i dag gott om kvinnliga anställda,
            men de har inte den akademiska kompetens som de skulle behöva
            för att bli anställda vid Uppsala universitet. Finge de litet
            tid på sig, skulle de hinna att skaffa kompetens och söka anställning
            där, och det skulle de kunna få genom vårt finansieringssätt där
            man har möjlighet till projektanställning.
          </note>
          <note>
            Vår syn på denna verksamhet skiljer sig mycket,
          </note>
          <note>
            Agne Hansson. Trots att vi kommer att hamna på samma resultat
            -- vi har ett litet bättre förslag i sluttampen -- är det i alla
            fall en stor skillnad, just när det gäller synen på samhällsvetenskap
            och på externfinansiering. Vi tror inte att man kan bygga upp
            verksamheten så snabbt.
          </note>
          <note>
            Det är viktigt att man lämnar synpunkter och ibland detaljreglerar.
            Det är viktigt för kvaliteten på denna forskning att de två professurerna
            inrättas vid den här verksamheten och inte hamnar på
          </note>
          <note>
            KTH.
          </note>
          <note type="speaker">
            Anf. 23 AGNE HANSSON (c) replik:
          </note>
          <note>
            Herr talman! Jag kan förstå att Marianne Carlström inte talar
            om resultatet, när institutionen väl står färdig. Det skiljer
            oss ingenting åt i det läget. Vi vill detsamma med SIB och den
            samhällsvetenskapliga forskningsdelen. Okej, jag är generös, särskilt
            inför den stundande helgen. Om socialdemokraterna känner större
            tillfredsställelse att ha den uppfattningen att vi så radikalt
            skiljer oss åt, vilket man hänger upp på sättet att avveckla och
            att komma fram till slutresultatet, må det vara hänt.
          </note>
          <note>
            Men jag ser det som väsentligast att vi får en samhällsvetenskaplig
            forskning också i framtiden, som fungerar tillsammans med näringslivet.
            På den punkten kan jag inte se att det skiljer särskilt mycket.
            Jag tycker inte att det är särskilt mycket med 3 miljoner när
            det är fråga om totalt 23
          </note>
          <note>
            miljoner. Det kan man klara genom externfinansieringen.
          </note>
          <note type="speaker">
            Anf. 24 MARIANNE CARLSTRÖM (s)
          </note>
          <note>
            replik:
          </note>
          <note>
            Herr talman! Jag undrar om Agne Hansson och jag kan förstå varandra.
            Jag tror inte det. Det är klart att resultatet är viktigt, men
            jag menar att avvecklingssättet och uppbyggnaden är avgörande
            för resultatet. Det handlar ju om den personal som nu finns på
            SIB. Den vill vi slå vakt om. Med det sätt som Agne Hansson förordar
            kommer detta att bli en rent akademisk organisation. Vi tror inte
            att det kommer att ge samma resultat som vår modell skulle ge.
          </note>
          <note>
            Det här med externfinansieringen och näringslivet skiljer oss
            också åt. Vi tror alltså att man måste vara styrande när det gäller
            dessa frågor.
          </note>
          <note type="speaker">
            Anf. 25 BO G JENEVALL (nyd):
          </note>
          <note>
            Herr talman! Historiken när det gäller det här ärendet har kanske
            ett visst intresse. Jag kom in som ny i utskottet i våras mitt
            emellan preliminärt ställningstagande och justering av beslut
            just i detta ärende. Jag ville sätta mig in i frågan, och det
            gjorde jag på olika sätt, bl.a. genom att åka upp till
          </note>
          <note>
            Gävle. Jag fann ärendet ganska underligt, eftersom det pågick
            en utredning om den del --
          </note>
          <note>
            samhällsforskningsdelen -- som vi i dag skall fatta beslut om.
            Resultatet av utredningen skulle läggas fram under hösten. Samtidigt
            föreslogs det i propositionen att all personal skulle sägas upp
            från den 1 juli.
          </note>
          <note>
            Jag tyckte att detta var underligt, och frågan togs upp till
            en ordentlig diskussion i utskottet. Vi enades om ett halvårs
            förlängning. I och med detta anser jag att man har uppnått det
            som var avsikten.
          </note>
          <note>
            Såvitt jag kan påminna mig var det inte någon i utskottet --
            inte heller någon av socialdemokraterna -- som hade något egentligt
            emot grunderna i uppläggningen av det hela, nämligen att Tekniska
            högskolan skulle ta hand om den tekniska delen och att man skulle
            sammanföra samhällsforskningsdelen med Uppsala universitet.
          </note>
          <note>
            Men det hakade alltså upp sig på tiden, men det rättade vi till.
          </note>
          <note>
            Regeringen har nu kommit med sitt förslag. Jag anser att det
            ligger i linje med de diskussioner som vi har fört. I och med
            detta förslag ges nu möjligheter att genomföra förändringen under
            organiserade former.
          </note>
          <note>
            Jag tycker att Marianne Carlström, när hon tar upp dessa frågor,
            helt och hållet fokuserar på personalpolitik. Visst är personalen
            mycket viktig.
          </note>
          <note>
            Det var ett av de skäl som jag hade för att uppsägningarna skulle
            framflyttas ett halvår. Men man kan inte komma ifrån att det kommer
            att bli en del personal som blir övertalig efter sammanslagningen.
          </note>
          <note>
            Det står också mycket klart och tydligt i betänkandet att den
            personal som inte kan påräkna anställning skall ges individuellt
            stöd. I det sammanhanget finns tusenkronorsanslaget att ta till
            vara i den delen.
          </note>
          <note>
            Vi måste i första hand titta på den framtida funktionen. Såvitt
            jag har förstått har det funnits en del berättigade synpunkter
            på hur verksamheten tidigare har bedrivits. Meningen med betänkandet
            är väl att råda bot på detta. Då kommer man inte ifrån att en
            sådan här förändring måste göras.
          </note>
          <note>
            Tyvärr blir i sådana sammanhang människor övertaliga. Men jag
            tycker att ambitionen i betänkandet är vällovlig när det gäller
            att överbrygga bekymren så långt det nu går.
          </note>
          <note>
            Marianne Carlström sade också att det är en unik praktisk verksamhet.
            Det kan jag hålla med om.
          </note>
          <note>
            Men jag ser däremot inte svårigheten i att kunna koppla den till
            ett arbete tillsammans med universiteten. Det är väl bara bra
            att koppla mer näringslivspraktik till forskningsinstitutionerna.
          </note>
          <note>
            Det tror jag att båda parter mår bra av.
          </note>
          <note>
            Vi förutsätter att regeringen skyndsamt vidtar åtgärder för en
            snabb uppbyggnad av den nya institutionen och att den nya organisationskommittén
            har ambitionen att arbeta snabbt. Annars kan det bli vissa problem.
            Men detta har vi från utskottets sida möjligheter att bevaka.
          </note>
          <note>
            Det är också viktigt med en ökad andel av den externa finansieringen.
            Självfallet uppträder inte en sådan i januari månad. Men just
            ambitionen att de till större del själva skall medverka till att
            finansiera verksamheten är något som jag tycker att vi alla absolut
            måste stå bakom.
          </note>
          <note>
            Beträffande personalen har jag faktiskt fått ett brev från SIB,
            där de talar om att de i stort sett är mycket nöjda med det här
            resultatet. Det tycker jag är trevligt, eftersom vi har diskuterat
            detta ganska djupt.
          </note>
          <note>
            Jag vill inte ytterligare förlänga den här debatten, eftersom
            vi åtminstone inom majoriteten är eniga.
          </note>
          <note>
            Jag har upplevt att vi i utskottet totalt sett är ganska eniga
            och att det mer är detaljer som det handlar om.
          </note>
          <note>
            Men jag vill påtala en sak som ligger litet grand i kanten av
            denna debatt. Det är ytterst anmärkningsvärt med den ordning som
            är i riksdagen, där ett ärende förflyttas från tisdag till onsdag,
            från onsdag till torsdag och från torsdag till fredag. Jag tycker
            faktiskt att de ärenden som inte är färdigdebatterade den ena
            dagen skall tas upp som första ärende påföljande dag. I annat
            fall kan man väl hellre i slutet på en säsong köra debatterna
            tills de är färdiga. Om klockan blir ett, två eller tre på natten,
            så vad betyder det?
          </note>
          <note>
            Med detta, herr talman, yrkar jag bifall till förslagen i propositionen
            och avslag på reservationen.
          </note>
          <note type="speaker">
            Anf. 26 MARIANNE CARLSTRÖM (s)
          </note>
          <note>
            replik:
          </note>
          <note>
            Herr talman! Vi är ju eniga om att man skall dela den här institutionen
            i två delar.
          </note>
          <note>
            Bo G Jenevall säger att det handlar om detaljer.
          </note>
          <note>
            Men för mig är inte sättet att behandla personal vid en omorganisation
            fråga om detaljer. Det är naturligtvis så, att personalen vid
            alla omorganisationer ges individuellt stöd. Men med vår modell
            hade personalen tagits omhand på ett bättre sätt. Man hade också
            bättre tagit till vara den kompetens som finns på SIB. De gör
            ett gott arbete. Men vart tar alla dessa människor vägen nu? Jag
            har väldigt svårt att förstå hur både Agne
          </note>
          <note>
            Hansson och Bo G Jenevall kan ta så lätt på omorganisationen
            och på hur man behandlar personal.
          </note>
          <note type="speaker">
            Anf. 27 BO G JENEVALL (nyd) replik:
          </note>
          <note>
            Herr talman! Om jag hade tagit lätt på den problematiken, hade
            jag låtit ärendet få ha sin gång mellan preliminärt ställningstagande
            och justering.
          </note>
          <note>
            Nu åstadkom vi faktiskt ett halvårs förlängning, vilket jag tror
            har haft stor betydelse för personalen.
          </note>
          <note>
            Vi tycker nog alla att det är tråkigt när personal måste avskedas
            eller förflyttas. Men nu hade verksamheten vuxit ut, så att den
            hade blivit för stor och yvig. Därför var organisationsförändringen
            nödvändig. Då gällde det att åstadkomma avvecklingen på bästa
            sätt, vilket jag tycker att man har gjort.
          </note>
          <note type="speaker">
            Anf. 28 MARIANNE CARLSTRÖM (s)
          </note>
          <note>
            replik:
          </note>
          <note>
            Herr talman! Vad hjälper det att personalen fick ytterligare
            ett halvår? Många av dem har ju ingen möjlighet att komma in i
            den här nya verksamheten. Men med vår modell hade de haft det.
          </note>
          <note type="speaker">
            Anf. 29 BO G JENEVALL (nyd) replik:
          </note>
          <note>
            Herr talman! Jag tror bara att plågan hade förlängts i så fall.
            Med det här tusenkronorsanslaget, och med den välvilja som finns
            att på bästa sätt lösa problemen, tror jag att det är rätt tidpunkt
            att göra omorganisationen.
          </note>
          <note type="speaker">
            Anf. 30 ELISABETH PERSSON (v):
          </note>
          <note>
            Herr talman! Inom Statens institut för bostadsforskning är cirka
            ett tjugotal kvinnliga forskare verksamma. I många projekt har
            de anlagt ett kvinnoperspektiv och utgått från kvinnliga erfarenheter.
            Bostads- och boendeforskningen har genom dem och deras arbete
            och forskning blivit mer mångfacetterad och fullständig. Det är
            viktigt att slå fast detta. När man talar om SIB:s avveckling
            handlar det inte bara om personalfrågor utan faktiskt också om
            verksamhetens innehåll. Jag tycker att det tidigare i debatten
            ett tag tenderade att nästan bara handla om personer. Men det
            viktiga är naturligtvis innehållet i det forskningsarbete som
            de kvinnliga forskarna presterar och har presterat.
          </note>
          <note>
            En mindre grupp av forskare i Gävle har bedrivit genusforskning
            inom byggforskningen, dvs. att de har problematiserat bebyggelsens,
            statsutvecklingens och den kommunala planeringens betydelse i
            konstruktionen av socialt kön.
          </note>
          <note>
            För närvarande pågår, trots människors oro såväl i
          </note>
          <note>
            Gävle som vid Lundafilialen, flera projekt och avhandlingsarbeten
            som inte är slutförda. Jag kan ge några exempel: Småbarnsföräldrars
            omsorg om sina barn ur ett kulturteoretiskt perspektiv,
          </note>
          <note>
            Södersanering i Gävle, Kvinnoliv mellan härd och värld, Hemmet
            och platsen som arena för vardagslivet samt Välfärdsstaten i spänningsfältet
            mellan frihet, rättvisa och kärlek.
          </note>
          <note>
            Herr talman! Jag menar att det är otroligt viktigt att ge garantier
            för att dessa projekt skall kunna slutföras och att den forskningsinriktning
            som man har slagit in på både skall kunna bibehållas och utvecklas.
          </note>
          <note>
            Som här har framkommit riskerar både denna forskningsinriktning
            samt också många av de kvinnliga forskarna genom den föreslagna
            konstruktionen att ställas utanför de båda institutioner som föreslås
            inrättas i Gävle. KTH-
          </note>
          <note>
            institutionen ger inget utrymme för denna forskningsinriktning.
          </note>
          <note>
            Visserligen föreslås i propositionen att alla beslut om discipliner
            vid den nya samhällsvetenskapliga institutionen skall överlåtas
            till Uppsala universitet.
          </note>
          <note>
            Där finns emellertid inte dessa traditioner.
          </note>
          <note>
            Självfallet är man där inte lika intresserad av att bygga upp
            en ny verksamhet och ta tillvara det som redan finns i Gävle.
            Om Uppsala universitet följer
          </note>
          <note>
            Humanistisk-samhällsvetenskapliga forskningsrådets utredningsförslag
            -- vi kan förmoda att det här förslaget är förankrat -- finns
            det verkligen anledning att befara att kvinnoforskningen inom
            den för kvinnor så viktiga bostassektorn helt enkelt kommer att
            avvecklas.
          </note>
          <note>
            Regeringen framhåller i propositionen att bostadssociala frågor
            inklusive jämställdhetsperspektivet hör till de relevanta problemområdena.
            För att försäkra sig om att den befintliga forskningen inom området
            inte avvecklas utan i stället ges möjlighet att utvecklas, anser
            vi att
          </note>
          <note>
            Uppsala universitet helt enkelt måste åläggas att inrätta tjänster
            i genus/kvinnoforskning inom Tema
          </note>
          <note>
            Bo.
          </note>
          <note>
            Herr talman! Vid SIB:s lokalavdelning i Lund har också sedan
            många år en framgångsrik forskning bedrivits kring bostäder och
            urbanisering i utvecklingsländer. Också här har man haft ett könsteoretiskt
            perspektiv. Forskningen har delvis finansierats av SAREC. Forskarna
            i Lund leder ett paraplyprogram, Gender Research on
          </note>
          <note>
            Urbanization Planning, Housing and Everyday
          </note>
          <note>
            Life. Projektet innebär handledning av ett dussintal unga forskare
            i södra Afrika. Den snabba urbaniseringen och kåkstadstillväxten
            innebär där stora omställningar i vardagslivet och i förhållandet
            mellan män, kvinnor och barn.
          </note>
          <note>
            HSFR har i år på regeringens uppdrag gjort en utvärdering av
            SIB:s samhällsvetenskapliga forskning. Om bostadsforskningen i
            u-länderna vid
          </note>
          <note>
            Lundaavdelningen sägs: ''-- -- -- det kan knappast råda något
            tvivel om att det innebär en värdefull kunskapsuppbyggnad att
            forskning av denna karaktär bedrivs i Sverige. I ett allmänt samhällsvetenskapligt
            perspektiv framstår projektet som intressant forskning, både empiriskt
            och teoretiskt.''
          </note>
          <note>
            Studiernas fokus på fattiga kvinnors bostads- och överlevnadsstrategier
            gör dem särskilt relevanta inför den stora FN-konferensen om Habitat
            1996.
          </note>
          <note>
            Åtminstone medlemmarna av Alf Svenssons parti borde väl, herr
            talman, ha varit intresserade av det här och ha gått emot nedläggningen
            av
          </note>
          <note>
            Lundafilialen, framför allt med tanke på vad vi hörde under partiledardebatten
            i dag. Men inte en mening sägs om detta från kds-håll.
          </note>
          <note>
            Utskottsmajoriteten upprepar i betänkandet att regeringen avser
            att ta initiativ till överläggningar med Lunds universitet om
            möjligheterna att inlemma denna verksamhet i universitetet. Men
            de ekonomiska förutsättningarna för ett sådant inlemmande vill
            man över huvud taget inte diskutera. De samhällsvetenskapliga
            och tekniska institutionerna i Gävle, vilka skall ersätta SIB
            och knytas till Uppsala respektive KTH, får 20
          </note>
          <note>
            respektive 15 miljoner kronor. Här förstår man att det krävs
            pengar för verksamheten.
          </note>
          <note>
            Vi i Vänsterpartiet anser att man på motsvarande sätt borde ha
            reserverat medel för Lunds universitet, så att denna viktiga forskning
            kan få fortleva. Hur mycket det krävs i reda pengar kan jag naturligtvis
            inte här och nu säga exakt, men en markering både i propositionen
            och, framför allt, från utskottet hade enligt min mening varit
            viktigt.
          </note>
          <note>
            Någon sådan finns inte.
          </note>
          <note>
            Nu har riksdagen en möjlighet att göra en viktig markering och
            tala om att det är viktigt att de här diskussionerna fullföljs
            med ekonomiska resurser i bakfickan. En sådan markering kan man
            göra genom att rösta ja till vänsterpartimotionen Bo8.
          </note>
          <note>
            Jag vill alltså yrka bifall till den motionen. Den tar upp de
            två viktiga aspekterna, att Uppsala universitet skall åläggas
            att inrätta tjänster så att genusforskningen kan fortsätta i Gävle
            och att diskussionerna i Lund åtföljs av resurser.
          </note>
          <note type="speaker">
            Anf. 31 BERTIL DANIELSSON (m):
          </note>
          <note>
            Herr talman! Frågan om byggforskningen har ju under många år
            varit föremål för diskussioner och förslag i den här kammaren.
            Bakgrunden till diskussionerna har självfallet varit att varje
            forskningsområde från tid till annan skall kunna utsättas för
            en genomlysning, ett ifrågasättande av om det är relevant och
            om själva organisationen för forskningen är den man egentligen
            avsåg. Jag kan väl inte underlåta att säga att vi från vårt parti
            under ett antal år har haft synpunkter på forskningen inom bostadssektorn,
            inte minst angående Statens institut för byggnadsforskning i Gävle.
          </note>
          <note>
            Nu har det skett en förändring såtillvida att den tekniska delen
            är knuten till KTH i Stockholm. Jag tror att det är angeläget
            och viktigt att den här sortens forskning kan inlemmas i den ordinarie
            universitetsforskningen, för att på det sättet få tillgång till
            den goda miljö som universitet och högskolor representerar.
          </note>
          <note>
            Vi tar nu ett andra steg i den här utvecklingen och förändringen
            av byggforskningen, genom att den samhällsvetenskapliga bostads-
            och byggnadsforskningen knyts till Uppsala universitet.
          </note>
          <note>
            Det är väl inte obekant att det har förekommit synpunkter på
            såväl innehåll som omfattning av den här forskningen.
          </note>
          <note>
            I och med att riksdagen nu tar ställning till det här, är jag
            övertygad om att man har fått en forskning som väl uppfyller de
            krav man kan ställa men som ändå kommer att vara inlemmad i annan
            forskning, jämställs med den och på det sättet får en större tyngd
            och relevans.
          </note>
          <note>
            När det gäller de frågor som delvis har tagits upp i anföranden
            och reservationer tycker jag nog att utskottets förslag är väl
            genomtänkt.
          </note>
          <note>
            Det råder sjävfallet ingen delad mening om att jämställdhetsarbetet
            handlar om viktiga frågor.
          </note>
          <note>
            Varken regeringen eller utskottsmajoriteten avvisar på något
            sätt de här synpunkterna som oviktiga, utan snarare tvärtom. Det
            är angeläget att vi verkligen för fram de här synpunkterna på
            ett rimligt sätt.
          </note>
          <note>
            Det har frågats om den här sortens forskning kan säkerställas
            i Lund. Jag tycker nog att kritikerna med tillförsikt kan studera
            utskottets utlåtande för att sedan konstatera att utskottet verkligen
            har tagit det här på allvar. På s. 10 längst ner skriver utskottet:
          </note>
          <note>
            ''I propositionen anges att regeringen har för avsikt att ta
            initiativ till överläggningar om möjligheterna att inlemma denna
            verksamhet i Lunds universitet.
          </note>
          <note>
            Den fråga som tas upp i motionerna är således uppmärksammad och
            utskottet förutsätter att regeringen i överläggningarna kan finna
            en godtagbar lösning. Motionsförslagen om en särskild medelstilldelning
            till Lunds universitet avstyrks mot denna bakgrund.''
          </note>
          <note>
            Jag tror att det är viktigt att man för en dialog med berört
            universitet för att säkerställa en viktig fråga.
          </note>
          <note>
            Jag är också helt övertygad om att den här frågan kommer att
            få en för alla parter lyckad lösning.
          </note>
          <note>
            Med det anförda vill jag åter yrka bifall till utskottets hemställan.
          </note>
          <note type="speaker">
            Anf. 32 ELISABETH PERSSON (v) replik:
          </note>
          <note>
            Herr talman! Med tanke på den situation som universiteten nu
            befinner sig i, tror jag att Lunds universitet i de förhandlingar
            man skall ha med regeringen kommer att säga: Ja, visst. Vi ser
            gärna till att det här kan få fortleva, men då måste vi få resurser.
            Om de inte får resurser får de naturligtvis lov att ta pengar
            på något annat håll för att lägga på den här verksamheten. Jag
            tror inte att något universitet, med den utsatta ekonomiska situation
            och den press de nu är utsatta för, har möjlighet att göra något
            sådant och att det kan försvara en sådan åtgärd visavi sina nuvarande
            institutioner.
          </note>
          <note>
            Jag håller med om att det ser välvilligt ut att regeringen framgent
            avser att ta kontakt med
          </note>
          <note>
            Lunds universitet, men det hjälper knappast de forskare som finns
            där just nu och håller på med det här viktiga arbetet ett dugg.
            För dem är situationen allvarlig, men det handlar naturligtvis
            inte bara om dem utan också om de projekt som är igångsatta och
            det arbete som är påbörjat.
          </note>
          <note>
            Jag anser därför att det är oerhört viktigt att riksdagen gör
            den här markeringen för att lägga litet tyngd bakom de vackra
            orden, och jag förutsätter att det med detta kommer att följa
            medel, så att forskningen skall kunna finnas kvar i framtiden.
          </note>
          <note>
            Jag är inte så optimistisk som Bertil Danielsson att jag tror
            att det här löser sig av sig självt, även om det självfallet måste
            ske en dialog mellan regeringen och universitetet.
          </note>
          <note>
            För innehållet i forskningen, för ulandsforskningen och u-landsbiståndet,
            tror jag att vi gör bäst i att göra den här markeringen genom
            att rösta för Vänsterpartiets motion, yrkande 2.
          </note>
          <note type="speaker">
            Anf. 33 BERTIL DANIELSSON (m)
          </note>
          <note>
            replik:
          </note>
          <note>
            Herr talman! Jag noterar med tillfredsställelse att
          </note>
          <note>
            Elisabeth Persson tycker att utskottet gör en viktig markering
            i den här frågan. Så långt är vi tydligen helt överens. Men sedan
            skiljer sig våra uppfattningar i fråga om hur det här skall förverkligas
            i praktiken.
          </note>
          <note>
            När det gäller frågor av den här sorten, liksom när det gäller
            alla andra frågor som riksdagen har att ta ställning till och
            besluta om, är det viktigt dels att man har ett bra beslutsunderlag
            och att man vet vad man beslutar och vilka konsekvenserna blir,
            dels att man inte ''pressar på'' de inblandade en lösning som
            inte förhandlats fram eller som inte utan vidare kan accepteras.
            Jag tror alltså att det är viktigt att man inte går fram för snabbt.
            Man måste i stället verkligen ta den tid på sig som behövs för
            att den här frågan verkligen skall få den viktiga lösning som
            vi tydligen är överens.
          </note>
          <note>
            Det behövs mer av resurser, säger Elisabeth
          </note>
          <note>
            Persson. Ja, det är möjligt -- vi vet alltså inte det med absolut
            säkerhet. Men överläggningarna skall ju leda fram till huruvida
            vi kan konstatera om vi kan klara oss med redan nu anvisade anslag
            eller om det på något sätt behövs omdisponeringar eller nya resurser.
          </note>
          <note>
            Eftersom frågetecknen här finns kvar är det nog välbetänkt att
            så att säga göra en liten halvhalt för att ge de inblandade tid
            och möjlighet att få en ordentlig genomlysning av den här frågan.
          </note>
          <note>
            Mot den bakgrunden finns det enligt min uppfattning inte något
            reellt skäl att stödja det förslag som Elisabeth Persson har pläderat
            för.
          </note>
          <note type="speaker">
            Anf. 34 ELISABETH PERSSON (v) replik:
          </note>
          <note>
            Herr talman! Det är mycket intressant att notera att jag får
            medhåll. Här sägs ju att agerandet när det gäller SIB har gått
            för fort, att det hela var för hafsigt och att man inte har haft
            tid att tänka efter.
          </note>
          <note>
            Jag delar alltså helt och fullt den uppfattningen.
          </note>
          <note>
            Det är ju alldeles tokigt att först fatta beslut om en nedläggning
            av SIB utan att över huvud taget ha funderat över konsekvenserna
            för att därefter tillsätta en utredning och sedan inte bry sig
            särskilt mycket om vad som sägs i den utredningen.
          </note>
          <note>
            Visserligen har man förlängt pinan ett halvår. Men det hela är
            inte alls till fyllest.
          </note>
          <note>
            Jag hade också gärna sett att man hade gått motsatta vägen --
            dvs. att man först hade utrett verksamheten och sedan hade kommit
            med förslag till en omstrukturering och därefter med beslut om
            nedläggning av vissa delar sedan man fått det nya förslaget. Nu
            är det inte på det viset. Därför tycks vi alla trots allt vara
            ganska oroliga för vad som skall hända beträffande forskningen
            och forskningsinriktningen samt beträffande befintlig personal.
          </note>
          <note>
            Hitintills har jag inte fått något förslag på någon institution
            inom Lunds universitet som, utan att få medel och resurser, är
            villig att ta emot den här forskningen. Dess värre tror jag att
            det inte finns någon sådan institution.
          </note>
          <note>
            Jag upprepar ännu en gång att jag tror att detta förslag hade
            haft mycket större trovärdighet om man hade kunnnat säga: Självklart
            behöver vi låta de här medlen följa med. Antingen inrättas en
            egen institution eller också får det blir en inlemning i någon
            annan.
          </note>
          <note type="speaker">
            Anf. 35 BERTIL DANIELSSON (m)
          </note>
          <note>
            replik:
          </note>
          <note>
            Herr talman! När man lyssnar på Elisabeth Persson låter det som
            om frågan om Lunds universitet skulle vara den helt överskuggande
            frågan när det gäller byggforskning i Sverige. Så är det faktiskt
            inte.
          </note>
          <note>
            Redan nu är ju den teknisk-vetenskapliga forskningen knuten till
            Tekniska högskolan i
          </note>
          <note>
            Stockholm. Vi tror att det är väldigt lyckosamt, därför att då
            knyts även byggforskningen till universitetsmiljön. All erfarenhet
            visar att om man kan ha all forskning inom samma sfär uppstår
            gynnsamma effekter för all forskning -- i det här fallet gäller
            det alltså byggforskningen.
          </note>
          <note>
            Den samhällvetenskapliga forskningen kommer huvudsakligen att
            knytas till Uppsala universitet.
          </note>
          <note>
            Det är helt klart, och det är väl ingen som har något emot att
            så sker. Dessutom finns det en liten, men nog så viktig, detalj
            när det gäller just jämställdhetsforskningsarbetet och den roll
            som
          </note>
          <note>
            Lunds universitet i framtiden skall spela.
          </note>
          <note>
            Jag tror inte att jämställdhetsarbetet totalt sett eller när
            det gäller byggforskningen vare sig står eller faller om man tar
            den tid på sig som behövs för att få det här ordentligt utrett
            och klargjort före slutligt ställningstagande. Den kritik som
            har rests mot propositionen och betänkandet i detta hänseende
            är kanske något överdriven. Jag vill på intet sätt underskatta
            betydelsen av den här sortens frågor, men man får inte låta en
            del av ett stort paket vara styrande och vägledande i debatten.
            I stället får man faktiskt se till de olika delarnas vikt och
            betydelse.
          </note>
          <note>
            Jag vidhåller att jag tycker att kritiken mot betänkandet i ganska
            stor utsträckning är irrelevant och att den inte bör tillmätas
            något större värde i det här sammanhanget.
          </note>
          <note type="speaker">
            Anf. 36 AGNE HANSSON (c):
          </note>
          <note>
            Herr talman! Jag har vid åtskilliga tillfällen framhållit den
            centrala betydelse som bygg- och bostadssektorn har i vårt samhälle
            -- både mätt med ekonomiska mått och som en av de viktigaste förutsättningarna
            för en fungerande livsmiljö och för människornas välfärd.
          </note>
          <note>
            Det här gör givetvis också att behovet av en väl underbyggd kunskap
            inom denna sektor bör tillmätas mycket stor vikt. Det gäller inte
            minst den samhällsvetenskapliga delen i forskningen. Jag vill
            framhålla att jag därför ser det som naturligt att samhället engagerar
            sig inom den här sektorn -- om nu någon skulle tveka på den punkten.
            Men jag har inte uppfattat någon sådan tveksamhet vare sig i propositionen
            eller i det betänkande som vi nu behandlar.
          </note>
          <note>
            En avveckling av någon del som vi tidigare har diskuterat i det
            här fallet är således inte alls förenlig med de synpunkter och
            de utgångspunkter som jag här anfört när det gäller bostadssektorns
            betydelse och forskningens del och vikt i det sammanhanget.
          </note>
          <note>
            Däremot kan det självklart finnas anledning att se över just
            organisationsformerna för forskningen för att göra denna mera
            ändamålsinriktad och effektiv.
          </note>
          <note>
            Jag är nog inte, Elisabeth Persson, så säker på att
          </note>
          <note>
            SIB och den bostadssociala delen skulle ha blivit vad de blev
            om vi inte hade vidtagit åtgärder förra gången när denna fråga
            behandlades i utskottet och i riksdagen. Vi tog ju ett halvår
            på oss för att kunna utreda detta ytterligare, både när det gäller
            formerna för en avveckling och när det gäller innehållet.
          </note>
          <note>
            Då kommer vi till den del av forskningen som
          </note>
          <note>
            Elisabeth Persson tar upp. Jag tycker att det är bra att Elisabeth
            Persson engagerar sig i detta. Det är viktigt och det är bra.
          </note>
          <note>
            Jag delar också uppfattningen att det självfallet är innehållet
            i verksamheten som är det viktiga och inte formerna för hur man
            skall avveckla och bygga upp en ny institution. Det är självfallet
            slutprodukten och innehållet som är det viktiga.
          </note>
          <note>
            Jag tror att jag kan lugna Elisabeth Persson. Som jag ser det
            finns det inget som talar för att de projekt som Elisabeth Persson
            talar om behöver stoppas.
          </note>
          <note>
            Herr talman! Jag har samma yrkande som
          </note>
          <note>
            Elisabeth Persson.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 4 §.)
          </note>
          <note>
            4 § Utvidgad lagreglering på barnomsorgsområdet m.m.
          </note>
          <note>
            Föredrogs
          </note>
          <note>
            socialutskottets betänkande
          </note>
          <note>
            1993/94:SoU11 Utvidgad lagreglering på barnomsorgsområdet m.m.
            (prop. 1993/94:11).
          </note>
          <note type="speaker">
            Anf. 37 INGRID HEMMINGSSON (m):
          </note>
          <note>
            Herr talman! I socialutskottets betänkande behandlas regeringens
            proposition om utvidgad lagreglering på barnomsorgsområdet. Genom
            förslagen i propositionen tas ännu ett steg mot större valfrihet
            och mer självbestämmande för barnfamiljerna. En självklarhet kan
            det tyckas, för vem vet bäst vad som är bra för den egna familjen,
            familjerna själva eller politikerna?
          </note>
          <note>
            Svaret på den frågan är att det är föräldrarna som har det yttersta
            ansvaret för barnen, och därför är det viktigt att det är just
            de som har möjligheten att fatta egna beslut, och att just den
            möjligheten ökar.
          </note>
          <note>
            Framtiden kommer säkert att visa att ännu fler barnomsorgsformer
            kommer att uppstå allteftersom föräldrarna ges möjligheter att
            fatta egna beslut.
          </note>
          <note>
            Propositionen föreslår att kommunerna är skyldiga att tillhandahålla
            barnomsorg till alla som efterfrågar sådan. Den kan vara kommunalt
            driven eller privat. Kommunen blir också enligt lag skyldig att
            ge likvärdiga villkor för både kommunal och privat barnomsorg.
            Ett förslag om vårdnadsbidrag läggs under våren 1994. Det är det
            huvudsakliga innehållet i propositionen.
          </note>
          <note>
            Utskottet har inte i alla delar följt propositionens förslag.
            Det är att beklaga. Men jag hoppas att vi under den här debatten
            och vid efterföljande omröstning kommer att finna en majoritet
            som kan enas omkring regeringens familjepolitik.
          </note>
          <note>
            Inriktningen av denna återfinns i reservation 2, där vi understryker
            att propositionens olika förslag skall ses som en helhet och att
            både vårdnadsbidraget och rätten till barnomsorg behövs för att
            familjerna skall få en verklig valfrihet.
          </note>
          <note>
            Vi har i tämligen stor enighet i utskottet kommit överens om
            att följa regeringens förslag om att kommunernas skyldighet att
            tillhandahålla barnomsorg bör skärpas genom en ändring i socialtjänstlagen.
            Av lagtexten framgår det att kommunen är skyldig att tillhandahålla
            förskoleverksamhet och skolbarnsomsorg i den omfattning som behövs
            med hänsyn till föräldrarnas fövärvsarbete, studier eller barnets
            eget behov.
          </note>
          <note>
            För att barnomsorgen skall utvecklas mot den valfrihet för familjen
            som vi eftersträvar föreslås en ny lag, som innebär en skyldighet
            för kommunen att stödja enskilt drivna förskolor och fritidshem,
            så att de kan bedriva sin verksamhet på samma villkor som de kommunala.
            Kommunen har rätt att ställa krav på att särskilt omsorgskrävande
            barn skall tas emot och att avgiften för den enskilde inte oskäligt
            överstiger den som kommunen tar ut.
          </note>
          <note>
            Det här är en mycket viktig lag, som med all sannolikhet kommer
            att leda till ett större utbud av barnomsorgsplatser, och därmed
            blir det lättare för kommunerna att leva upp till skyldigheten
            att erbjuda alla barnomsorg. Det har ju visat sig tidigare, när
            vi har tagit ett steg i taget genom att befrämja enskilda alternativ,
            att det har tillkommit väldigt många sådana.
          </note>
          <note>
            Vid kommunens tillståndsprövning anser vi på den borgerliga sidan
            att det är nödvändigt att säkerställa en fri etablering av enskilda
            alternativ.
          </note>
          <note>
            Endast den sökandes lämplighet och lokalens ändamålsenlighet
            skall bedömas för att tillstånd skall ges. Vi anser inte att kommunens
            planering och det beräknade behovet av barnomsorgsplatser skall
            avgöra om tillstånd beviljas. Det är efterfrågan och familjernas
            val som skall styra.
          </note>
          <note>
            Sedan får kommunen anpassa sin verksamhet efter detta.
          </note>
          <note>
            Här har socialdemokraterna skrivit majoritetstexten i utskottet.
            Vi har utvecklat våra synpunkter i en reservation. Socialdemokraternas
            syn på denna fråga är en helt annan än vår. De vill reglera mer
            och ge kommunerna större makt. På det sättet minskas valfriheten
            för föräldrarna. I
          </note>
          <note>
            reservation 6 har vi utvecklat denna vår ståndpunkt, och jag
            yrkar bifall till denna reservation.
          </note>
          <note>
            Utskottet föreslår ett tillägg till 18 § som innebär att villkoren
            i 13 b §, om kvalitetskrav, skall vara uppfyllda för att bidrag
            skall utgå till enskild verksamhet. Enligt utskottet görs tillägget
            för att det klart skall framgå av lagen att samma kvalitetskrav
            gäller för kommunal och enskild barnomsorg.
          </note>
          <note>
            Med hänvisning till ställningstaganden i utskottet och i specialmotiveringen
            till socialtjänstlagen finner vi inte anledning att frångå propositionens
            förslag i 18 §. Vi kommer således att återgå till propositionens
            lagtext. Skulle den vinna riksdagens bifall gäller också propositionens
            motivtext.
          </note>
          <note>
            I den borgerliga reservationen nr 2, om riktlinjer för familjepolitiken,
            understryker vi vikten av att ge barnfamiljer ökade möjligheter
            att själva lösa barnomsorgsfrågan på det sätt de önskar.
          </note>
          <note>
            Vårdnadsbidraget, som enligt propositionen kommer att träda i
            kraft den 1 juli 1994 -- förslag kommer under våren -- är ett
            led i denna utveckling. Det är därför viktigt att det utformas
            så att det kan nyttjas flexibelt, så att varje familj kan anpassa
            det till sina förutsättningar. Som jag ser det är det nödvändigt
            att avdrag vid beskattning medges för styrkta barnomsorgskostnader,
            oavsett vem som tillhandahåller barnomsorgen. Vi har i reservation
            2 från den borgerliga sidan vidare utvecklat hur vi ser på vårnadsbidraget
            som ett medel att öka familjernas valfrihet.
          </note>
          <note>
            Herr talman! Jag yrkar härmed bifall till reservationerna 2 och
            6.
          </note>
          <note>
            Under mom. 7 yrkas följande:
          </note>
          <note>
            7. beträffande krav på barnomsorgen m.m.
          </note>
          <note>
            att riksdagen med avslag på motionerna
          </note>
          <note>
            1992/93:So614 yrkandena 6, 8, 10--12,
          </note>
          <note>
            1992/93:So615 yrkandena 3--4, 1992/93:So616 och
          </note>
          <note>
            1993/94:So14 yrkande 2 delvis och med avslag på
          </note>
          <note>
            Utskottets förslag i bilaga 2 antar regeringens förslag till
            18 § socialtjänstlagen.
          </note>
          <note>
            I övrigt yrkar jag bifall till utskottets hemställan.
          </note>
          <note type="speaker">
            Anf. 38 STEFAN KIHLBERG (nyd):
          </note>
          <note>
            Fru talman! Regeringens familjepolitik är förvisso gåtfull. Jag
            skall om en stund närmare utveckla varför jag tycker det. Vi i
            Ny demokrati har i och för sig i vår motion redogjort för vår
            uppfattning, men jag återkommer till den.
          </note>
          <note>
            Jag vill börja med en annan stor gåtfullhet som har utvecklats
            de senaste dagarna. Det gör att jag inte kan hålla mitt tidigare
            planerade anförande, eftersom förutsättningarna för det har ryckts
            undan. Som torde vara allmänt bekant har denna proposition föregåtts
            av en del diskussioner med regeringen. Den är inte okontroversiell,
            och det var den inte heller i utskottet. Den bordlades ett antal
            gånger.
          </note>
          <note>
            Som ett led i de numera ganska berömda förhandlingar som har
            ägt rum de senaste veckorna kom denna proposition in som en del.
            Under dessa förhandlingar har vi successivt -- även om vi i Ny
            demokrati tyckt att det gick stick i stäv med vad vi egentligen
            vill -- i kombination med välvilja, och därför att vi faktiskt
            vill ta ansvar Sverige, låtit oss gå in i en överenskommelse med
            regeringen som avser dessa frågor.
          </note>
          <note>
            Slutförhandlingarna kring den överenskommelsen delegerades från
            den auktoriserade förhandlingsdelegationen med känd besättning,
            om jag får säga så -- finansministern, min partiledare, osv.
          </note>
          <note>
            Jag har inget ont att säga om de förhandlingarna.
          </note>
          <note>
            De sköttes med heder, öppen blick och rakryggat, och de avslutades
            med handslag. Den överenskommelsen innebar, vilket framgår av
            betänkandet, att vi fick in en mycket stark skrivning för att
            värna de privata barnomsorgsalternativen.
          </note>
          <note>
            Vårt resonemang bakom detta var följande. Vi tycker genuint illa
            om en barnomsorgslag som tvingar kommuner, osv. Vi konstaterade
            att vi aldrig kommer att medverka till att den införs. Men vi
            kan inte förhindra att den införs, eftersom
          </note>
          <note>
            Socialdemokraterna och regeringspartierna samstämmigt är överens
            om att en barnomsorgslag är bra.
          </note>
          <note>
            Då konstaterade vi: Blir det så, gäller det att minska skadeverkningarna,
            dvs. se till att det verkligen blir valfrihet för privata alternativ.
            Det blir då det viktiga. Vi lade därför energin på säkerställa
            detta. Det ledde förhandlingarna fram till. Den skrivningen finns
            i den borgerliga reservationen. Jag skall läsa den, eftersom jag
            tycker att den är mycket viktig.
          </note>
          <note>
            Den mening som fördes in lyder ordagrant: ''Mot denna bakgrund
            vill utskottet framhålla det önskvärda i att den av regeringen
            förslagna skyldigheten för kommuner att lämna bidrag till barnomsorg
            utvidgas till att gälla all barnomsorg som bedrivs i enskild regi.
            Utskottet anser att det, för barnens och föräldrarnas bästa, är
            önskvärt att uppnå valfrihet vid valet av omsorgsform.''
          </note>
          <note>
            Det finns på papper. En annan del i överenskommelsen var att
            vi erbjöds och accepterade att ingå i en arbetsgrupp som skulle
            kunna följa beredningen av ärendet för att på det sättet ha en
            diskussion och ett meningsutbyte i konstruktiv anda.
          </note>
          <note>
            Detta förslag tyckte vi var bra, och vi accepterade.
          </note>
          <note>
            En stund senare tog vi fyra varandra i hand och konstaterade:
            Vi är överens. Det resulterade i att vi i Ny demokrati drog tillbaka
            en motivreservation, och litet andra aspekter. Det fanns en överenskommelse,
            och ingen i det rummet -- vi var fyra -- tvivlade då på detta,
            och det gör vi fortfarande inte. Därmed konstaterade vi att det
            var bra, och saken var utagerad.
          </note>
          <note>
            Därför är det med oförställd häpnad som vi ser att det i dag
            dyker upp ett helt annat scenario. I
          </note>
          <note>
            Dagens Nyheter läser vi -- och det bekräftades för några timmar
            sedan från denna talarstol -- att en minst sagt högt placerad
            regeringsföreträdare, vice statsministern, statsrådet och chefen
            för
          </note>
          <note>
            Socialdepartementet förnekar denna uppgörelse.
          </note>
          <note>
            Jag tycker att det är minst sagt anmärkningsvärt.
          </note>
          <note>
            När vänner till mig tidigare har frågat: Hur är det att jobba
            med politik? har jag sagt att jag aldrig har varit i närheten
            av ett smutsigare hantverk, och jag menar vad jag säger. Det är
            fråga om värderingar.
          </note>
          <note>
            Om man sedan kallar dem för kristen etik eller humanism tycker
            jag spelar mindre roll. Det handlar om så enkla saker som heder,
            uppriktighet, att inte luras, att inte ljuga och att inte försöka
            att skoja undan. För mig sitter sådant i ryggmärgen.
          </note>
          <note>
            Jag har suttit i åtskilliga förhandlingar i näringslivssammanhang.
            Jag kan konstatera att man kan lura en motpart en gång, men sedan
            har man inte inte fler möjligheter. Det handlar om etik och moral.
            Går man in i ett avtal håller man det.
          </note>
          <note>
            Vi i Ny demokrati är självfallet beredda att hålla vår del i
            överenskommelsen. Jag vill understryka att ingen av oss som var
            involverade i överenskommelsen är på något vis oense om vad vi
            kom överens om. Det märkliga är att en som inte var närvarande
            har en annan uppfattning. Det kan bero på missförstånd, och i
            så fall desto bättre. Om vi från denna talarstol får höra att
            det är något liknande, och att även regeringen är beredd att stå
            kvar vid sin del av överenskommelsen, är självfallet överenskommelsen
            där.
          </note>
          <note>
            Vi står kvar vid vår del så länge regeringen gör det.
          </note>
          <note>
            Men gör regeringen inte det, anser vi oss lösta från överenskommelsen.
            Vi tycker att det är ett svek som är så allvarligt att vi inte
            ser någon anledning att vända den andra kinden till och låta oss
            bli kränkta och svikna. I det läget går vi tillbaka till den grundläggande
            ståndpunkt vi har haft hela tiden, från första stund, som är utförligt
            redovisad i den motion som vi har väckt med anledning av propositionen.
          </note>
          <note>
            Där framgår det tydligt och välmotiverat att vi vill avslå helheten
            och om inte det lyckas dess enskilda delar. När frågan kommer
            till votering -- om vi inte får uttryckligt besked från denna
            talarstol att regeringen står kvar vid uppgörelsen -- kommer vi
            att aktivt rösta för att avslå helheten och delar, vilket kan
            komma att innebära att vi också aktivt stöder socialdemokratiska
            reservationer.
          </note>
          <note>
            Jag är väl medveten om att det t.ex. finns ett gemensamt avslagsyrkande.
            Det finns olika uppfattningar eller värderingar bakom varför vi
            vill avslå propositionen. Vi i Ny demokrati delar inte
          </note>
          <note>
            Socialdemokraternas motivering, men slutsatsen, dvs. avslaget,
            är vi överens om.
          </note>
          <note>
            Vår motivering kommer att framgå av vår motion och även av kammarens
            protokoll. Jag vill göra det helt klart så att det inte skall
            bli någon som helst tvekan om hur vi kommer att agera vid omröstningen
            om vi tvingas till det.
          </note>
          <note>
            Låt mig uttryckligen säga att jag beklagar detta. Jag vill ingenting
            hellre än att vi fullföljer den överenskommelse som har träffats
            och att de handslag som utväxlades i socialutskottets sessionssal
            mellan oss fyra som slutförde förhandlingarna fullföljs. Men det
            kräver att också socialministern ställer upp på överenskommelsen.
          </note>
          <note>
            Jag inledde med att säga att regeringens familjepolitik är gåtfull,
            och det menar jag. Den är svår att förstå. Vi hävdar att den är
            både ikonsekvent och ologisk. Det är något slags pyttipanna, eller
            cocktail om man så vill, där en av ingredienserna är social ingenjörskonst,
            en vilja att från samhällets sida styra och ställa i det innersta
            av samhället, nämligen kärnfamiljerna, ivrigt inspirerad av makarna
            Myrdal. De gjorde mycket framgångsrika ansträngningar på det här
            området.
          </note>
          <note>
            I denna pyttipanna finns det också väldigt starka och tyvärr
            dominerande inslag av socialistisk jämställdhet. Jag vill understryka
            att jag talar om socialistisk jämställdhet. Det är vad det handlar
            om. Vi är överens om jämställdhet om vi med det menar samma sak,
            men vi gör inte det.
          </note>
          <note>
            När regeringen använder begreppet jämställdhet är det enligt
            den definition som lades fast av den tidigare socialdemokratiska
            regeringen. Det finns ingen annan definition som rimligen kan
            vara den som gäller i offentliga sammanhang i denna kammare.
          </note>
          <note>
            Denna jämställdhetsdefinition talar om något slags oberoende.
            Det finns inga familjer eller interna familjeförhållanden. Endast
            de individer, män och kvinnor, som är ekonomiskt oberoende är
            jämställda. Det är något atomistiskt över det hela.
          </note>
          <note>
            Det finns inga molekyler bara atomer. Vi delar inte den synen.
            Jag återkommer till detta.
          </note>
          <note>
            Den här pyttipannan är kryddad med litet illusoriska omsorger
            om barnen och deras mammor och pappor. Ur vår synpunkt är det
            precis tvärtom.
          </note>
          <note>
            Vår mest fundamentala utgångspunkt kan förefalla självklar, men
            den är tyvärr inte det. Vi vill nämligen värna familjen -- mamma,
            pappa och barn -- som samhällets absolut viktigaste fundament.
            Det måste vara det som familjepolitiken syftar till, nämligen
            att stödja detta samhällets viktigaste fundament. Vi ser det som
            en garanti för att generera fria, trygga, självständiga och ansvarstagande
            medborgare.
          </note>
          <note>
            För att lyckas med familjepolitiken räcker det inte med att man
            skaffar barn eller har höga födelsetal --
          </note>
          <note>
            de högsta i Europa. Det intressanta är ju också vad uppfostran
            resulterar i. Hur blir dessa medborgare som människor? Det måste
            vara en väsentlig del i familjepolitiken att det blir trygga ansvarstagande
            medborgare och att man inte skapar trasiga människor, värstingar
            och liknande.
          </note>
          <note>
            Det innebär att det är självklart för oss att det är mamma och
            pappa som har hela ansvaret. Det är ingen annan som har ansvaret
            för barnen och familjen. Det är bara de. De är myndiga och fria
            tänkande människor. De kan själva fatta sina beslut. Därför vänder
            vi oss så kraftfullt mot varje form av förmyndarmentalitet eller
            politiska pekpinnar där politiker talar om för mammorna och papporna
            hur de skall hantera sina innersta familjerelationer och vem som
            skall göra det ena eller andra i hemmet -- mamma eller pappa.
            Vi tycker inte att det hör hemma i en utvecklad demokrati som
            Sverige. Vi tycker att det är ovärdigt. Vi anser också att det
            är självklart att familjepolitiken inte skall uppmuntra till oansvarighet
            eller till framväxten av s.k.
          </note>
          <note>
            enföräldersfamiljer.
          </note>
          <note>
            Jag har fått höra från socialministern att vår familjepolitik
            inte hjälper ensamstående mammor där pappan till barnen är alkoholiserad.
            Det var den allvarligaste kritiken vid det tillfället. Det är
            rätt i så mening att vi inte anser att det är familjepolitikens
            syfte. Det är socialpolitikens syfte. Det skall självfallet finnas
            ett socialt ansvarstagande och en solidaritet med människor som
            hamnar i knipa. Det är en socialpolitisk fråga.
          </note>
          <note>
            Familjepolitiken syftar inte till annat än att stödja familjerna.
          </note>
          <note>
            Vi tycker att det är alldeles självklart att det skall råda jämställdhet
            mellan män och kvinnor i ett civiliserat samhälle. Jag var inne
            på det för en stund sedan. Om någon till äventyrs tvivlar på mitt
            engagemang i den frågan vill jag bara kort konstatera att jag
            redan i slutet på 60-talet var djupt engagerad och drev aktivt
            jämställdhetsfrågor på mina dåvarande arbetsplatser.
          </note>
          <note>
            Men jämställdhet är inte lika med symmetri för oss.
          </note>
          <note>
            Jag delar inte den jämställdhetsdefinition som jag tidigare nämnde.
            Den är skriven av den tidigare socialdemokratiska regeringen.
            Kvinnor och män är tack och lov olika. Den olikheten tycker vi
            är en tillgång som man skall värna och utveckla. Den är oumbärlig.
            Regeringen har själv för inte så många veckor sedan gett ut en
            liten skrift som heter Visst är vi olika. Den handlar om just
            detta. Det handlar också om att ha ömsesidig respekt och konstatera
            att vi är olika. Men det skall självfallet finnas lika möjligheter
            för män och kvinnor. Det känns nästan löjligt att behöva påpeka
            en sådan sak. Det är så självklart.
          </note>
          <note>
            Men det är också självklart att människor är beroende av varandra.
            I en familj är mamma och pappa naturligtvis beroende av varandra
            och barnen. Men vad är jämställdhet inom ett äktenskap? Enligt
            den definition som gäller kan inte en hemarbetande kvinna vara
            jämställd. Hon är nämligen inte ekonomiskt oberoende. Då är hon
            inte jämställd enligt socialdemokratisk eller socialistisk jämställdhetsdefinition.
            I min värld är det en kränkning av alla dessa kvinnor.
          </note>
          <note>
            Jag kan inte förstå hur ett arbete som förskollärare på ett kommunalt
            daghem kan anses vara mera värt eller mera jämställt än om jag
            gör exakt samma arbete hemma i min egen familj och tar hand om
            mina egna och/eller andras barn. Det torde tvärtom vara mer krävande
            att vara hemarbetande. Då har jag ingen stimulans från arbetskamrater
            och liknande. Kom inte och påstå att det ena skulle vara mera
            jämställt än det andra!
          </note>
          <note>
            Vi har också uttryckligen gjort klart att vi anser att dagens
            system med föräldraförsäkringen och stödet till den offentliga
            barnomsorgen är djupt orättvist.
          </note>
          <note>
            Tidigare sade socialministern att vi tar 20 miljarder från barnfamiljerna.
            Han syftade på att vi har lagt fram ett heltäckande förslag. Om
            man gör om familjepolitiken är vårt förslag heltäckande, men man
            sparar på ett annat sätt. Detta är enligt
          </note>
          <note>
            Finansdepartementets beräkningar. Det visade sig nämligen att
            deras beräkningar stämde med våra handräknade. Vi spar 20 miljarder.
            Vi tar dem inte från någon. Vi har ännu inte hittat någon barnfamilj
            som på allvar har kommit med invändningar och sagt att detta inte
            är bra för familjen.
          </note>
          <note>
            Vi vet att våra förslag inte är bra för höginkomsttagarna där
            båda kanske har årsinkomster på 300 000--400 000 och där man har
            sina barn i den offentliga barnomsorgen. Vi anser inte att det
            är samhällets primära ansvar att värna dem.
          </note>
          <note>
            Dagens system är utan tvekan det mest generösa som finns i världen.
            Föräldraförsäkringen är den enda socialförsäkringen som betalar
            90 % av lönen.
          </note>
          <note>
            Alla andra socialförsäkringar ligger på 80 %.
          </note>
          <note>
            Arbetslösa, sjuka osv. får 80 %, men kärnfriska föräldrar kompenseras
            högre. Jag tycker att det är oförsvarbart, speciellt i dagens
            ekonomiska kris, att ha kvar ett sådant system.
          </note>
          <note>
            Regeringen föreslog mycket riktigt i kompletteringspropositionen
            i våras att föräldraförsäkringen skulle sänkas till 80 %. Låt
            mig understryka att det var regeringen som föreslog det. Vi hade
            i och för sig föreslagit det tidigare, men förslaget blir ju inte
            sämre för att regeringen lägger fram det. Därför blev vi så häpna
            när vi i propositionen om barnomsorgslagen hittar en krystad motivering
            om att man skall behålla den på
          </note>
          <note>
            90 % av något förment jämställdhetsskäl. Vi har svårt att ta
            den typen av argument på allvar.
          </note>
          <note>
            Vi menar också att dagens system visar på en omvänd Robin Hood-mentalitet.
            Det gynnar på ett i vårt tycke otillbörligt sätt höginkomsttagare
            och dem som använder den offentliga barnomsorgen.
          </note>
          <note>
            Den offentliga barnomsorgen slukar enorma resurser i miljarder.
          </note>
          <note>
            Sverige har världens i särklass dyraste offentliga barnomsorg.
            Den är generellt sett bra, men ännu har ingen hävdat att den danska
            är sämre. Den är upplagd på ungefär samma sätt med samma pedagogik
            och kostar hälften. Det finns småbarnskolor -- Liten lär i Uppsala
            är ett exempel,
          </note>
          <note>
            Arken i Lund ett annat -- med en annan pedagogisk form som kostar
            väsentligt mycket mindre. Vi menar att det är viktigt att det
            skall finnas så många former som det finns önskemål om och som
            föräldrarna vill ha.
          </note>
          <note>
            Vår utgångspunkt är familjen och barnens bästa.
          </note>
          <note>
            Om det skulle finnas en konflikt mellan jämställdhet och barnens
            bästa -- vilket det inte gör för oss, men om -- tar faktiskt barnens
            bästa överhanden. För oss är det självklart att föräldrarna skall
            avgöra det här själva. I vår värld är det naturligt att om en
            förälder kommer fram till att man inte kan göra allt på en gång,
            så kan man välja att under några år prioritera omsorgen om barnen
            för att sedan återgå till ett förvärvsarbete.
          </note>
          <note>
            Man måste inte göra karriär på jobbet och i hemmet samtidigt.
            Det är upp till mamman och pappan att bestämma. Nyckelordet är
            valfrihet.
          </note>
          <note>
            De principer som ligger bakom vår familjepolitik är utförligt
            redovisade i motionen. Men jag vill understryka att valfrihetsaspekten
            är i särklass viktigast.
          </note>
          <note>
            Jag skall därför inte gå in mera på detta och ta upp kammarens
            tid, i all synnerhet som jag har fått en lapp från fru talman
            om att jag har pratat i 19
          </note>
          <note>
            minuter. Jag tar detta påpekande som att fru talman tycker att
            det är för lång tid. Det kan jag i och för sig tycka är anmärkningsvärt
            med tanke på att vi håller på med en ärendebehandling och att
            vissa frågor faktiskt är så viktiga att några minuter i kammaren
            är betydelselösa om man ser till att det gäller en nations väl
            och ve.
          </note>
          <note type="speaker">
            Anf. 39 TALMANNEN:
          </note>
          <note>
            Jag får påpeka att Stefan Kihlberg hade anmält sig för 10 minuter
            och nu har talat i 22 minuter.
          </note>
          <note type="speaker">
            Anf. 40 STEFAN KIHLBERG (nyd):
          </note>
          <note>
            Fru talman! Med all respekt vill jag säga att jag har anmält
            mig för betydligt längre tid men att den skrevs ned av kammarkansliet.
            Jag skall dock inte bråka. Jag är till min natur en mycket fridsam
            och välvillig person.
          </note>
          <note>
            Låt mig avslutningsvis konstatera att jag i inledningen uttryckligen
            har deklarerat hur vi kommer att rösta om regeringen inte står
            kvar vid överenskommelsen. Därför vill jag yrka bifall till
          </note>
          <note>
            Ny demokratis reservationer nr 1, 3, 4 och 7.
          </note>
          <note type="speaker">
            Anf. 41 INGRID HEMMINGSSON (m)
          </note>
          <note>
            replik:
          </note>
          <note>
            Fru talman! Stefan Kihlberg beklagade flera gånger att han inte
            kunde fullfölja den överenskommelse som vi har gjort i utskottet.
            Det förslag som finns i betänkandet är frukten av det arbete som
            vi har lagt ned tillsammans. Stefan Kihlberg sade också att det
            kan bero på missförstånd. Han hoppades att det skulle kunna rättas
            till. Det hoppas jag också. En arbetsgrupp har spökat i diskussionen.
            Det har funnits en arbetsgrupp inom utskottet som har diskuterat
            och arbetat sig fram till det här. Den arbetsgruppen har lovat
            att arbeta vidare just med denna fråga på samma sätt som vi har
            gjort nu.
          </note>
          <note>
            I mitt anförande sade jag att man får ta ett steg i taget för
            att åstadkomma valfrihet och ge föräldrarna medbestämmande. Vi
            i utskottets arbetsgrupp vill verka för att man skall få så goda
            relationer som möjligt i framtiden. Vilken den andra arbetsgruppen
            är som spökar i diskussionen får vi försöka utreda.
          </note>
          <note>
            En sak tycker jag dock är litet underlig, och jag vet inte på
            vilket sätt Ny demokrati skall reda ut den.
          </note>
          <note>
            Den utgångspunkt den borgerliga gruppen och Ny demokrati har
            haft tillsammans är att vi vill åstadkomma större valfrihet. Det
            är föräldrarna som skall välja. Det är inte politikerna som skall
            bestämma vilket slags barnomsorg man skall få.
          </note>
          <note>
            Stefan Kihlberg säger att man kraftigt vänder sig emot förmyndarmentaliteten.
            I nästa andetag säger han att Nydemokraterna kommer att rösta
            på
          </note>
          <note>
            Socialdemokraternas förslag. Det är en mycket svår vändning,
            som jag vill att Stefan Kihlberg skall tänka över. Då går man
            nämligen i precis motsatt riktning. Man säger definitivt nej till
            vårdnadsbidrag för all framtid, och man vill ha rigorösa bestämmelser
            där kommunen med ännu fler villkor än vad vi har föreslagit skall
            bestämma om privata alternativ skall tillåtas. Det måste väl ändå
            vara innehållet i politiken som är det viktigaste.
          </note>
          <note>
            För Ny demokratis egen skull hoppas jag att det här missförståndet
            -- som Stefan Kihlberg kallar det för och som jag tror att det
            är -- skall klaras upp så att vi kan fortsätta samarbetet på det
            sätt som vi har påbörjat det i denna fråga.
          </note>
          <note type="speaker">
            Anf. 42 STEFAN KIHLBERG (nyd) replik:
          </note>
          <note>
            Fru talman! Ursäkta att jag vänder ryggen till,
          </note>
          <note>
            Ingrid Hemmingsson, men jag är tvingad att göra det eftersom
            mikrofonen sitter som den gör.
          </note>
          <note>
            När det gäller arbetsgruppen finns det, som jag sade, inga dissonanser
            i uppfattningen bland oss fyra som fullföljde förhandlingarna.
            Det gäller Sten
          </note>
          <note>
            Svensson som är vice ordförande i socialutskottet och Göran Hägglund
            som är gruppledare för kds.
          </note>
          <note>
            Det finns inga som helst dissonanser i våra uppfattningar. Det
            är dock möjligt att kommunikationen bakåt i regeringskoalitionen
            inte har fungerat och att det är där missförstånden har uppstått.
            Det är möjligt. Men i så fall är det möjligt för statsrådet och
            tillika chefen för
          </note>
          <note>
            Socialdepartementet att klargöra det här i kammaren. Jag utgår
            ifrån och hoppas att överenskommelsen gäller från regeringens
            sida. I
          </note>
          <note>
            så fall skulle vi slippa alla dessa problem. För oss är det faktiskt
            fråga om etik och moral: Ingångna avtal hålles. Vi avser att hålla
            vår del.
          </note>
          <note>
            Jag vill också göra klart att det var fråga om ett delegerat
            ansvar. Det finns ingen tvekan om det uppdrag och de befogenheter
            som fanns. I vårt fall delegerade vår partiledare Ian Wachtmeister
            till vår vice gruppledare Dan Eriksson och mig att fullfölja det
            här. Från regeringssidan gick uppdraget som sagt till Göran Hägglund
            och Sten Svensson.
          </note>
          <note>
            I vår värld är det självklart att när man delegerar ett uppdrag
            och ett ansvar till någon så får denne också befogenheter att
            träffa överenskommelser.
          </note>
          <note>
            Vi blev minst sagt chockade när vi i partiledardebatten fick
            höra ifrån Olof Johansson att det bara är överenskommelser som
            har träffats mellan partiledare som gäller. Jag tror att det var
            ett olycksfall i arbetet. Jag tror inte att han menar vad han
            sade. Vi utgår från att överenskommelser som har träffats under
            de premisser som man jobbar med i detta parlament gäller.
          </note>
          <note>
            Vi ställer oss inte bakom Socialdemokraternas motiv. Jag tror
            inte att det finns någon som misstänker oss för att dela Socialdemokraternas
            värderingar i familjepolitiken. Men genom att förena oss med Socialdemokraterna
            kan vi nå målet att propositionen avslås. Vi har dock andra motiv
            för det än vad Socialdemokraterna har. De framgår mycket tydligt
            både av mitt anförande och av den partimotion som har tillkommit
            med anledning av propositionen.
          </note>
          <note>
            Anf.43 INGRID HEMMINGSSON (m)
          </note>
          <note>
            replik:
          </note>
          <note>
            Fru talman! Jag förstår inte riktigt det här. Det arbete som
            har gjorts på det här området har gjorts av företrädare för riksdagspartierna
            i utskottet. Vi kan inte företräda regeringen. Arbetet i utskottet
            blir ganska traditionellt när regeringen inte har minoritet. Under
            mycket lång tid har det varit så att vi företräder just riksdagspartierna.
          </note>
          <note>
            Om ni, Stefan Kihlberg, ställer upp på
          </note>
          <note>
            Socialdemokraternas politik kommer det nog att kvarstå en liten
            misstanke. Det kan bli litet svårt för er att säga att ni har
            en helt annan uppfattning.
          </note>
          <note type="speaker">
            Anf. 44 STEFAN KIHLBERG (nyd) replik:
          </note>
          <note>
            Fru talman! Vi i Ny demokrati är vana vid att bli misstänkliggjorda.
            Vi konstaterar att det inte spelar någon roll hur vi agerar och
            vad vi säger. Det finns alltid intresse för att misstänkliggöra
            oss, inte minst i andra partier och i medierna, eftersom Ny demokrati
            utgör en så våldsam laddning i svensk politik.
          </note>
          <note>
            Jag har sagt det tidigare: Jag har aldrig mött ett smutsigare
            hantverk. Man brukar säga att allting är tillåtet i krig och kärlek.
            Jag må säga att detta påminner rätt mycket om krig. Det klarar
            vi av.
          </note>
          <note>
            Den smutskastningen har vi lärt oss att vara immuna mot. Vi tror
            att sanning och heder faktiskt vinner i det långa loppet. Därför
            kämpar vi på i den riktningen.
          </note>
          <note>
            Jag vill också göra klart att det inte är något konstigt med
            att bilda en arbetsgrupp -- snarare något väldigt naturligt om
            man har en ambition att hitta fram till gemensamma bra lösningar.
            Jag har suttit med i en sådan arbetsgrupp som initierades av
          </note>
          <note>
            Utbildningsdepartementet i samband med beredningen av betygsgfrågan.
            Jag satt med, och det gjorde representanter från s och v också,
            under den tid man jobbade med propositionen. Det hölls mycket
            bra diskussioner. Det var inte frågan om att binda upp någon eller
            att ta gisslan. Vi uppfattade det som om departementsledningen
            hade en äkta vilja att faktiskt hitta bra lösningar för svensk
            skola.
          </note>
          <note>
            Vi tänkte att man kunde vara lika konstruktiv när det gäller
            att hitta bra lösningar för Sveriges barnfamiljer. Skall det vara
            så förbaskat konstigt?
          </note>
          <note>
            Det finns bara en logisk förklaring till att det blir konstigt.
            Det är att prestigen tar över allt sunt förnuft och all vilja
            att åstadkomma bra lösningar.
          </note>
          <note>
            Ny demokratis prestige existerar inte i detta sammanhang.
          </note>
          <note type="speaker">
            Anf. 45 EVA ZETTERBERG (v):
          </note>
          <note>
            Fru talman! Jag hade begärt att få tala i 15 minuter i debatten
            om barnomsorgslagen. Jag har accepterat att få tiden sänkt till
            tio minuter och har för avsikt att hålla mig till det. Om man
            som ledamot har för avsikt att tala om den fråga det för stunden
            gäller, nämligen barnomsorgslagen, tror jag att man kan klara
            av att göra det på 10 minuter.
          </note>
          <note>
            Fru talman! Jag skulle vilja inleda med att tala om vilken historisk
            dag det är när vi nu äntligen kan fatta beslut om en barnomsorgslag
            -- en rättighet för alla barn. Jag blir mer och mer osäker på
            om vi kommer att kunna avgöra frågan i dag och på så sätt göra
            denna dag historisk, men fram till nu har det funnits anledning
            att se det som en historisk dag.
          </note>
          <note>
            Vänsterpartiet ser det som en stor seger att det nu finns en
            proposition med ett förslag där svenska barn garanteras en plats
            inom barnomsorgen. Det är ett gammalt krav som Vänsterpartiet
            och innan dess vpk har drivit sedan 70-talet. Vi har drivit frågan
            om en rättighetslag. C-H Hermansson tog redan 1975 upp det faktum
            att det krävdes av kommunerna att de skulle ställa i ordning parkeringsplatser
            men att de däremot inte hade krav på sig att ordna barnomsorg.
          </note>
          <note>
            Den socialdemokratiska regeringen tog ett steg på vägen när man
            1985 beslutade att målsättningen skulle vara att alla barn över
            18 månader skulle ha en plats i barnomsorg. Man har har inte drivit
            frågan tillräckligt.
          </note>
          <note>
            Jag är alltså oerhört glad över förslaget. Jag ser det som ett
            viktigt steg på vägen, men jag har i dag anledning att bli mycket
            bekymrad.
          </note>
          <note>
            Min företrädare här i talarstolen -- Stefan
          </note>
          <note>
            Kihlberg -- tog upp frågan om barnomsorgslag. Det stod klart
            att de faktum att alla barn skall få denna rättighet och att föräldrar
            har fått vänta i köer och kanske tvingats till socialbidrag därför
            att de inte fått barnomsorg var totalt bortblåst i hans anförande.
            Den fråga som Stefan Kihlberg tog upp gällde diskussioner och
            överenskommelser mellan
          </note>
          <note>
            Ny demokrati och regeringspartierna och att Ny demokrati hade
            blivit kränkta till följd av att överenskommelsen inte skulle
            ha hållits.
          </note>
          <note>
            Är det inte barnen det handlar om? Är det inte barnen som blir
            kränkta om inte lagen går igenom?
          </note>
          <note>
            Är det inte föräldrarna som drabbas av att inte få den plats
            de har krävt?
          </note>
          <note>
            Är det inte inom ramen för riksdagens ordinarie arbetsformer
            som man skall fatta beslut? Frågan om barnomsorgslag har vi diskuterat
            gång på gång hela hösten. Vi har bordlagt frågan och haft rika
            tillfällen till diskussion i utskottet. Trots det väljer uppenbarligen
            regeringspartierna och framför allt
          </note>
          <note>
            Ny demokrati att göra upp frågor utanför utskottssalen.
          </note>
          <note>
            Stefan Kihlberg säger att det alltid finns intresse från massmedier
            och från andra partier för att misstänkliggöra Ny demokrati. Jag
            tycker inte att det behövs. Det behöver inte finnas någon misstanke.
            I Ny demokrati klarar man av den frågan så bra själv genom sitt
            sätt att agera. Det handlar inte om sakfrågan för Ny demokrati
            utan om ett spel. Det spelar ingen roll om det gäller barn, gamla,
            handikappade eller bensinskatt. Det handlar om att visa sin makt
            och position. Att sakfrågorna därmed förloras spelar absolut ingen
            roll.
          </note>
          <note>
            Fru talman! Den proposition vi har fått innehåller i mina ögon
            mycket som är bra. Den ställer kvalitetskrav på kommunernas barnomsorg
            och på den enskilda barnomsorgen. Den föreslår att även föräldrar
            som är arbetslösa eller föräldralediga har rätt till barnomsorg.
            Den tar upp en rad andra frågor, men det finns definitiva brister.
            Jag vill resa några invändningar mot propositionen.
          </note>
          <note>
            Jag tycker att behandlingen i utskottet har resulterat i ett
            väldigt mycket bättre förslag än det som finns i propositionen.
            I utskottets betänkande framgår det nämligen att frågan om vårdnadsbidrag
            inte särskilt skulle gagna barnfamiljerna. Det visas väldigt tydligt
            att vårdnadsbidraget skulle fördyra statens kostnader ytterligare
            och att kopplingen till barnomsorgslagen är mycket tveksam. Därför
            har utskottets majoritet avvisat den delen av propositionen. Jag
            vill för egen del anföra att det måste vara möjligt att ta den
            diskussionen vid ett annat tillfälle. Nu handlar det om hur en
            bra barnomsorgslag skall se ut. Varför skall man över huvud taget
            diskutera frågan om vårdnadsbidrag i det sammanhanget?
          </note>
          <note>
            Jag vill fråga Bengt Westerberg varför regeringen valt att göra
            på detta vis när en klar majoritet i riksdagen -- Socialdemokraterna,
            Vänsterpartiet och Folkpartiet -- vill ha en lag om barnomsorg?
            Ni har valt att koppla ihop den frågan med frågan om vårdnadsbidrag,
            vilket försvårar handläggningen.
          </note>
          <note>
            Det skrivs klart och tydligt i betänkandet att det finns kvalitetskrav.
            Även inom de enskilda alternativen skall man vara tvungen att
            beakta kvalitetskraven. Jag menar att dessa krav behöver förtydligas,
            och det har man gjort i betänkandet.
          </note>
          <note>
            Jag uppfattar att de tilläggsförslag som Ny demokrati har drivit
            ytterligare devalverat kvalitetskraven.
          </note>
          <note>
            Majoriteten i utskottet har tagit upp det faktum att regeringen
            inte skriver något i propositionen om att kommunerna måste få
            sista ordet. Regeringen har velat driva privatiseringen till sin
            yttersta gräns.
          </note>
          <note>
            Man har visat att de enskilda alternativen skall ha rätt att
            få full täckning för sina kostnader om de uppfyller vissa minimikrav.
            Den kommun som har full behovstäckning skall ändå vara tvungen
            att acceptera ett privat alternativ.
          </note>
          <note>
            Fru talman! Jag anser att regeringen driver privatiseringen trots
            att det inte finns några önskemål om det. Det är inte bara fråga
            om att visa att det finns valfrihet. Man vill driva valfriheten
            till sin spets för dess egen skull.
          </note>
          <note>
            Från Vänsterpartiets sida vill vi bestämt avvisa de förslag för
            att ytterligare underlätta för privata alternativ som läggs fram.
            Vi accepterar att det finns privata alternativ, men det sätt som
            regeringen vill driva frågan på gör att kommunerna inte själva
            får sista ordet och inte får bedöma vilket behov som finns.
          </note>
          <note>
            Fru talman! Det finns flera förslag i propositionen och i utskottets
            betänkande som gäller daghemsavgifter. Vänsterpartiet har lyft
            fram den frågan. Majoriteten har kommit fram till att det är bra
            med en utvärdering eftersom avgifterna skiftar väldigt mycket
            mellan olika kommuner.
          </note>
          <note>
            Jag tycker naturligtvis att det är ett steg framåt, men det räcker
            inte. Det vore bättre med klara riktlinjer som anger att skillnaderna
            inte får vara så stora som de är mellan olika kommuner i dag.
          </note>
          <note>
            Fru talman! En annan fråga som har dykt upp i diskussionen är
            kostnaderna. Kommunerna har varit mycket kritiska mot det här
            förslaget. Bl.a.
          </note>
          <note>
            Kommunförbundet har hävdat att det skulle kosta
          </note>
          <note>
            5 miljarder extra fram till 1998. Det förekommer också protester
            på basplanet mot att regeringen fattar beslut om nya lagar, nya
            rättigheter och nya utgifter utan att anvisa pengar för det hela.
          </note>
          <note>
            Jag kan förstå personalen ute på fältet, som ser hur barngrupperna
            ökar -- till 20, 22 och 23 barn -- och att möjligheterna att ta
            hand om dem kommer att minska, är orolig för att kraven skall
            bli högre och att kvaliteten skall minska.
          </note>
          <note>
            Jag utgår från att regeringen återkommer på den här punkten och
            i budgeten ser till att det blir möjligt att vidmakthålla en kvalitet,
            så att man ute på fältet inte behöver vara orolig för att alla
            barn inte får plats och för att kvaliteten inom barnomsorgen därmed
            blir mycket sämre.
          </note>
          <note>
            Vi har också tagit upp frågan om sanktioner. De kommuner som
            inte håller sig till lagstiftningen, som inte kan tillgodose behovet
            av barnomsorg, skall kunna drabbas av sanktioner.
          </note>
          <note>
            Vi anser också att en utvärdering av privat barnomsorg måste
            komma till stånd, att ett krispaket tas fram för barnomsorgen
            och att barnvårdarverksamheten ses över.
          </note>
          <note>
            Fru talman! Jag vill hänvisa till allt som jag har lyft fram
            i meningsyttringen, men jag vill särskilt yrka bifall till mom.
            5, som gäller 17 § socialtjänstlagen, och till mom. 15, om ett
            krispaket. I övrigt yrkar jag bifall till utskottets hemställan
            i dess helhet.
          </note>
          <note>
            Fru talman! Jag vill sluta med att konstatera att det är min
            förhoppning att de borgerliga partierna, som har drivit frågan
            om en barnomsorgslag, inser att de nu har en historisk möjlighet
            att se till vi i dag kan säga grattis till alla barn, till de
            föräldrar som tills i dag har tvingats leva på socialbidrag när
            de inte har haft möjlighet till barnomsorg och till alla blivande
            föräldrar. Jag hoppas att de nu skall slippa den oro som så många
            har känt när denna fråga inte har lösts. Men det återstår att
            se hur frågan kan hanteras. Det är min förhoppning att även de
            borgerliga partierna inser att det vore totalt fel att låta Ny
            demokrati styra en så väsentlig fråga.
          </note>
          <note type="speaker">
            Anf. 46 INGRID HEMMINGSSON (m)
          </note>
          <note>
            replik:
          </note>
          <note>
            Fru talman! Jag vill bestämt protestera mot Eva
          </note>
          <note>
            Zetterbergs påstående att kvalitetskraven har devalverats. De
            kvalitetskrav som nämns i propositionen beträffande 13 b § socialtjänstlagen
            gäller oavsett om det är fråga om kommunal eller privat barnomsorg.
            Det ingår också i det vidare uttrycket att vi vill ha samma villkor
            för privat och kommunal barnomsorg.
          </note>
          <note>
            Av 13 b § socialtjänstlagen framgår tydligt vilka kvalitetskrav
            som gäller. Av specialmotiveringarna till lagstiftningen framgår
            att det är samma villkor för kommunal och privat barnomsorg. Det
            finns absolut ingen anledning att misstänka någonting annat.
          </note>
          <note>
            I varje debatt som jag har varit med om i denna kammare under
            de senaste sex åren har både vänstern och Socialdemokraterna kommit
            med dessa påståenden. Det innebär att de känner en stor motvilja
            och misstänksamhet mot privata alternativ.
          </note>
          <note>
            Det märkte jag också när Eva Zetterberg sade att hon inte tycker
            om privata alternativ därför att kommunen då inte får sista ordet.
            Det är precis det som är meningen. Vi vill flytta litet av makten,
            eller självbestämmandet, från kommunen till föräldrarna själva.
            Det framgår tydligt av både propositionen och reservation 6 till
            utskottsbetänkandet att det är endast två villkor som skall gälla
            vid tillståndsprövningen, och det är den sökande och lokalen.
          </note>
          <note type="speaker">
            Anf. 47 EVA ZETTERBERG (v) replik:
          </note>
          <note>
            Fru talman! Just detta att Ny demokrati har agerat för att utskottsmajoriteten
            inte skulle förtydliga skrivningen i 13 b § visar att kvalitetskraven
            inte är så angelägna. Jag menar att vissa skrivningar i propositionen
            behöver förtydligas ytterligare, och det föreslagna tillägget
            var bra. Men majoriteten ville inte ha det.
          </note>
          <note>
            Anledningen till att jag anser att kommunerna skall ha sista
            ordet är att vi inte har hur mycket pengar som helst i det här
            landet. Det är bra med valfrihet -- det välkomnar jag. Det finns
            många bra alternativa barnomsorgsformer, som
          </note>
          <note>
            Montessoriförskola, Alternativ pedagogik osv. Det är bra att
            de finns. Men kommunerna har ont om pengar, och det förekommer
            att resurserna går till de privata alternativ som vill etablera
            sig. Det kan vara extremformer som Livets ord eller någon annan
            inriktning, som bara tillgodoser en liten del av folks intressen.
            De kommunala daghemmen får då betydligt sämre villkor. Men jag
            förstår att det är just det som Moderaterna tycker är bra, att
            man därigenom kan utarma den kommunala barnomsorgen, i stället
            för att se till att den blir bra.
          </note>
          <note>
            Jag och Vänsterpartiet menar alltså att huvudformen bör vara
            kommunal regi och att kommunen genom en barnomsorgsplan måste
            kunna ha översikt och se hur barnomsorgen passar in i kommunens
            plan, hur den kan förbättra för kommunen. Därmed skall kommunen
            ha rätt att säga nej till överetablering och därigenom kunna spara
            på kommunens medel.
          </note>
          <note type="speaker">
            Anf. 48 INGRID HEMMINGSSON (m)
          </note>
          <note>
            replik:
          </note>
          <note>
            Fru talman! Jag blir inte ett dugg förvånad över att
          </note>
          <note>
            Eva Zetterberg och vänstern har de här synpunkterna, dvs. att
            de vill lägga tyngdpunkten i bestämmandet på kommunen och politikerna.
            Det kan jag alltså förbigå.
          </note>
          <note>
            Jag vill bestämt protestera mot påståendet att vi har gjort avkall
            på kvalitetskraven. Vad som diskuterades i utskottet var just
            att det skulle göras ett förtydligande. I vårt resonemang där
            hade vi naturligtvis en förhoppning om att
          </note>
          <note>
            Socialdemokraterna och vänstern skulle mjuka upp sitt motstånd
            mot de enskilda alternativen. Men vi ser ju i reservationerna
            att det motståndet kvarstår.
          </note>
          <note>
            Det fanns därför ingen anledning för oss att gå med på att göra
            ett förtydligande, som inte alls var nödvändigt. Vi föredrog att
            gå tillbaka till förslaget till lagtext i propositionen. Det är
            fullt tillräckligt, eftersom det på tre ställen i specialmotiveringen
            står att samma kvalitetskrav gäller.
          </note>
          <note>
            De kvalitetskrav som nämns i propositionen är få men viktiga.
            Vi anser att alltför detaljerade och rigorösa bestämmelser hämmar
            utveckling och förnyelse. Vi har varit överens om förslaget beträffande
            13 b § i propositionen. Villkoren är mycket viktiga, och jag vill
            understryka att de gäller för både privat och kommunal barnomsorg.
            Vi har understrukit detta i hela vår skrivning. Det gäller både
            ekonomiska villkor och alla andra villkor. Det är på det sättet
            vi vill åstadkomma valfrihet och möjlighet för föräldrar att bestämma.
          </note>
          <note type="speaker">
            Anf. 49 EVA ZETTERBERG (v) replik:
          </note>
          <note>
            Fru talman! Jag kan bara konstatera att den borgerliga majoriteten
            uppenbarligen inte är lika angelägen om att understryka betydelsen
            av kvaliteten i barnomsorgen. Det visar detta väldigt tydligt.
          </note>
          <note type="speaker">
            Anf. 50 MAJ-INGER KLINGVALL (s):
          </note>
          <note>
            Fru talman! I Dagens Nyheter i går fanns en artikel om barnstugan
            Ekbacken i stadsdelen Björkhagen här i Stockholm. Där stod det
            ungefär så här:
          </note>
          <note>
            Inne på barnstugan Ekbackens expedition finns en beredskapspärm.
            Den innehåller anvisningar för hur man ska göra om kriget kommer.
            I fredstid ska daghemmet ta emot 60 barn, i krigstid 70 barn.
          </note>
          <note>
            ''Där är vi nu. Nästa år har vi 69 barn här.
          </note>
          <note>
            Politikerna håller på att införa en verksamhet för krigstid'',
            konstaterar föreståndare Inger Rindsjö.
          </note>
          <note>
            Från att ha haft 15 barn i syskongrupperna och 12 i småbarnsgrupperna
            kommer man nästa år att ha 19
          </note>
          <note>
            eller 20 barn i syskongrupperna och 15 i småbarnsgrupperna. Samtidigt
            har personalstyrkan minskat. På ekonomispråk heter det att produktiviteten
            har ökat med 25 %. Formuleringen är hämtad ur den borgerliga majoritetens
            budget för nästa år.
          </note>
          <note>
            ''Som föreståndare har jag väldigt svårt att se vad politikerna
            vill. Hur ska framtidens barnomsorg se ut?'' undrar daghemsföreståndaren
            i DN-artikeln.
          </note>
          <note>
            Det är ingen överdrift att påstå att det råder en stor oro över
            den negativa utvecklingen inom barnomsorgen. Större barngrupper,
            neddragning av personal, omflyttningar, nedläggning av barnstugor
            och avgiftshöjningar är vardagsmat för pressade föräldrar och
            personal.
          </note>
          <note>
            Finns det någon gräns, undrar en förskollärare i
          </note>
          <note>
            DN-artikeln från Ekbackens dagis. Ständigt kommer det nya besparingskrav.
            Schablonsystemet gör att man måste ha fulla barngrupper för att
            klara ekonomin, vilket leder till att det ofta är nya barn som
            ska vänjas in.
          </note>
          <note>
            Fru talman! Vad gör regeringen? Beskedet till kommunerna är entydigt
            -- ni måste dra ner ytterligare på verksamheten. Det handlar om
            tusentals jobb och många miljarder samtidigt som behoven ökar.
            Med den nya arbetslöshetsförsäkringen har regeringen också bäddat
            för en socialbidragsbomb, som får stora effekter för kommunernas
            möjligheter att klara övrig verksamhet.
          </note>
          <note>
            I det läget lägger regeringen fram en proposition på familjepolitikens
            område som inte kan uppfattas som annat än ett smörgåsbord beställt
            på kredit av fyra borgerliga partier. Notan får betalas senare,
            helst av någon annan.
          </note>
          <note>
            I propositionens familjepolitiska riktlinjer finns vårdnadsbidrag,
            barnomsorgslag, oförändrad ersättningsnivå i föräldraförsäkringen
            och etableringsfrihet för privat barnomsorg.
          </note>
          <note>
            Socialministern har fått med det mesta i syfte att göra alla
            inblandade parter nöjda.
          </note>
          <note>
            Den socialdemokratiska inställningen till vårdnadsbidrag är känd.
            Ett vårdnadsbidrag går tvärt emot den hittills förda familjepolitiken
            och riktar sin udd mot kvinnors rätt till arbete och jämställda
            levnadsvillkor. Barn kommer också att bli stora förlorare och
            riskerar att mista sin plats i barnomsorgen när avgifterna blir
            rekordhöga.
          </note>
          <note>
            Många föräldrar kommer att leta efter billigare lösningar --
            lösningar som ofta är betydligt sämre.
          </note>
          <note>
            Dessutom är det ytterst märkligt att regeringen kan utlova en
            reform i mångmiljardklassen när vi har en ekonomi i kris och stora
            neddragningar inom vård och omsorg. Jag förstår att det handlar
            om en avancerad kohandel mellan regeringspartierna, men det ekonomiska
            ansvaret kan regeringen aldrig springa undan.
          </note>
          <note>
            Fru talman! Nästa motstridiga förslag i propositionen ger kommunerna
            en skyldighet att erbjuda barnomsorg eller skolbarnsomsorg till
            barn i kommunen som är under tolv år -- samtidigt som det blir
            näst intill omöjligt för kommunerna att planera barnomsorgen och
            de kostnader den medför.
          </note>
          <note>
            Vi socialdemokrater har länge arbetat för alla barns rätt till
            god barnomsorg. Inte minst övergången till ett generellt bidragssystem
            till kommunerna har skapat ett behov av en utvidgad lagreglering
            av kommunernas ansvar på detta område. Det har visat sig att flera
            kommuner inte lever upp till de nationella målen för barnomsorgen.
          </note>
          <note>
            Därför säger vi socialdemokrater ja till regeringens förslag
            att i socialtjänstlagen införa en precisering och en klarare inskriven
            skyldighet för kommunerna att se till att alla barn får den barnomsorg
            de har behov av.
          </note>
          <note>
            Men vi kan inte acceptera att denna skyldighet för kommunerna
            att erbjuda alla barn barnomsorg knyts samman med ett förslag
            som helt tar ifrån kommunerna möjlighet att planera och ansvara
            för omsorgen och bestämma hur de starkt begränsade resurserna
            skall användas.
          </note>
          <note>
            Regeringen föreslår en lagändring som innebär att kommunerna
            tvingas ge bidrag till enskilda barnstugor även om de har full
            behovstäckning inom kommunen och även om de tvingas skära hårt
            i den barnomsorg som finns. Har barnstugan lämpliga lokaler och
            personal skall kommunen bevilja tillstånd och ge bidrag. Inget
            avseende skall med andra ord fästas vid om det finns behov av
            barnstugan eller inte. Detta motsätter vi oss helt.
          </note>
          <note>
            Vi anser det självklart att kommunen skall ha rätt och möjlighet
            att planera barnomsorgen inom den egna kommunen. I tider av begränsade
            resurser och nedskärningar är det särskilt viktigt att göra rättvisa
            prioriteringar och hushålla med resurserna.
          </note>
          <note>
            Regeringens företrädare talar gärna om kundvalssystem när man
            egentligen menar marknad. Alltmer av den kommunala verksamhet
            som riktar sig till barn skall privatiseras och konkurrensutsättas.
            Det är uppenbart att regeringen anser att barn kostar för mycket
            i
          </note>
          <note>
            Sverige. Regeringen vill dra ner på kostnaderna men inte för
            alla, och då är marknadslösningar utmärkta medel. Etableringsfriheten
            skapar gräddfiler i systemet. Risken är uppenbar att det växer
            upp en skiktad barnomsorg, och vi ser det redan på en del håll.
            Detta är en utveckling som vi socialdemokrater inte kan acceptera.
          </note>
          <note>
            Fru talman! Regeringen föreslår i propositionen en utvidgad lagreglering
            av barnomsorgen i socialtjänstlagen som berör både mål och kvalitet
            för verksamheten. Detta är bra, inte minst mot bakgrund av den
            kritik vi socialdemokrater riktade mot regeringens proposition
            hösten 1991 om valfrihet i barnomsorgen. Den hade formen av en
            ren näringspolitisk proposition och innehöll ingenting om barns
            behov och villkor.
          </note>
          <note>
            När propositionen lades fram pekade vi socialdemokrater på en
            rad brister.
          </note>
          <note>
            Rättssäkerheten var inte tryggad när kommunerna lade ut verksamhet
            på andra huvudmän. Regler för sekretess och likabehandling samt
            möjlighet till insyn och kvalitetsbedömning saknades.
          </note>
          <note>
            Kvalitetskrav som skall gälla all barnomsorg oavsett huvudman
            saknades. Det gällde bl.a. krav på verksamhetens innehåll, personalens
            utbildning, barnomsorgens tillgänglighet, intagningsregler, avgifter.
          </note>
          <note>
            Vi ansåg att principerna för rättvisa, kvalitet och valfrihet
            och rättssäkerheten för barnen måste tryggas innan man tog beslut
            om att lämna över barnomsorgsverksamhet till andra huvudmän.
          </note>
          <note>
            Socialministern har uppenbarligen tagit åt sig av kritiken, eftersom
            de flesta av våra krav återfinns i det konkreta förslaget om utökad
            lagreglering.
          </note>
          <note>
            Till detta kommer utskottets eget enhälliga initiativ att utöka
            villkoren för kommunala bidrag till enskild barnomsorg genom ett
            tillägg i 18 §. Det tycker vi socialdemokrater är en mycket betydelsefull
            komplettering. Efter denna komplettering rådde det ingen tvekan
            om att samma kvalitetskrav skulle gälla all barnomsorg som får
            kommunala bidrag.
          </note>
          <note>
            Efter att ha lyssnat till Ingrid Hemmingsson i debatten tidigare
            i dag förstår jag att de borgerliga partierna sålt bort detta
            i förhandlingarna med Ny demokrati, och det beklagar jag djupt.
          </note>
          <note>
            En allvarlig konsekvens av besparingarna i kommunerna har utskottet
            särskilt uppmärksammat, och det gäller avgifterna i barnomsorgen.
          </note>
          <note>
            Många kommuner har ändrat sina öppethållandetider och sina taxor.
            De har ändrats från inkomstrelaterade, progressiva taxor till
            tidsrelaterade taxor, där inkomstens betydelse för avgiftens storlek
            minskar. Det innebär ofta att personer med låga inkomster och
            långa arbetsdagar, t.ex. ensamstående mammor, har fått höjda taxor.
            Höginkomsttagarnas avgifter har däremot i många fall minskat.
            Vi anser att avgifter och intagningsregler inte får användas som
            sorteringsinstrument, om alla barns rätt till god barnomsorg skall
            garanteras.
          </note>
          <note>
            Utskottet gör på denna punkt ett tillkännagivande till regeringen.
            En kartläggning bör enligt utskottets mening ske av hur avgifterna
            inom barnomsorgen utvecklas. Kartläggningen bör vara slutförd
            senast den 30 juni 1994.
          </note>
          <note>
            Fru talman! Utvecklingen av barnomsorgen ute i kommunerna under
            de senaste två åren är djupt oroande. All kommunal verksamhet
            tvingas till besparingar, men i barnomsorgen sker också stora
            strukturella förändringar. Jag har redan tidigare varit inne på
            det.
          </note>
          <note>
            Barnomsorg som en självklar service med en genomtänkt pedagogisk
            verksamhet kommer att upphöra, om den negativa utvecklingen fortsätter.
          </note>
          <note>
            Kvaliteten på barns omsorg blir beroende av föräldrarnas betalningsförmåga.
          </note>
          <note>
            Förvärvsarbetande med låga inkomster kan tvingas söka billigare
            alternativ eller avstå från barnomsorg. De som har råd att efterfråga
            hög kvalitet kan skydda sina barn genom att flytta till bättre
            -- och dyrare -- omsorg. Är det detta regeringen menar med en
            bra barnomsorg för alla barn?
          </note>
          <note>
            En barnomsorgslag som preciserar kommunernas skyldighet att bedriva
            barnomsorg är bra. Men det räcker inte. Det är fel tänkt när man
            samtidigt tar ifrån kommunerna möjligheterna att planera och ansvara
            för barnomsorgen.
          </note>
          <note>
            Vill regeringen skapa regler som ger alla barn rätt till barnomsorg?
            Eller vill regeringen främst åstadkomma etableringsfrihet för
            privata daghem?
          </note>
          <note>
            Jag yrkar bifall till utskottets hemställan i betänkandet med
            undantag för mom. 5. Jag yrkar bifall den socialdemokratiska reservationen
            och avslag på övriga reservationer.
          </note>
          <note type="speaker">
            Anf. 51 INGRID HEMMINGSSON (m)
          </note>
          <note>
            replik:
          </note>
          <note>
            Fru talman! Eftersom vi har denna diskussion om kvaliteten varje
            gång barnomsorgen debatteras förstår nog både jag och övriga deltagare
            här i kammaren att detta är en ideologisk fråga för
          </note>
          <note>
            Socialdemokraterna och Vänsterpartiet.
          </note>
          <note>
            Bakom detta ligger en misstro mot föräldrar, enskilda alternativ
            och en övertro på att kommunens regler skall ge kvalitet. Man
            misstror föräldrarnas förmåga att göra en egen bedömning av vad
            som för dem är kvalitet. Kvalitet kan betyda en sak för en familj
            och något annat för en annan familj. Jag vill understryka att
            de kvalitetskrav som finns i propositionen när det gäller 13 b
            § är få och viktiga, och de gäller för alla alternativ. Nu har
            jag upprepat detta så många gånger att jag hoppas att det har
            gått hem.
          </note>
          <note>
            Socialdemokraterna ondgör sig över att kommunen inte får bestämma
            hur många barnomsorgsplatser som skall finnas och över att den
            kommunala barnomsorgsplanen inte skall gälla. Vi håller inte med
            dem. Om en privat huvudman har ett förslag om en annan inriktning
            skall denne få en chans att komma in. Jag tror inte att det blir
            så många som kommer med nya alternativ om det visar sig att det
            inte finns någon efterfrågan.
          </note>
          <note>
            Kommunen får faktiskt anpassa sig till föräldrarnas efterfrågan.
            Om vi skulle ha med det krav som
          </note>
          <note>
            Socialdemokraterna vill ha skulle vi också stoppa utveckling
            och förnyelse. Hittills har det ju visat sig att de privata alternativen,
            med olika inriktningar, medverkar till utveckling och förnyelse.
          </note>
          <note>
            Jag vill bestämt protestera mot det som på sista tiden har framkommit
            från socialdemokratiskt håll.
          </note>
          <note>
            Socialdemokraterna säger att avgiften för barnomsorgen, om det
            blir ett vårdnadsbidrag, skulle bli så hög att ingen skulle ha
            råd att anlita den. Vad är det för dumheter. Den debatten får
            vi återkomma till när förslaget läggs fram i höst. Det är ju inte
            riktigt aktuellt nu, men det talades om detta tidigare i debatten
            i dag. Detta har ingenting med verkligheten att göra.
          </note>
          <note>
            Anf. 52 MAJ-INGER KLINGVALL (s)
          </note>
          <note>
            replik:
          </note>
          <note>
            Fru talman! Jag kan inte tolka detta som annat än att Ingrid
            Hemmingsson eftersträvar en barnomsorg som skall fungera utan
            kontroll, men som ändå skall få offentliga bidrag. Den här marknadsstyrda
            barnomsorgen handlar egentligen om det.
          </note>
          <note>
            Låt föräldrarna bestämma, säger Ingrid
          </note>
          <note>
            Hemmingsson upprepade gånger. Det låter fint, men vi vet att
            föräldrar i verkligheten inte har samma möjligheter att ta för
            sig. Det vet också
          </note>
          <note>
            Ingrid Hemmingsson. I ett marknadsstyrt system kommer alltid
            de starkare att ha större möjligheter att ta för sig än de svagare.
          </note>
          <note>
            Jag blir väldigt upprörd över det förslag som nu läggs fram från
            talarstolen av Ingrid Hemmingsson.
          </note>
          <note>
            Hon går emot det enhälliga utskottsinitiativet när det gäller
            kvalitetskraven. Att ni tar ställning på det sättet måste självfallet
            stå för någonting. Såvitt jag har förstått är det en effekt av
            förhandlingarna med
          </note>
          <note>
            Ny demokrati. Jag vill höra vad Ingrid
          </note>
          <note>
            Hemmingsson säger om detta. Det måste betyda någonting.
          </note>
          <note>
            Det föreslås tydligen också en förändring av de riktlinjer för
            familjepolitiken som presenteras i reservation två. Där talas
            det om att all barnomsorg skall kunna få kommunala bidrag. Vad
            står det för,
          </note>
          <note>
            Ingrid Hemmingsson? Vad är all barnomsorg som bedrivs i enskild
            regi? Om den här reservationen bifalls innebär det att regeringen
            får en beställning om att återkomma i den här frågan och korrigera
            lagen?
          </note>
          <note type="speaker">
            Anf. 53 INGRID HEMMINGSSON (m)
          </note>
          <note>
            replik:
          </note>
          <note>
            Fru talman! Alla som lyssnar förstår att Maj-Inger
          </note>
          <note>
            Klingvall överdriver otroligt.
          </note>
          <note>
            Hon säger att vi vill ha någonting helt utan kontroll.
          </note>
          <note>
            Det vill vi självfallet inte. Det kan alla förstå som läser propositionen.
            Det handlar om att det skall vara få och viktiga regler. Det är
            precis vad som står i propositionen när det gäller kvalitetskontrollen.
          </note>
          <note>
            Det är ändå föräldrarna som skall vara med och säga sitt. Därför
            vill vi ha så stor valfrihet och så många olika inriktningar på
            barnomsorgen som möjligt. Därför säger vi att det inte skall vara
            några käppar i hjulet för de enskilda alternativen. De skall ha
            samma villkor som de kommunala alternativen. Vi tar inte tillbaka
            någonting som har med kvalitetskraven att göra. Den diskussion
            som vi förde i utskottet gällde ju det klargörande och förtydligande
            av 18 § som begärdes av
          </note>
          <note>
            Socialdemokraterna.
          </note>
          <note>
            I den diskussionen hade vi naturligtvis en förhoppning om att
            Socialdemokraterna skulle mjuka upp sitt motstånd mot enskilda
            alternativ. Så har inte skett. Vi kan konstatera att
          </note>
          <note>
            Socialdemokraterna yrkar avslag på förslaget till
          </note>
          <note>
            2 a § tillståndslagen.
          </note>
          <note>
            Som vi hör här vill man tillkännage att kommunen anser att det
            skall finnas ett behov av privata alternativ för att man skall
            tillåta sådana. Det innebär att kommunal och privat barnomsorg
            inte får samma villkor. Vi tar återigen ett steg tillbaka om vi
            ställer oss bakom förslaget om att politikerna skall bestämma
            vilken barnomsorg föräldrarna skall få välja.
          </note>
          <note>
            En kommun kan faktiskt ha full behovstäckning av kommunal barnomsorg.
            Det är inte så ovanligt. Då skulle man alltså inte tillåta någon
            som helst utveckling av andra idéer. Det skulle vara tvärstopp.
          </note>
          <note>
            Det innebär i sin tur att det inte blir någon utveckling av olika
            former av barnomsorg.
          </note>
          <note>
            Jag besökte nyligen ett daghem där man har en speciell inriktning
            på friluftsliv. Föräldrarna står i kö till det daghemmet, därför
            att de just vill ha den inriktningen av barnomsorgen. Om man misstror
            de föräldrar och de enskilda alternativ som här har presenterats
            skulle allt sådant försvinna.
          </note>
          <note>
            Anf. 54 MAJ-INGER KLINGVALL (s)
          </note>
          <note>
            replik:
          </note>
          <note>
            Fru talman! Vi avser naturligtvis att samma regler skall gälla
            för både kommunalt och enskilt driven barnomsorg, Ingrid Hemmingsson.
            Så har vi drivit denna fråga ända sedan den s.k.
          </note>
          <note>
            Pysslingenpropositionen lades fram för två år sedan.
          </note>
          <note>
            Samma regler skall gälla. Då är det också viktigt att vi i 18
            § verkligen ställer upp dessa regler. Ingen skall kunna påstå,
            Ingrid Hemmingsson, att det inte skulle betyda någonting att ni
            nu har gått ifrån det eniga utskottet på den här punkten. Det
            är klart att det betyder någonting. Jag beklagar det djupt.
          </note>
          <note>
            Ingrid Hemmingsson säger sedan att kommunerna inte kommer att
            släppa fram några alternativ om vi inte antar bestämmelsen om
            etableringsfrihet i tillståndslagen som den är formulerad i regeringens
            proposition. Det är klart att kommunerna kommer att släppa fram
            alternativ. Det har de ju gjort hittills.
          </note>
          <note>
            Detta handlar om att kommunerna har ansvaret för att bedöma verksamhetens
            innehåll och ekonomi.
          </note>
          <note>
            Om samhället skall betala bidrag till privata daghem är det alldeles
            självklart att samhället också, genom de demokratiska organ som
            finns, måste kunna ställa krav på verksamheten och avgöra vilka
            som skall beviljas tillstånd.
          </note>
          <note>
            Barns behov ser olika ut, och det ser inte likadant ut över allt
            i Sverige. För att klara av att tillgodose barnens skiftande behov
            har vi bestämt oss för att använda gemensamma lösningar och beslut.
          </note>
          <note>
            Marknaden ser inte till några behov. Marknaden ser till kunder.
          </note>
          <note type="speaker">
            Anf. 55 LENNART ROHDIN (fp):
          </note>
          <note>
            Fru talman! Barnomsorg är till för barnen och barnens föräldrar.
            Barnomsorg skall ge barnen en pedagogisk och utvecklande verksamhet
            och ge föräldrarna, såväl mamma som pappa, möjlighet att förena
            föräldraroll och yrkesliv.
          </note>
          <note>
            Därför är det föräldrarnas och barnens behov som skall styra
            hur barnomsorgen skall utformas.
          </note>
          <note>
            Riksdagen kan i dag fatta beslut om en barnomsorgsgaranti. Med
            den proposition som regeringen framlagt om lagfäst skyldighet
            för kommunerna att ordna barnomsorg och att stödja enskild barnomsorg
            på lika ekonomiska villkor och med samma kvalitetskrav tar vi
            ett rejält steg på vägen att förverkliga en barnomsorg för alla.
          </note>
          <note>
            Det hälsar vi från Folkpartiet liberalerna med mycket stor tillfredsställelse.
            Det är många års enträget opinionsarbete som nu skulle kunna krönas
            med framgång.
          </note>
          <note>
            Med propositionen kommer barnomsorg i enskild regi att likställas
            med offentlig barnomsorg. Det är definitivt slut med det kommunala
            barnomsorgsmonopolet.
          </note>
          <note>
            I socialtjänstlagen skrivs äntligen in vilka kvalitetskrav som
            kan ställas på barnomsorgen. I
          </note>
          <note>
            enlighet med propositionen anser vi det självklart att samma
            kvalitetskrav kan ställas på såväl enskild som offentlig barnomsorg.
            Det framhålls särskilt i propositionens specialmotivering till
            lagtexterna avseende paragraferna 13B, 14B och 18. Det är kvalitetskrav
            som på intet sätt behöver lägga några hinder i vägen för en önskvärd
            pedagogisk och verksamhetsmässig förnyelse.
          </note>
          <note>
            I propositionen aviseras ytterligare en proposition till vårriksdagen
            om införande av ett vårdnadsbidrag för småbarnsföräldrar. Rätten
            till barnomsorg ger tillsammans med ett vårdnadsbidrag den valfrihet
            som den här regeringen vill ge småbarnsföräldrar att själva välja
            hur de vill ordna för sina barns och sin familjs bästa.
          </note>
          <note>
            Det är en liberal politik för valfrihet.
          </note>
          <note>
            Fru talman! Livet är fullt av konflikter som man inte kan lösa
            med ett enkelt svärdshugg, konflikter där det gäller för den enskilde
            att välja så att man får en lämplig avvägning mellan för- och
            nackdelar.
          </note>
          <note>
            Inte minst vi som är eller varit småbarnsföräldrar vet hur det
            är att ständigt försöka göra bästa möjliga av situationen och
            ändå gå med ständigt dåligt samvete för att man inte lyckats bättre.
          </note>
          <note>
            Därför finns det inget enkelt sätt att för alla på lika sätt
            forma avvägningen mellan rollen som småbarnsförälder och att verka
            i yrkeslivet. Den avvägningen måste den enskilda familjen göra.
            Vår uppgift är att ge dem möjligheter att välja efter sina förutsättningar
            och behov.
          </note>
          <note>
            Visst kan det föreligga en konflikt mellan att vara småbarnsförälder
            och att fullt ut förverkliga jämställdhet, särskilt om det skall
            ske samtidigt.
          </note>
          <note>
            Att förneka den konflikten är ideologisk blindhet.
          </note>
          <note>
            Visst skulle ett kraftigt tilltaget vårdnadsbidrag kunna bidra
            till att småbarnsmammor känner sig tvingade att stanna hemma och
            därmed vara ett hot mot jämställdhet. Men för de småbarnsföräldrar
            som önskar göra en annan avvägning mellan att förvärvsarbeta och
            vara hemma en viss tid med sina små barn är det en mycket stor
            uppoffring ekonomiskt, även om många anser den uppoffringen vara
            värd priset.
          </note>
          <note>
            Jag valde för övrigt själv att vara hemma ett halvår med min
            äldsta dotter när föräldraförsäkringen hade upphört.
          </note>
          <note>
            Det kan därför inte vara orimligt att med hjälp av ett vårdnadsbidrag
            av den omfattning som aviseras i propositionen ge småbarnsföräldrar
            ett stöd i den valsituation där de skall välja själva vilken avvägning
            som passar deras barn och deras familj bäst. Ett sådant vårdnadsbidrag
            är inget stort hot mot jämställdheten, men ett bidrag till ökad
            valfrihet. Det är god liberal politik.
          </note>
          <note>
            Fru talman! På knappast något område har många socialdemokrater
            visat sig ha så svårt att överge en uniform centralplanerad politik
            som inom familjepolitiken och barnomsorgen. Visst är man för valfrihet
            i teorin, men varje förslag att lätta upp ett stelt och genomreglerat
            barnomsorgssystem möts med tirader av invändningar som bara avslöjar
            den obotfärdiga.
          </note>
          <note>
            Låt mig gärna erkänna att jag utgår ifrån att det finns åtskilliga
            s.k. förnyare inom socialdemokratin även här i riksdagen. Ni är
            välkomna att göra gemensam sak.
          </note>
          <note>
            I socialdemokratins Sverige skall barnomsorgen emellertid helst
            se exakt likadan ut och följa exakt samma regler i varje kommun
            från Övertorneå till
          </note>
          <note>
            Ystad, i storstad och i glesbygd. Att det kan råda olika förhållanden
            på olika platser är man lyckligt okunnig om.
          </note>
          <note>
            Att familjer kan vara olika eller göra olika val och prioriteringar
            strider mot traditionell socialdemokratisk likhetspolitik. Att
            samma familj kan göra olika val och olika prioriteringar vid olika
            tidpunkter i familjens liv är ofattbart för sådana socialdemokratiska
            planerare. Att olika barn i samma familj kan ha olika förutsättningar
            och olika behov -- strider det mot socialdemokratiska likriktningsideal?
          </note>
          <note>
            Det är svårt att bakom de numera oändliga raderna av invändningar
            mot varje försök att öka valfriheten och låta hundra blommor blomma
            se annat än att det döljer sig en övervintrande ideologiskt färgad
            strävan att med en likformig barnomsorg kunna stöpa alla barn
            i samma form.
          </note>
          <note>
            Jag känner rader av starkt övertygade socialdemokrater som bara
            inte kan fatta den ovilja mot valfrihet och mångfald som många
            (s)-
          </note>
          <note>
            politiker manifesterar inför förändringar av barnomsorgen. De
            tror sig själva om att kunna göra rätt val för sina barn och för
            sin familj. Det tror också vi i Folkpartiet liberalerna dem om
            att kunna göra.
          </note>
          <note>
            Fru talman! I vår familj hade vi från början vår äldsta dotter
            i kommunalt daghem. Det fungerade utmärkt. När vi flyttade till
            en annan kommun hade vi ingen kötid i den kommunen att åberopa.
            Vi lyckades till slut ändå få plats i kommunalt familjedaghem.
            Det fungerade också mycket bra.
          </note>
          <note>
            Sedan fick storasyster en lillasyster. Då fick hon inte behålla
            sin kommunala barnomsorgsplats, när mamma och pappa skulle vara
            föräldralediga. Då gällde barnomsorgen plötsligt inte barnets
            bästa!
          </note>
          <note>
            Det hade inte varit bra för vår äldsta dotter. Enda utvägen var
            att gå in i ett föräldrakooperativt daghem med mindre stelbenta
            regler än kommunens. Det fungerade utmärkt och gjorde sedermera
            så även för lillasyster.
          </note>
          <note>
            Så långt kan allt verka väl. Trots hotfulla uttalanden i valkampanjer
            från socialistiska och fackliga företrädare i den kommunala verksamheten
            mot annorlunda avgiftssystem än det som kommunen tillämpar, har
            kooperativet lyckats överleva. Men visst har det varit en nagel
            i ögat på företrädare för den kommunala barnomsorgen. När barn
            från föräldrakooperativ, som ingått i kommunens barnomsorgsplan,
            uppnått skolålder och sökt plats i kommunalt fritidshem där ett
            storasyskon redan går, då får man inte syskonförtur, utan placeras
            sist i kön. Man har ju frivilligt ställt sig utanför, får man
            höra. Utanför vad då? Det kommunala monopolet? Vilken förolämpning
            mot dem som vet bäst hur man ordnar allt till det bästa för alla!
          </note>
          <note>
            Fru talman! Den springande punkten i propositionens förslag till
            ökad valfrihet ligger i ändringen av 2 § tillståndslagen. Genom
            förslaget ges kommunerna skyldighet att tillåta barnomsorg i enskild
            regi. Vid prövningen får avseende endast fästas vid sökandes lämplighet
            att bedriva verksamheten och vid ändamålsenligheten av de lokaler
            där sökanden avser att bedriva verksamheten.
          </note>
          <note>
            På den här punkten sätter socialdemokraterna in sitt motstånd
            denna gång. Nu säger man att kommunerna måste ha rätt att ta hänsyn
            till behovstäckningen i kommunen. Därmed förbehåller man kommunerna
            tolkningsmonopolet, d.v.s. precis som tidigare. Om full behovstäckning
            råder, enligt det kommunala monopolet, skall ekonomiskt bidrag
            inte behöva ges till enskild verksamhet.
          </note>
          <note>
            Men vad är full behovstäckning? Om ett enskilt daghem begär bidrag
            för 15 barn, som önskar delta i verksamheten, och kommunens barnomsorgsmonopol
            hävdar att det inte behövs, därför att full behovstäckning råder,
            så finns ändå uppenbarligen behov av det enskilda daghemmet.
          </note>
          <note>
            Annars skulle inte föräldrarna ha valt att placera sina barn
            där.
          </note>
          <note>
            Risken finns naturligtvis att innebörden av detta är att det
            finns kommunal barnomsorg som inte efterfrågas av föräldrar. Det
            enda rimliga är väl då att den verksamheten avvecklas. Men precis
            här tror jag att socialdemokraternas motstånd ligger.
          </note>
          <note>
            Som företrädare för den stora mängden kommunalt anställda är
            det deras intresse man slår vakt om, inte kommunmedlemmarnas,
            inte barnens och inte föräldrarnas.
          </note>
          <note>
            Men också socialdemokratiska småbarnsföräldrar vill själva välja
            vilken barnomsorgsform som passar dem bäst.
          </note>
          <note>
            Om de inte efterfrågar en viss kommunal barnomsorg därför att
            de föredrar en enskild som passar dem bättre, finns det behov
            av den enskilda verksamheten och inte av den som inte efterfrågas.
          </note>
          <note>
            Låt därför föräldrarna själva få avgöra vilken barnomsorg de
            efterfrågar. Då blir det naturligt för varje barnomsorgsform att
            söka motsvara de behov och önskemål som barn och föräldrar har.
            Vi får då en barnomsorg för barnfamiljerna. Vi får en barnomsorg
            för alla -- en barnomsorg som motsvarar högt ställda krav och
            som efterfrågas av barnfamiljerna. Det är inte orimligt att kommunerna
            får lägga ned verksamhet som inte efterfrågas. Barnomsorgen är
            till för barnfamiljerna och inte för det kommunala barnomsorgsmonopolet.
          </note>
          <note>
            Jag yrkar bifall till de yrkanden som väcktes tidigare i dag
            av Ingrid Hemmingsson.
          </note>
          <note>
            (Applåder)
          </note>
          <note>
            Anf. 56 MAJ-INGER KLINGVALL (s)
          </note>
          <note>
            replik:
          </note>
          <note>
            Fru talman! Det kommunala barnomsorgsmonopolet, Lennart Rohdin,
            avskaffades faktiskt av Socialdemokraterna,
          </note>
          <note>
            Folkpartiet och Vänsterpartiet -- jag tror att det var
          </note>
          <note>
            1985 -- i samband med beslutet i riksdagen med anledning av propositionen
            om en förskola för alla barn. Nog har det hänt en hel del på det
            området under de år som har gått sedan dess. Fortfarande finns
            det förhållandevis få platser i olika former av alternativ.
          </note>
          <note>
            Lennart Rohdin riktade sedan in sig på frågan om etableringsfriheten.
            Jag vill gärna kommentera det ytterligare. Eftersom familjer gör
            olika val därför att barn har olika behov, tror vi inte att marknaden
            är kompetent att sköta den här frågan så att vi får en bra barnomsorg
            som är tillgänglig för alla barn.
          </note>
          <note>
            Vi har inga goda erfarenheter av att marknadsstyrda verksamheter
            skulle klara av att göra den här typen av rättvis fördelning och
            tillgodose de skiftande behoven. Vi vill ha rättvisa regler på
            det här området just därför att vi inte kan tänka oss att stöpa
            barn i samma form.
          </note>
          <note>
            I dag finns också etableringsfrihet på skolans område. På skolans
            område skall 85 % av kostnaderna vara bidrag vid alternativ. På
            det här området är det tänkt att det skall vara 100 %. Vi kommer
            att få en uttunning av de resurser som går till den kommunala
            barnomsorgen, medan den privata kommer att klara sig relativt
            bra. På den privata sidan kan man kosta på sig större personaltäthet
            och färre barn. Därigenom uppnår man också högre kvalitet i verksamheten.
          </note>
          <note>
            För inte så länge sedan hittade jag en artikel i
          </note>
          <note>
            Aftonbladet med den talande rubriken ''Rika barn leka bäst''.
            Artikeln beskriver situationen i
          </note>
          <note>
            Uppsala. Det är en kommun som har dragit ned mycket kraftigt
            på resurserna till barnomsorgen.
          </note>
          <note>
            Det blir nu mycket intressant för de föräldrar som har möjligheter
            och råd att få in sina barn i olika privata alternativ. Det här
            är en utveckling som vi inte ställer upp på från socialdemokratins
            sida. Vi ser att etableringsfriheten värnar om de starka i samhället.
            Vi vill arbeta för en barnomsorg som är bra och som räcker till
            för alla barn.
          </note>
          <note type="speaker">
            Anf. 57 LENNART ROHDIN (fp) replik:
          </note>
          <note>
            Fru talman! Det är väl inte någon hemlighet att det finns mycket
            klara ideologiska skillnader i våra synsätt. Visserligen har jag
            tidigare inte deltagit i arbetet i den här kammaren, men jag tror
            att mina folkpartistiska kolleger kan intyga att de inte direkt
            har fått springa ihjäl sig för att hinna med
          </note>
          <note>
            Socialdemokraterna i deras iver att öka valfriheten inom barnomsorgen
            och att bryta upp det kommunala barnomsorgsmonopolet. Tvärtom
            har vi år ut och år in kunnat konstatera att varje förslag har
            mötts av rader av invändningar. Dessa invändningar har hela tiden
            haft som utgångspunkt att de kommunala politikerna och det kommunala
            barnomsorgsmonopolet i sista hand skall ha utslagsrätten.
          </note>
          <note>
            Maj-Inger Klingvall talar här om att man inte kan lita på marknaden.
            Även om marknaden har kommit att bli ett mycket fult ord i agitationen,
            tycker jag ändå att man skulle kunna våga sig på att ersätta ordet
            marknaden med ordet föräldrarna.
          </note>
          <note>
            Det är nämligen föräldrarnas val av vilken barnomsorgsform som
            vid olika tidpunkter passar dem bäst som vi vill värna om.
          </note>
          <note>
            Socialdemokraterna förbehåller sig rätten att lägga den yttersta
            beslutanderätten hos kommunerna och den kommunala barnomsorgsadministrationen.
          </note>
          <note>
            Här går en skiljelinje mellan oss och
          </note>
          <note>
            Socialdemokraterna. Vi litar på föräldrarna.
          </note>
          <note>
            Socialdemokraterna vill förbehålla den kommunala barnomsorgen
            rätten att avgöra vad som behövs.
          </note>
          <note>
            Anf. 58 MAJ-INGER KLINGVALL (s)
          </note>
          <note>
            replik:
          </note>
          <note>
            Fru talman! Vi talar här om valfrihet. Genom årens lopp har Statistiska
            centralbyrån gjort ganska omfattande undersökningar när det gäller
            barnomsorgen. Det framkommer att föräldrarna önskar kommunal barnomsorg
            i mycket stor utsträckning. En mycket mindre del av de tillfrågade
            har önskat sig alternativ. Jag vet därför inte riktigt vad Lennart
            Rohdin är ute efter när han säger att vi inte har tillgodosett
            föräldrarnas önskemål om olika alternativ.
          </note>
          <note>
            Det har pågått en utveckling med olika former av alternativ under
            flera år. Det finns mycket som är positivt i den utvecklingen.
            Det vi ställer som krav är att samma regler skall gälla. Jag vill
            gärna ha en kommentar från Lennart Rohdin beträffande den förändring
            som Ingrid Hemmingsson yrkade på i sitt inlägg, nämligen att vi
            inte skall kunna gå fram med det gemensamma utskottsinitiativet
            att få in kvalitetskravet även när det gäller villkor för bidrag
            till alternativt och enskilt driven barnomsorgsverksamhet. För
            oss är det oerhört viktigt att det kommer att finnas med i den
            nya barnomsorgslagen.
          </note>
          <note>
            I sitt anförande talade Lennart Rohdin också om vårdnadsbidraget.
            Har inte Lennart Rohdin insett vad konsekvenserna kan bli enligt
            de gjorda beräkningarna? Även den lilla summan på 2 000 kr.
          </note>
          <note>
            i månaden kommer att verka i en riktning som vi tycker är helt
            fel. Egentligen är det bara höginkomsttagare där den ena parten
            redan är hemma och inte har någon inkomst -- förmodligen kvinnan
            -- som kommer att gå med plus med vårdnadsbidraget. För övrigt
            kommer det att få mycket besvärliga marginaleffekter. De som drabbas
            mest är de som har de lägsta inkomsterna, eftersom vårdnadsbidraget
            skall räknas samman med andra bidragsformer.
          </note>
          <note>
            Jag gör en helt annan bedömning än Lennart
          </note>
          <note>
            Rohdin av vilka effekter vårdnadsbidraget kan få.
          </note>
          <note>
            För oss socialdemokrater är det en självklarhet att säga nej
            till vårdnadsbidraget. Vi gör det i dag, och vi kommer att göra
            det när en proposition eventuellt läggs fram till våren.
          </note>
          <note type="speaker">
            Anf. 59 LENNART ROHDIN (fp) replik:
          </note>
          <note>
            Fru talman! Det tvivlar vi inte på att
          </note>
          <note>
            Socialdemokraterna kommer att göra. Som jag försökte säga i mitt
            huvudanförande tror vi inte att det går att hitta en lösning som
            löser problemen och tillgodoser behoven för alla barnfamiljer.
            Genom att erbjuda barnomsorg, föräldraförsäkring och ett vårdnadsbidrag
            i den form som aviserats i propositionen erbjuder vi olika instrument
            som gör det möjligt för barnfamiljerna att välja hur de vill komponera
            sin egen lösning. Vi har det förtroendet för föräldrarna, och
            vi vill ge dem förtroendet att göra avvägningen själva.
          </note>
          <note>
            De undersökningar som redovisas när det gäller önskemål om barnomsorg
            är väl kända. Jag tror att det framgick av mitt huvudanförande
            att jag och min familj sökt kommunal barnomsorg som första alternativ.
            Jag anser att den är bra och att den skulle passa min familj.
            Nu talar vi emellertid om att man skall skapa möjligheter för
            dem som gör en annan bedömning. Om det nu är som Maj-Inger Klingvall
            säger att det är få som efterfrågar alternativ, varför är ni då
            så oroliga för att öppna möjligheten för föräldrarna att välja
            själva? Då är ju inte risken så stor att det blir en förskjutning
            från kommunal till enskild barnomsorg. Det är fråga om att öppna
            den möjligheten. Där vill inte Socialdemokraterna följa med. De
            vill kunna bestämma själva.
          </note>
          <note>
            Slutligen har vi frågan om kvalitetskraven. Det framgår med all
            önskvärd tydlighet i propositionen att kvalitetskraven skall vara
            desamma för enskild och kommunal barnomsorg. Vid en diskussion
            i utskottet frågade Socialdemokraterna -- inte med emfas -- om
            det inte skulle vara möjligt att förtydliga det som propositionen
            är klar över, nämligen ytterligare ett tillägg i 18a §. Vi ansåg
            inte att det förtydligandet behövdes. Men som en gest för att
            öppna möjligheten att likabehandla enskilda alternativ, inte bara
            när det gäller kraven utan även när det gäller etableringen, kunde
            vi gå med på detta. Den gesten besvarades inte av
          </note>
          <note>
            Socialdemokraterna.
          </note>
          <note>
            Jag sade tidigare att i specialmotiveringen till paragraferna
            13b, 14b och 18 framgår det med all önskvärd tydlighet att samma
            kvalitetskrav skall gälla i både enskild och kommunal barnomsorg.
          </note>
          <note>
            För vår del har propositionstexten hela tiden varit till fyllest
            på den punkten.
          </note>
          <note type="speaker">
            Anf. 60 EVA ZETTERBERG (v) replik:
          </note>
          <note>
            Fru talman! Jag har redan i mitt inledningsanförande talat om
            hur viktig den här propositionen är med ett förslag till barnomsorgslag.
            Varför har, Lennart Rohdin, frågan om vårdnadsbidrag lagts in
            i barnomsorgslagen? Folkpartiet värnar i alla andra sammanhang
            om jämlikheten. Därför har jag svårt att se hur frågan om vårdnadsbidrag
            på något sätt skulle föra frågan om valfrihet eller jämställdhet
            framåt.
          </note>
          <note>
            Jag menar att det är viktigt med valfrihet i barnomsorgen. Men
            det finns betydligt fler och bättre sätt -- om Folkpartiet och
            de borgerliga partierna är angelägna. Det finns t.ex. förlängd
            föräldraledighet och kortare arbetstid.
          </note>
          <note>
            Vårdnadsbidraget är inte det som utgör valfrihet.
          </note>
          <note>
            Men det är uppenbart att Folkpartiet i denna fråga har valt att
            ställa sig tillsammans med kds och de andra borgerliga partierna
            i fråga om jämställdheten.
          </note>
          <note>
            Fru talman! Jag vill också fråga Lennart Rohdin om
          </note>
          <note>
            Vänsterpartiets förslag till krispaket inom barnomsorgen. Där
            finns sådant som det exempel från en stadsdel, Björkhagen, som
            Maj-Inger
          </note>
          <note>
            Klingvall läste upp. Precis samma förhållande råder i min stadsdel
            Skarpnäcksfältet. Det är stora omflyttningar av barngrupper. Barn
            tvingas byta grupp flera gånger under kort tid. Barngrupperna
            växer nu till 18--20 barn med två personer i personalen.
          </note>
          <note>
            Om vi nu bekymrar oss om just barnen, Lennart
          </note>
          <note>
            Rohdin, motiverar inte allt detta till att vi tittar på hur vi
            med hjälp av ett krispaket kan säkra en bra tillvaro för barn
            inom barnomsorgen? Varför kan ni inte acceptera det?
          </note>
          <note>
            Fru talman! Jag kan konstatera -- om inte de borgerliga partierna
            vill göra denna översyn -- att de kan acceptera de stora klasskillnader
            som finns mellan olika delar av vårt land och mellan olika stadsdelar,
            där det t.ex. kan finnas privata daghem med betydligt bättre resurser
            än inom kommunen.
          </note>
          <note type="speaker">
            Anf. 61 LENNART ROHDIN (fp) replik:
          </note>
          <note>
            Fru talman! Jag uppskattar en hel del av det Eva
          </note>
          <note>
            Zetterberg sade i sitt huvudanförande, bl.a. när det gäller glädjen
            över det eventuella beslut som skall fattas här senare i kväll.
          </note>
          <note>
            När det gäller behovet av krispaket har vi påpekat i utskottsbetänkandet
            att det sker en kartläggning bl.a. inom Socialstyrelsen. Socialstyrelsen
            skall återkomma och redovisa hur läget ser ut. Vi förutsätter
            från utskottets sida att regeringen skall återkomma med förslag
            när kartläggningen är klar.
          </note>
          <note>
            Jag vill betona för Eva Zetterberg att redan propositionen är
            ett uttryck för att regeringen anser att det finns behov av att
            styra en del av verksamheten. Det sker bl.a. med hjälp av de krav
            på barnomsorgen som förs in i paragraferna 13b och
          </note>
          <note>
            14b. Där ges riktlinjer för hur avgifterna får utvecklas. Just
            för att regeringen ser vissa oroande tecken, har regeringen lagt
            fram dessa förslag. Det är faktiskt denna regering som har lagt
            fram förslagen om kvalitetsbedömningar i barnomsorgen.
          </note>
          <note>
            Vidare har vi frågan om vårdnadsbidraget. Det är alldeles riktigt,
            Eva Zetterberg, att vårdnadsbidraget inte primärt sett föreslås
            för att öka jämställdheten. Men jag försökte säga i mitt huvudanförande
            att här finns ett antal önskemål och behov hos barnfamiljerna
            som delvis är av konfliktkaraktär. Man måste försöka få fram en
            lämplig avvägning. Ett vårdnadsbidrag, såsom det aviseras i propositionen,
            är ett stöd i valfriheten för de föräldrar som väljer att göra
            en annan avvägning. Detta är ett led i en samlad familjepolitik.
            Det är inte fråga om en eftergift när det gäller det principiella
            synsättet. Folkpartiet har i åtskilliga år varit förespråkare
            för någon form av vårdnadsbidrag. Men i den här propositionen
            redovisar regeringspartierna en samlad syn på familjepolitiken
            och barnomsorgen. Där ingår ett vårdnadsbidrag av den karaktär
            som har aviserats.
          </note>
          <note type="speaker">
            Anf. 62 EVA ZETTERBERG (v) replik:
          </note>
          <note>
            Fru talman! Vårdnadsbidraget så som Lennart
          </note>
          <note>
            Rohdin beskriver det hela skulle leda till större valfrihet för
            en hel del familjer. Jag har svårt att se det hela så. Det gynnar
            inte alla familjer på samma sätt. De som har låg inkomst kommer
            naturligtvis att finna att det är svårt att få något kvar av lönen,
            och därför väljer de att stanna hemma fast de egentligen inte
            är intresserade av den lösningen.
          </note>
          <note>
            Däremot är breda lösningar som förkortad arbetstid eller längre
            föräldraledighet som gynnar betydligt fler inte aktuellt från
            Folkpartiets sida.
          </note>
          <note>
            Vidare har vi frågan om kvalitetsbedömning. Jag konstaterar att
            den är inskriven i förslaget, men den borgerliga majoriteten har
            valt att ta bort det förtydligande som Socialdemokraterna och
            vi ville ha. Det kvarstår att den borgerliga majoriteten inte,
            liksom beklagligtvis inte heller
          </note>
          <note>
            Socialdemokraterna, vill ha kvar det akuta krispaketet. Jag menar
            att det är för sent att vänta till våren 1994. Vad kommer regeringen
            att göra då? Det blir val till hösten. Inte kommer regeringen
            att göra något innan dess. Det är alltså bara att vänta på ett
            val, en ny regering och en ny majoritet som är intresserad av
            att ta itu med problemen.
          </note>
          <note>
            Till slut, Lennart Rohdin, vill jag ta upp frågan om kommunerna
            och varför de inte kan få ha en plan över hur nytillkommande daghem
            skall fungera inom kommunen. Betyder det, Lennart Rohdin, att
            ni är villiga att i en kommun som har full behovstäckning låta
            t.ex. Livets ord, som uppfyller alla krav på lokaler, personal
            osv., få ta över barn från kommunal barnomsorg och så småningom
            tvinga ett kommunalt dagis att lägga ned? Är det så ni vill ha
            det? Är valfriheten för föräldrarna detsamma som att det enda
            alternativ som återstår för barnomsorgen är att ha sina barn på
            Livets ords daghem? Det är inte mycket till valfrihet.
          </note>
          <note type="speaker">
            Anf. 63 LENNART ROHDIN (fp) replik:
          </note>
          <note>
            Fru talman! Naturligtvis är det så att om det finns föräldrar
            och barn som önskar någon annan form av barnomsorg utöver den
            s.k. fulla behovstäckningen, är det inte fråga om full behovstäckning.
            Vi vill tillse att det skall finnas möjligheter för de enskilda
            alternativ som efterfrågas att etableras på samma villkor utan
            att den kommunala barnomsorgen ställer upp villkor för om den
            omsorgen behövs eller ej i deras ögon.
          </note>
          <note>
            Om barnen som efterfrågar den alternativa omsorgen redan finns
            i den kommunala barnomsorgen, är möjligen antalet kommunala barnomsorgsplatser
            för många.
          </note>
          <note>
            Vidare har vi frågan om vårdnadsbidraget. Jag vill understryka
            att vårdnadsbidraget naturligtvis inte är lösningen för alla.
            Där håller jag med Eva
          </note>
          <note>
            Zetterberg. Men den kommunala barnomsorgen är inte heller lösningen
            för alla. Vår väl utbyggda föräldraförsäkring, som är en väldig
            tillgång, är inte heller hela lösningen för alla. Det är kombinationen
            av dessa olika inslag som ger största möjliga valfrihet för alla.
          </note>
          <note type="speaker">
            Anf. 64 ROSA ÖSTH (c):
          </note>
          <note>
            Fru talman! Precis som jag hade väntat mig har den här debatten
            utvecklats i en sådan riktning att jag tycker mig ha hört den
            förut -- i alla fall stora delar av den. Jag medger att det finns
            avvikelser som jag något tänker återkomma till. Men i övrigt har
            jag hört den förut, inte bara en gång utan många gånger. Jag har
            inte bara hört den här i kammaren utan även tidigare på det kommunala
            planet.
          </note>
          <note>
            Under de snart 25 år som jag har sysslat med socialpolitik har
            när det gäller barnomsorgsfrågor samma mönster ständigt upprepats.
            Det har gått en klar rågång mellan socialdemokrater och vänsterpartister
            å ena sidan och icke-socialistiska partier å andra sidan. Om Stefan
            Kihlberg fortfarande är kvar i kammaren vill jag rikta mig till
            honom och säga att det inte borde vara så svårt för
          </note>
          <note>
            Ny demokrati att välja sida, om man inte vill göra ett stort
            brott mot sin egen ideologi, som i det här fallet.
          </note>
          <note>
            Att vi i de olika partierna har olika uppfattningar i den här
            frågan beror inte på att vi tycker olika mycket om barn eller
            att vi bryr oss mer eller mindre om deras omsorg. Det handlar
            i stället om huruvida vi tilltror enskilda människor förmågan
            att fatta bra beslut för de egna barnen och den egna familjen.
            Det handlar om tilltro -- kanske snarare övertro -- till politikers
            förmåga att i detalj bestämma hur barnfamiljerna skall inrätta
            sina liv.
          </note>
          <note>
            Jag tänker inte uppta tiden med att presentera någon historik,
            som i och för sig kunde vara intressant, men som ett litet exempel
            på den ensidiga syn som jag menar framför allt har präglat socialdemokraterna
            vill jag påminna om hur det var när den offentliga barnomsorgen
            byggdes upp i vårt land. Det skedde framför allt under 1960-talet.
          </note>
          <note>
            Enligt den socialdemokratiska regeringens direktiv var det nästan
            inte möjligt att få statsbidrag till något annat än institutionell
            verksamhet.
          </note>
          <note>
            Kommunerna kunde på sin höjd få ett litet blygsamt belopp till
            familjedaghem, men först när man hade ett antal daghem i botten,
            enligt den s.k.
          </note>
          <note>
            kvotprincipen.
          </note>
          <note>
            Små kommuner, som det fanns gott om på den tiden, inte minst
            glesbygdskommuner, saknade i praktiken möjlighet till hjälp att
            bygga upp sin barnomsorg. Socialdemokraterna tvingades i det här
            fallet så småningom att backa, men i det längsta har de genom
            åren hållit fast vid en detaljstyrning av det statliga stödet.
            Mycket länge kämpade man emot allt vad privat barnomsorg hette,
            även föräldrakooperativ. Någon kunde ju bevars tjäna pengar på
            det, och det var mycket fult.
          </note>
          <note>
            Undan för undan har verkligheten, kravet från barnfamiljerna,
            från kommunerna och från andra partier tvingat socialdemokraterna
            till reträtt, men bara med små steg i taget. Socialdemokraterna
            har nämligen så förtvivlat svårt att släppa greppet kring utvecklingen.
            Man vill inte det, utan man vill så gärna fortsätta att styra
            och ställa, och man vill bestämma hur människor skall inrätta
            sitt privatliv.
          </note>
          <note>
            Det kommer mycket tydligt fram i socialdemokraternas skrivning
            om inriktningen av familjepolitiken.
          </note>
          <note>
            För oss i Centern har under mycket lång tid frågan om att stödja
            barnfamiljerna varit högt prioriterad.
          </note>
          <note>
            Men det skall ske på ett sätt som skapar valfrihet.
          </note>
          <note>
            Samhället skall ge stöd, men det är barnfamiljerna själva som
            skall göra valet.
          </note>
          <note>
            Helt konsekvent var Centern därför först med att lägga fram ett
            förslag om ett vårdnadsbidrag, något som vi också drivit i många
            år. Det var för oss självklart att deltaga i de partimotioner
            som under förra regeringsperioden väcktes av Centern,
          </note>
          <note>
            Moderaterna och Folkpartiet. Det är också helt följdriktigt att
            vår nuvarande regering har detta inskrivet in sin regeringsförklaring
            och att det har lagts en proposition på riksdagens bord i vilken
            detta aviseras.
          </note>
          <note>
            Vad gäller vårdnadsbidraget, ägnar sig framför allt socialdemokraterna
            åt att vidmakthålla en myt.
          </note>
          <note>
            Undantagslöst framställs förslaget som ett sätt att förmå mammor
            -- naturligtvis alltid mammor -- att stanna hemma på heltid.
          </note>
          <note>
            Jag skall inte neka till att en del borgerliga debattörer också
            är något medskyldiga till en sådan myt. Jag tror nämligen inte
            att det är så många som tack vare det nu föreslagna vårdnadsbidraget
            kommer att stanna hemma på heltid. Men det viktigaste är att fler,
            inte minst ensamstående föräldrar, ofta mammor, får större möjlighet
            att under en tid gå ned i arbetstid och på det sättet öka möjligheten
            att kombinera förvärvsarbete och vård av egna barn.
          </note>
          <note>
            Jag vänder mig mot att man generaliserar och säger att alla barn
            mår bäst av att vara på daghem. Men jag vänder mig också emot
            när man hävdar det motsatta, dvs. att alla barn mår bäst av att
            mamma är hemma på heltid. Det förekommer t.o.m. att det talas
            om att man i annat fall lägger grunden till kriminalitet, missbruk,
            m.m. Jag har dock inte hört det i denna kammare, vill jag deklarera.
            Sanningen är naturligtvis inte så enkel.
          </note>
          <note>
            Men om småbarnsföräldrarna tvingas in i en situation som man
            inte orkar med, med lång arbetstid och med vård av barn och skötsel
            av hemmet, då är risken naturligtvis stor att det går ut över
            barnen, att det går ut över barnens trygghet och möjlighet att
            utvecklas till harmoniska individer. Så, kan det väl inte vara
            någon av oss som vill att det skall vara.
          </note>
          <note>
            Därför behövs ett kompletterande stöd som kan underlätta för
            föräldrarna att gå ned i arbetstid för att få mer tid och ork
            för de egna barnen. Det är därför följdriktigt att tala om att
            de föräldrar som behöver ett annat stöd kommer att få det och
            att ett förslag kommer att läggas fram i en proposition, samtidigt
            som man vill att kommunerna skall vara skyldiga att tillhandahålla
            barnomsorg. Det finns därför all anledning att välkomna den proposition
            som vi nu behandlar. Jag menar att den är väl avvägd, och just
            den helhetssyn som är nödvändig i familjepolitiken presenteras
            där.
          </note>
          <note>
            Fru talman! Jag yrkar bifall till reservationerna 2
          </note>
          <note>
            och 6 och till det särskilda yrkande som Ingrid
          </note>
          <note>
            Hemmingsson har lagt fram. I övrigt yrkar jag bifall till utskottets
            hemställan.
          </note>
          <note>
            Anf. 65 MAJ-INGER KLINGVALL (s)
          </note>
          <note>
            replik:
          </note>
          <note>
            Fru talman! Rosa Östh återkommer till ungefär samma slutsatser
            vi hört tidigare i debatten, nämligen att föräldrarna skall bestämma.
            Men jag utgår från att det inte är föräldrakooperativ som ni talar
            om. Den typ av föräldrainitiativ och föräldramedbestämmande som
            föräldrakooperativ och alternativ pedagogik representerar har
            det varit fritt fram för sedan 1985--1986.
          </note>
          <note>
            Jag kan inte annat tro än att ni i sken av påståendet att det
            är föräldrarna som bestämmer är det trots att en marknadsstyrd
            barnomsorg som ni är ute efter, en typ av barnomsorg med andra
            typer av entreprenörer som skall erbjuda den barnomsorg som föräldrarna
            tydligen skall bestämma sig för och tycka är bra. För att ge föräldrarna
            en ordentlig möjlighet till eget val måste vi se till att det
            finns rättvisa regler, gemensamma lösningar och beslut som bygger
            på de demokratiska former som vi har i dag.
          </note>
          <note>
            Det är endast på det sättet som vi kan tillgodose de olika behov
            som barn och föräldrar har. Här skiljer vi oss tydligen åt. Det
            förvånar mig något, Rosa
          </note>
          <note>
            Östh, för jag har aldrig egentligen upplevt Centern som ett parti
            som har talat för marknadslösningar på välfärdsområdet.
          </note>
          <note>
            Jag har också sett en statistik över landets kommuner. Det visar
            sig att de kommuner där
          </note>
          <note>
            Centern styr är de som har privatiserat vård- och omsorgsverksamhet
            minst. Jag tycker att det skulle vara intressant att få en liten
            kommentar till det från Rosa Östh. Är det faktiskt på det sättet?
            Jag vet också att centerpartisterna gärna utser sig som talesmän
            för de utsatta grupperna i samhället. Då är ni väl medvetna om
            de effekter som etableringsfriheten både inom skolan och nu inom
            barnsomsorgen kommer att ge.
          </note>
          <note>
            Till sist vårdnadsbidraget. Där har vi helt olika uppfattningar.
            För oss är det fullständigt omöjligt att förstå hur regeringen
            i detta ekonomiska läge är beredd att lägga fram ett förslag som
            innebär kostnader för flera miljarder. Hade vi de pengarna,
          </note>
          <note>
            Rosa Östh, och ville arbeta för fortsatt jämställdhet, skulle
            vi satsa dem på en utbyggd föräldraförsäkring.
          </note>
          <note type="speaker">
            Anf. 66 ROSA ÖSTH (c) replik:
          </note>
          <note>
            Fru talman! Maj-Inger Klingvall verkar helt fångad av marknadskrafterna.
            Vi behandlar i dag en proposition där kommunerna ges skyldighet
            att tillhandahålla barnomsorg för alla föräldrar som efterfrågar
            det. Det är helt enkelt så att det är föräldrarnas efterfrågan
            som kommer att styra vilka former av barnomsorg som kommer att
            utvecklas.
          </note>
          <note>
            Jag tror inte alls, som Maj-Inger Klingvall tycks tro, att människor
            kommer att sky den kommunala barnomsorgen. Jag vill hävda att
            den i många fall är väldigt god och sådan att föräldrar och barn
            trivs med den. Fortsätter man att efterfråga den, har i det fallet
            de privata alternativen svårt att göra sig gällande.
          </note>
          <note>
            Jag har aldrig riktigt förstått mig på
          </note>
          <note>
            Socialdemokraterna, när de å ena sidan talar om valfrihet och
            å andra sidan menar att den valfriheten bara riktar sig dem som
            väljer kommunal barnomsorg. De vill inte ge den möjligheten till
            ensamstående kvinnor för att de bättre skall orka med sin situation.
          </note>
          <note>
            Vi kommer inte att rösta för ett vårdnadsbidrag, sade Maj-Inger
            Klingvall tidigare, alldeles oberoende av hur det kommer att se
            ut. Då har man intagit en kategorisk ställning, som inte ger utrymme
            vare sig för eftertanke eller för analys. Jag beklagar att man
            är så föga utvecklingsbar i det socialdemokratiska partiet.
          </note>
          <note>
            Anf. 67 MAJ-INGER KLINGVALL (s)
          </note>
          <note>
            replik:
          </note>
          <note>
            Fru talman! Nej, Rosa Östh, jag är inte marknadens fånge. Problemet
            är att regeringspartierna är det, även i den här frågan och på
            område efter område. Vi skall efter den här debatten ha en debatt
            om etableringsrätt för specialistläkare och sjukgymnaster. Jag
            beklagar djupt att Rosa Östh inte ser de faror som faktiskt finns
            i etableringsfriheten. En marknadsstyrd välfärd gynnar dem som
            är starka och missgynnar dem som är svaga i ett samhälle.
          </note>
          <note>
            Jag beklagar att jag inte hört ett ord om att det finns några
            risker. Jag tycker att de är alldeles uppenbara.
          </note>
          <note>
            Förslaget till vårdnadsbidrag har vi hört år efter år i olika
            tappningar. Därför har vi också kunnat analysera dess konsekvenser
            för kvinnor, för jämställdhet, för kvinnors möjligheter till arbete
            och lika utveckling på arbetsplatserna. Men vi kan också se hur
            det direkt missgynnar barnen. Den slutsats som vi drar beträffande
            vårdnadsbidragets inverkan, dvs. att det kraftigt minskar valfriheten
            för kvinnor och barnfamiljer, är mycket välgrundad.
          </note>
          <note type="speaker">
            Anf. 68 ROSA ÖSTH (c) replik:
          </note>
          <note>
            Fru talman! Jag kanske misstog mig men jag tyckte att Maj-Inger
            Klingvall tidigare sade att hon hälsade den här propositionen
            med tillfredsställelse. Det måste betyda att man har upptäckt
            att där föreslås väldigt många bra saker, även utifrån socialdemokratisk
            utgångspunkt.
          </note>
          <note>
            Jag måste tydligen upprepa att kommunerna här ges skyldighet
            att tillhandahålla dem som efterfrågar det barnomsorg för barn
            mellan ett och tolv år. När det gäller andra alternativ står det
            att man i mån av plats är skyldig att ta in barn med särskilda
            behov osv. Det står i propositionen att samma kvalitetskrav skall
            ställas på de privata alternativen som på de kommunala, och det
            har ingen i denna kammare förnekat. Där bör riskerna inte var
            så stora som Maj-Inger Klingvall vill utmåla dem.
          </note>
          <note>
            Det är litet märkligt att man avvisar vårdnadsbidraget, trots
            att man inte har sett konstruktionen. Då menar jag att man avvisar
            också tanken att ge kvinnorna det stöd som de i dag behöver. Det
            är i alla fall kvinnorna som
          </note>
          <note>
            Socialdemokraterna anser det bör gälla.
          </note>
          <note>
            Naturligtvis gäller det den förälder som väljer att gå ned i
            arbetstid.
          </note>
          <note>
            Vi har från utskottets sida tydligt understrukit att vårdnadsbidraget
            skall ges en sådan utformning, att det ger en reell valfrihet
            för inte minst dem som har låga inkomster. Det förvånar mig att
            man från arbetarpartiet inte någon gång bryr sig om alla de kvinnor
            som i dag inte har ekonomisk möjlighet att utnyttja sin rätt till
            förkortad arbetstid.
          </note>
          <note type="speaker">
            Anf. 69 CHATRINE PÅLSSON (kds):
          </note>
          <note>
            Fru talman! Det utmärkande för den svenska barnomsorgen måste
            vara god kvalitet, rättvis fördelning och en reell valfrihet.
            I föreliggande proposition föreslås att kommunerna skall bli skyldiga
            att tillhandahålla barnomsorg för barn i åldrarna ett till tolv
            år. Dessutom föreslås kommunerna bli skyldiga att ge bidrag till
            enskilda förskolor och fritidshem med ett belopp per barn som
            inte oskäligt avviker från kommunens kostnad per barn i den egna
            verksamheten.
          </note>
          <note>
            För att få en riktig och verklig valfrihet krävs dock även ett
            vårdnadsbidrag. Jag skall använda mina minuter till att ge litet
            bakgrund till varför vi kristdemokrater tycker att det är så viktigt.
          </note>
          <note>
            Ett vårdnadsbidrag är nödvändigt, inte i första hand för att
            få konkurrens mellan olika barnomsorgsformer, utan för att ge
            svenska familjer en chans att välja hur och vem som skall ta hand
            om deras barn. Idén med vårdnadsbidraget är egentligen ganska
            enkel. I själva verket bygger det på den grundläggande tesen,
            att det inte är staten eller vi förtroendevalda som är mest kompetenta
            att avgöra exakt vilken barnomsorg varje barn skall ha. Vad som
            är bäst för barnen kan ingen annan avgöra bättre än barnens föräldrar.
          </note>
          <note>
            Fru talman! Alla barn är olika. Av det följer betydelsen av valfrihet
            inom barnomsorgen: att ge svenska föräldrar rätt att välja om
            de vill ge mer tid till omsorgen om sina barn eller om de vill
            arbeta och låta den kommunala barnomsorgen, familjedaghem, familjekooperativ
            eller privata daghem ta hand om barnen. Det är faktiskt inte mer
            än rätt att föräldrarna får avgöra det.
          </note>
          <note>
            Så här vill dock inte utskottsmajoriteten se på ett vårdnadsbidrag.
            I stället påstår man att ett vårdnadsbidrag motverkar jämställdheten
            mellan föräldrarna och skapar stora marginaleffekter för den som
            vill övergå från hemarbete till förvärvsarbete. Denna argumentation
            är rent oförskämd. Det är oförskämt att på det här sättet omyndigförklara
            svenska föräldrar. Det som utskottsmajoriteten förmyndaraktigt
            säger är att föräldrarna inte är kompetenta att välja det rätta
            till sina barn.
          </note>
          <note>
            I själva verket går utskottsmajoritetens resonemang ut på att
            många föräldrar kommer att stanna hemma när de får en möjlighet
            att själva välja, men det dras inte några konklusioner av detta.
          </note>
          <note>
            Fru talman! Kan det inte vara så, att många föräldrar värderar
            möjligheten att mer kunna ta hand om sina egna barn, särskilt
            under de första åren, högt? Kan det inte t.o.m. vara så, att de
            allra flesta föräldrar önskar att de hade haft mer tid till sina
            barn, när barnen var små, och att de för sent inser vad de har
            gått miste om? Av erfarenhet vet vi att det faktiskt är så.
          </note>
          <note>
            Den andra kritiken mot ett vårdnadsbidrag är att nivån är för
            låg. Bidraget räcker inte, menar man.
          </note>
          <note>
            Givetvis vore det önskvärt med en hög nivå på ett vårdnadsbidrag.
            Det anser vi också. Men dessa argument är egentligen inga argument
            emot ett vårdnadsbidrag. Tvärtom, båda invändningarna bygger på
            att många föräldrar vill ha ett vårdnadsbidrag. Att kunna välja
            typ av barnomsorg är varken en kvinnosaksfråga eller en fråga
            om hinder i karriären. Det här handlar om barnen och vad som är
            bäst för dem.
          </note>
          <note>
            Jag tror att svenska föräldrar och svenska kvinnor inte låter
            sig fösas tillbaka till spisen. Svenska kvinnor och män är kloka,
            och de kan välja själva.
          </note>
          <note>
            Detta handlar också om rättvisa. I dag får ca
          </note>
          <note>
            390 000 barn, eller egentligen deras föräldrar, offentligt stöd
            för sin barnomsorg. Men ca 255 000
          </note>
          <note>
            barn i samma åldrar får inte en enda krona. Av dessa 255 000
            barns familjer lever dessutom cirka en tredjedel under existensminimum.
          </note>
          <note>
            Det här handlar också om lyhördhet inför vad svenska folket egentligen
            vill ha. Jag har många gånger förvånat mig över att svenska föräldrar
            har kunnat acceptera att det har pågått en planering av barnomsorgen
            enligt den modell som har förelegat.
          </note>
          <note>
            Undersökning efter undersökning visar faktiskt att en majoritet
            av småbarnsföräldrarna i Sverige är positiva till ett vårdnadsbidrag.
          </note>
          <note>
            Det handlar även om en tro på familjen. Jag är helt övertygad
            om att det enda sättet att bygga upp ett samhälle som fungerar
            är att föra över goda normer och införa valfrihet i familjepolitiken.
          </note>
          <note>
            Fru talman! Det här handlar om en möjlighet att ta till vara
            på de viktiga år som man skulle vilja ha tillbringat mer med sina
            barn, viktiga år som man inte saknar förrän barnen plötsligt är
            utflugna. Det är alltså mot bakgrund av detta som vi vill införa
            ett vårdnadsbidrag, inte för rikspolitikers eller för andra förtroendevaldas
            skull utan för föräldrarnas och för barnens skull. Därför är det
            nödvändigt med ett vårdnadsbidrag. Även barnomsorgslagen förutsätter
            därför att det införs ett vårdnadsbidrag.
          </note>
          <note>
            Jag vill rikta en uppmaning till kammarens ledamöter att göra
            allt för att få majoritet för den borgerliga utskottsminoritetens
            förslag. Det vore en välkommen julklapp till svenska föräldrar
            och barn. Jag hoppas också att vi skall kunna fortsätta på den
            väg som vi har slagit in på när det gäller familjepolitiken.
          </note>
          <note>
            Fru talman! Jag vill avsluta med att önska alla en riktigt God
            jul.
          </note>
          <note type="speaker">
            Anf. 70 TALMANNEN:
          </note>
          <note>
            Får jag rikta en vädjan om att hålla korta repliker.
          </note>
          <note>
            Då tjänar vi väldigt mycket tid.
          </note>
          <note>
            Anf. 71 MAJ-INGER KLINGVALL (s)
          </note>
          <note>
            replik:
          </note>
          <note>
            Fru talman! Chatrine Pålsson talade med ett stort engagemang
            sig varm för ett vårdnadsbidrag. Hon sade att vi som inte tror
            på vårdnadsbidragets alla fördelar är oförskämda. Chatrine Pålsson
            bör läsa den rapport som den arbetsgrupp som Bengt
          </note>
          <note>
            Westerberg har tillsatt nyligen har lämnat.
          </note>
          <note>
            Rapporten visar väldigt klart att de regler som föreslås skall
            gälla för vårdnadsbidraget är sådana att orättvisorna ökar och
            jämställdheten hotas.
          </note>
          <note>
            Vårdnadsbidraget skall betalas ut till den som får barnbidraget,
            och det är nästan i samtliga fall kvinnan. Hon blir skattskyldig
            för vårdnadsbidraget, men hon får inte lägga det som grund vid
            beräkning av sjukpenning och pension.
          </note>
          <note>
            Vårdnadsbidraget skall räknas som inkomst när man bedömer rätten
            till bl.a. bostadsbidrag, socialbidrag och familjepenning. Detta
            gäller också för studerande.
          </note>
          <note>
            Detta gör att om man på något sätt är beroende av samhällets
            stöd, om man t.ex. är lågavlönad och har bostadsbidrag, får man
            behålla mindre av vårdnadsbidraget eller av de förmåner som man
            redan har. Om man däremot är högavlönad får man behålla mer av
            vårdnadsbidraget.
          </note>
          <note>
            Marginaleffekterna blir mycket stora, särskilt för lågavlönade
            deltidsarbetande kvinnor. Här vill jag också passa på att bemöta
            Rosa Östh som var inne på detta med att gå ner i arbetstid. Om
            en hemarbetande tvåbarnsmamma börjar arbeta trekvartstid och har
            sina barn på dagis, då får hon betala 10 % av lönen. Vinnare är
            den familj som har en rik man och som ändå har råd att ha en fru
            hemma. Den familjen får oreducerat bidrag.
          </note>
          <note>
            Anf. 72 CHATRINE PÅLSSON (kds)
          </note>
          <note>
            replik:
          </note>
          <note>
            Fru talman! Maj-Inger Klingvall hänvisade till
          </note>
          <note>
            Kommunalarbetarförbundets rapport. Jag menar att Kommunalarbetarförbundet
            inte har räknat korrekt. Självfallet kommer förslaget att utformas
            så, att det lönar sig att arbeta, enligt vårt sätt att se.
          </note>
          <note>
            Den stora skillnaden är att svenska föräldrar ges en chans att
            välja hur man skall ta hand om deras barn och vem som skall göra
            det. Vinnare blir därmed barnen.
          </note>
          <note>
            Den grupp som har arbetat med detta har nogsamt uttalat att det
            inte har funnits någon politisk förankring. Propositionen är ju
            inte framlagd. Man arbetar med den. Också jag har hört till dem
            som har varit kritisk mot den utformning som förslaget har fått.
            Men vi har sagt att ingen skall förlora på ett vårdnadsbidrag.
            Alla som vill fortsätta att anlita kommunens barnomsorg skall
            självfallet kunna göra det. Men de som vill ordna sin barnomsorg
            på något annat sätt skall ha samma självklara rätt till det.
          </note>
          <note>
            Fru talman! Därför tycker jag att det är viktigt att vi inväntar
            propositionens förslag innan vi dömer ut ett förslag som ännu
            inte är något regeringsförslag.
          </note>
          <note>
            Anf. 73 MAJ-INGER KLINGVALL (s)
          </note>
          <note>
            replik:
          </note>
          <note>
            Fru talman! Detta var alltså den av Bengt
          </note>
          <note>
            Westerberg tillsatta gruppens beräkningar. Efter alla turer genom
            åren med vårdnadsbidraget och de olika förslag som har lagts fram,
            tror jag tyvärr inte,
          </note>
          <note>
            Chatrine Pålsson, att det händer något underverk i någon proposition
            som skulle leda till en vårdnadsbidragskonstruktion som inte innehåller
            dessa nackdelar. Tyvärr leder inte ett vårdnadsbidrag till ökad
            valfrihet utan till mindre valfrihet.
          </note>
          <note>
            Anf. 74 CHATRINE PÅLSSON (kds)
          </note>
          <note>
            replik:
          </note>
          <note>
            Fru talman! Jag vill då fråga Maj-Inger Klingvall om det anses
            rättvist ur socialdemokratiskt perspektiv att om man väljer att
            vara hemma och ta hand om sina barn -- även om man gör det på
            heltid -- är det värt 0 kr, men om man anlitar den kommunala barnomsorgen
            subventioneras detta av samhället. Är detta socialdemokratisk
            politik, att man inte själv får välja? Tycker inte socialdemokraterna
            att det arbete som föräldrarna utför när de visar omsorg om sina
            barn är värt en enda krona?
          </note>
          <note type="speaker">
            Anf. 75 EVA ZETTERBERG (v) replik:
          </note>
          <note>
            Fru talman! Chatrine Pålsson tog i sitt anförande upp nästan
            uteslutande fördelarna med ett vårdnadsbidrag. Jag har uppfattat
            det förslag som vi nu behandlar så, att det huvudsakligen skulle
            handla om en lag om barnomsorg.
          </note>
          <note>
            Jag vill fråga Chatrine Pålsson, som vädjar till kammaren att
            rösta på den borgerliga reservationen till förmån för vårdnadsbidrag:
            Är inte lagen om barnomsorg viktig? Är det för kds viktigare att
            gå igenom några allmänna principer om vårdnadsbidrag än att äntligen
            få till stånd en lag om barnomsorg?
          </note>
          <note>
            Anf. 76 CHATRINE PÅLSSON (kds)
          </note>
          <note>
            replik:
          </note>
          <note>
            Fru talman! Det är mycket enkelt. Om man fattar beslut om en
            barnomsorgslag och vill ha verklig valfrihet, förutsätter detta
            ett vårdnadsbidrag.
          </note>
          <note>
            Därför har dessa frågor med all tydlighet med varandra att göra.
            Jag tror, fru talman, att om Eva
          </note>
          <note>
            Zetterberg hade läst vad vi har skrivit, skulle det ha stått
            helt klart för henne att det ena förutsätter det andra.
          </note>
          <note>
            Anf. 77 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Det finns få politiska frågor som är så laddade som
            familjepolitiken. Det visar sig inte minst av att det nu är ovanligt
            mycket folk i kammaren i samband med en sakdebatt, något som naturligtvis
            är mycket glädjande. Kanske kommer jag att göra er besvikna, eftersom
            jag nu tänker börja med att tala om sakfrågan.
          </note>
          <note>
            I våras besökte jag en kommun i Italien för att studera barnomsorg.
            Under ett par dagar träffade jag drygt tio kvinnor. Ingen av dem
            hade familj.
          </note>
          <note>
            Bara en enda hade ett barn. Jag frågade om det var en tillfällighet
            eller om detta var ett mönster i
          </note>
          <note>
            Italien. Som många av er vet var det ingen tillfällighet, utan
            det är ett mönster.
          </note>
          <note>
            Många kvinnor i europeiska länder, i Japan, i USA
          </note>
          <note>
            och på många andra håll tvingas i dag välja mellan att göra yrkeskarriär
            och att ha familj. Som ett resultat av det här har i Europa födelsetalen
            sjunkit och ligger nu ofta nere på ungefär 1,3--1,4. Som jag noterade
            i partiledardebatten tidigare i dag är det inte tillräckligt för
            att reproducera en befolkning.
          </note>
          <note>
            Det är även något som bekymrar många människor nere i Europa.
          </note>
          <note>
            I Sverige däremot finns det praktiskt taget inga kvinnor som
            känner detta tvång. För dem handlar det inte om ett val mellan
            yrke och familj utan om både--och. Trots att Sverige har den högsta
            kvinnliga förvärvsfrekvensen i Europa har vi de näst högsta födelsetalen.
            En viktig förklaring till att det är så är att vi i Sverige har
            fört en mycket framgångsrik familjepolitik, med en generös föräldraförsäkring,
            en väl utbyggd barnomsorg och ett bra barnbidrag som hörnstenar.
            Det skall vi naturligtvis bygga vidare på.
          </note>
          <note>
            Den familjepolitiska proposition som kammaren diskuterar i dag
            och så småningom skall besluta om innebär inget brott mot den
            hittills förda familjepolitiken utan en utveckling av och ett
            komplement till den. Propositionen innehåller tre centrala delar:
            för det första en barnomsorgsgaranti för barn från ett års ålder,
            för det andra ett vårdnadsbidrag för barn mellan ett och tre års
            ålder och för det tredje -- vilket nästan alla talare hittills
            har glömt att nämna -- en stimulans för pappor att ta vara på
            sin föräldraledighet.
          </note>
          <note>
            Till de båda senare förslagen, vårdnadsbidraget och pappastimulansen,
            skall vi återkomma mer i detalj under våren. Låt mig i detta sammanhang
            bara göra ett påpekande, närmast föranlett av en replikväxling
            mellan Chatrine Pålsson och Maj-
          </note>
          <note>
            Inger Klingvall alldeles nyss.
          </note>
          <note>
            Ett vårdnadsbidrag kan enligt min uppfattning bidra till att
            öka valfriheten för vissa familjer.
          </note>
          <note>
            Framför allt minskar det den ekonomiska förlusten för de familjer
            som redan i dag, trots det stora ekonomiska avbräck som det innebär,
            låter en av föräldrarna, vanligen mamman, stanna hemma under en
            något längre tid, även efter det att föräldrapenningen har gått
            ut.
          </note>
          <note>
            Socialdemokraternas alternativ till vårdnadsbidraget är en förlängd
            föräldraförsäkring. Jag tycker att båda dessa förslag har fördelar
            och nackdelar, men i bägge fallen handlar det om att tillföra
            familjerna ungefär
          </note>
          <note>
            50 000 kr per barn, ett belopp som de får behålla i dess helhet
            om de väljer att stanna hemma.
          </note>
          <note>
            Jag tycker att det är mycket konstigt att beskriva de här förslagen
            i termer av himmel och helvete -- var det ena placeras beror på
            vem som talar. Det är närmast ett uttryck för en grov demagogi,
            eftersom det finns betydande likheter mellan förslagen.
          </note>
          <note>
            Rosa Östh talade t.ex. om de ensamstående mammor som skulle kunna
            gå ned till deltidsarbete, och för den gruppen är säkerligen en
            förlängd föräldraförsäkring ett bättre alternativ än ett vårdnadsbidrag.
            Men ett sådant har i andra sammanhang mycket stora förtjänster.
          </note>
          <note>
            Maj-Inger Klingvall påstod att en nackdel med vårdnadsbidraget
            var att det gav höga marginaleffekter. Det är sant att det höjer
            marginaleffekterna, men inte så mycket som föräldraförsäkringen,
            som har 100 %
          </note>
          <note>
            marginaleffekt.
          </note>
          <note>
            Dagens huvudämne är dock barnomsorgsgarantin, som naturligtvis
            är oerhört viktig för jämställdhetspolitiken. Att det är en politiskt
            känslig fråga är alldeles klart, och därför känns det tillfredsställande
            att vi har kommit så långt som vi har gjort. Jag tycker att uppslutningen
            kring denna del av familjepolitiken har varit mycket glädjande
            i denna debatt.
          </note>
          <note>
            Det finns tre element i barnomsorgsgarantin: att garantera att
            alla som vill ha plats i barnomsorgen får en sådan plats, att
            garantera kvaliteten och att garantera valfriheten. Vi är nu ganska
            nära full behovstäckning totalt sett, men det finns kommuner i
            Sverige som släpar kraftigt efter. De får nu ett år på sig för
            att försöka ta krafttag för att möta den efterfrågan och de behov
            som finns ute i kommunerna.
          </note>
          <note>
            Att det över huvud taget finns barnomsorg är naturligtvis en
            grundläggande förutsättning för att man över huvud taget skall
            kunna tala om någon valfrihet, men dessutom är det angeläget att
            föräldrarna själva får möjlighet att välja dagis eller dagmamma.
          </note>
          <note>
            Det är också angeläget att de som arbetar inom barnomsorgen kan
            få möjlighet att avgöra hur de skall arbeta. För många är det
            säkerligen en mycket bra lösning att arbeta som kommunalanställd
            i en kommunal barnstuga, men vi vet att det också finns många
            som tycker att de inte får tillräckligt utlopp för sitt engagemang,
            sin fantasi och sin arbetslust på det sättet utan som föredrar
            andra driftsformer, t.ex. egenregiarbete. Jag tycker att det är
            angeläget att de får den möjligheten.
          </note>
          <note>
            Detta har i många år varit en stridsfråga mellan oss och socialdemokraterna
            och är det uppenbarligen fortfarande. Formellt hänger man upp
            det på att kommunen måste få ha invändningar mot eller synpunkter
            på den privata barnomsorg som bedrivs, men vi vet att det i verkligheten
            finns ett grundläggande motstånd hos socialdemokraterna mot enskild
            barnomsorg. Det är bara efter hårda debatter som de steg för steg
            har pressats tillbaka på denna punkt. De har hela tiden motarbetat
            de privata alternativen.
          </note>
          <note>
            Det är också viktigt att fastslå kvalitetskraven. Det finns i
            dag en oroande utveckling på många håll i landet. Jag vill understryka
            detta, som några debattörer här har varit inne på.
          </note>
          <note>
            För barnens skull är det oerhört angeläget att kommunerna sätter
            gränser. Det finns redan i dag kommuner som tillåter för stora
            barngrupper och för låg personaltäthet för att man skulle kunna
            tala om en rimlig kvalitet. Det är viktigt att slå larm och att
            förändra denna utveckling. De förskollärare som känner oro i dag
            och som Maj-Inger Klingvall tidigare från denna talarstol citerade
            skall känna att de får ett stöd genom den lag som jag hoppas att
            riksdagen i dag skall besluta om.
          </note>
          <note>
            Kvalitetskraven gäller självfallet för all barnomsorg. Det understryks
            också på flera ställen i propositionen och i socialutskottets
            betänkande att man instämmer i detta. Det anförs i betänkandets
            majoritetstext: ''Utskottet delar uppfattningen i propositionen
            att samma kvalitetskrav som för den kommunala barnomsorgen bör
            gälla för enskilda förskolor, fritidshem och integrerad skolbarnsomsorg.''
          </note>
          <note>
            På den punkten råder inga som helst delade meningar, och jag
            förstår inte riktigt den diskussion som pågår om detta i kammaren.
            Jag hoppas att andra gör det, särskilt ni som sedan skall votera
            i denna fråga.
          </note>
          <note>
            Att vi ställer kvalitetskrav innebär naturligtvis inte att vi
            säger nej till rationaliseringar. Det är fullt möjligt att genomföra
            rationaliseringar och upprätthålla en god kvalitet. Det finns
            forskare i
          </note>
          <note>
            Göteborg, ekonomer och pedagoger i samverkan, som har gjort omfattande
            studier för att undersöka sambandet mellan insatta resurser och
            kvalitet. De har kunnat konstatera att det inte finns något entydigt
            samband. Vad man får ut av en barnstuga beror också mycket på
            hur man förvaltar de resurser som man sätter in i verksamheten.
          </note>
          <note>
            I inledningen till den här diskussionen fördes en mystisk diskussion
            om någon arbetsgrupp som skulle ha diskuterats i en annan arbetsgrupp,
            om jag förstod det rätt. Jag har inte informerats om någon sådan
            arbetsgrupp och jag känner inte till den. Jag tycker att själva
            tanken på att man skulle ha en arbetsgrupp som skulle syssla med
            det här, nu när vi ligger långt fram i processen i regeringen,
            är ganska konstig.
          </note>
          <note>
            Efter Stefan Kihlbergs inlägg konsulterade jag Sten
          </note>
          <note>
            Svensson för att höra hur det faktiskt förhöll sig.
          </note>
          <note>
            Han sade att man har diskuterat frågan om att utse en arbetsgrupp
            för att bereda ärendet när det kommer till socialutskottet. Hur
            socialutskottet väljer att lägga upp sitt arbete tänker jag som
            socialminister inte lägga mig i. Jag hoppas att arbetet läggs
            upp så att man lotsar igenom de propositioner som jag förelägger
            riksdagen. I övrigt har jag inga särskilda synpunkter.
          </note>
          <note>
            Under den här något förvirrade diskussionen har det förevarit
            kontakter mellan Ian Wachtmeister och Carl Bildt. Jag har förstått
            att TV redan har rapporterat om dessa kontakter. Carl Bildt har
            efter samråd med mig ställt i utsikt att vi från
          </note>
          <note>
            Socialdepartementet under arbetets gång skall informera oppositionspartierna
            Ny demokrati,
          </note>
          <note>
            Socialdemokraterna och Vänsterpartiet om arbetet med den framtida
            familjepolitiken. Det har jag självfallet inga invändningar emot.
            Om vi genom att göra det kan lösa upp några knutar tycker jag
            att det är utomordentligt bra. I slutändan, när vi har voterat
            här i kammaren i dag, hoppas jag att vi har fått igenom en familjepolitisk
            reform som innebär en förstärkning av både valfrihet och jämställdhet.
          </note>
          <note>
            Det kommer jag som familjeminister att uppleva som utomordentligt
            tillfredsställande.
          </note>
          <note>
            (Applåder)
          </note>
          <note>
            Anf. 78 MAJ-INGER KLINGVALL (s)
          </note>
          <note>
            replik:
          </note>
          <note>
            Herr talman! I mitt inledningsanförande uttryckte jag mig mycket
            positivt om den del av det här förslaget som handlar om en utökad
            lagreglering i socialtjänstlagen, där man lägger fast mål och
            kvalitetskrav när det gäller barnomsorgen. Det tycker vi socialdemokrater
            är ett bra förslag. Det vi beklagar, och som Bengt Westerberg
            viftar bort, är det enhälliga utskottsinitiativ som vi tog för
            att verkligen göra klart att samma kvalitetskrav gällde all barnomsorg,
            dvs. med hjälp av tillägget i 18 §.
          </note>
          <note>
            De borgerliga partierna och socialministern tycker uppenbarligen
            att det saknar betydelse om tillägget står där eller inte, vilket
            inte vi anser. Jag har litet svårt att förstå socialministerns
            ställningstagande i den frågan.
          </note>
          <note>
            Det vi däremot inte kan ställa upp på -- och det har framgått
            av debatten -- är att en fullständig etableringsfrihet skall införas.
            Som vi ser det kommer kommunerna inte att kunna planera och utnyttja
            sina resurser på ett rationellt sätt. Det anser vi vara speciellt
            viktigt i det svåra ekonomiska läge som så många kommuner befinner
            sig i nu.
          </note>
          <note>
            Med det här förslaget från regeringen skall de tvingas att ge
            bidrag, till hundra procent, till alla alternativ som dyker upp.
            Det handlar inte om att tillgodose några behov, utan det handlar
            om att betala notan för privata alternativ.
          </note>
          <note>
            Vi tycker att det är rimligt att kommunerna får hitta sina lösningar,
            både verksamhetsmässigt och ekonomiskt, och inte tvingas att bara
            vara penningutdelare. Förslaget om förändringen i denna tillståndslag
            innebär att kommunernas händer faktiskt blir bakbundna.
          </note>
          <note>
            Först ställer Bengt Westerberg krav på kommunerna, men sedan
            får kommunerna inte en chans att leva upp till kraven, varken
            när det gäller målkvalitet eller skyldighet att tillgodose behoven.
          </note>
          <note>
            Ser inte socialministern några problem i denna etableringsfrihet?
            Det vi redan kan se i form av skiktad barnomsorg är att de som
            har råd kan skaffa sig en barnomsorg med högre kvalitet. Utifrån
            den ekonomiska situationen i kommunerna ser vi att det här är
            en utveckling som nu alltmer börjar sätta fart.
          </note>
          <note type="speaker">
            Anf. 79 FÖRSTE VICE TALMANNEN:
          </note>
          <note>
            Jag beklagar att det är svårt att höra. Vi har sagt detta till
            teknikerna men de kan inte lösa problemet. Detta betyder att privata
            samtal i lokalen inte är möjliga eftersom det stör talarna.
          </note>
          <note>
            Jag hemställer också att talarna riktar sig mot mikrofonerna,
            annars kommer vi inte att höra varandra.
          </note>
          <note>
            Anf. 80 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Såvitt jag förstår råder det inga delade meningar
            mellan oss om kvaliteten i den privata barnomsorgen. Det står
            t.o.m. i den text som socialutskottet har skrivit, och som Maj-Inger
          </note>
          <note>
            Klingvall och andra står bakom, att utskottet delar uppfattningen
            i propositionen att samma kvalitetskrav skall gälla för kommunal
            barnomsorg som för privat. Att det är uppfattningen som presenteras
            i propositionen är väl tydligt nog?
          </note>
          <note>
            Såvitt jag förstår innebär yrkandet som har lagts fram bara att
            man går på propositionens linje, dvs.
          </note>
          <note>
            i sak samma linje som Maj-Inger Klingvall har föreslagit. Men
            som jag sade går denna diskussion över mitt huvud, och jag förstår
            inte skillnaden mellan de två alternativen, så det får klaras
            ut av andra debattörer.
          </note>
          <note>
            Maj-Inger Klingvall tar upp frågan om etableringsfriheten. Jag
            är förvisso inte överraskad över att Maj-Inger Klingvall, liksom
          </note>
          <note>
            Socialdemokraterna som parti, är emot etableringsfrihet. Jag
            har fört denna diskussion med Socialdemokraterna under hela min
            tid som partiledare, under nio år i Sveriges riksdag. De har alltid
            på olika sätt varit emot privata alternativ. De har tyckt att
            frågan om privata alternativ är något som kommunerna skall kontrollera
            och avgöra.
          </note>
          <note>
            Maj-Inger Klingvall tycks vara väldigt orolig för att någon privatperson
            skulle kunna komma in och starta ett dagis i en kommun där det
            finns full behovstäckning och på det sättet rycka undan resurser
            från kommunen. Men man kan ju bara starta ett dagis om det finns
            barn som vill gå i detta dagis, annars får man inga som helst
            intäkter. Det måste i så fall tyda på att det finns några föräldrar
            som föredrar detta nya dagis framför något av de etablerade. Då
            tycker jag att det är ganska rimligt att denna möjlighet för föräldrarna
            att välja ett alternativ som de bedömer som bättre för barnen
            öppnas.
          </note>
          <note>
            Däremot tycker jag att det är lika viktigt att man inte genom
            avgifter skapar dagis bara för dem som har tjocka plånböcker.
            Därför säger vi klart ifrån att kommunerna skall kunna ställa
            som krav på privata dagis, för att de skall erhålla kommunbidrag,
            att de inte tar ut avgifter som avviker oskäligt från de som kommunen
            tar ut. På den punkten skall det råda full valfrihet för alla.
          </note>
          <note>
            Det som hela tiden har varit syftet för oss är, att både öppna
            möjligheter för större mångfald och fler alternativ och att ge
            valfrihet till alla föräldrar --
          </note>
          <note>
            och inte bara till dem med feta plånböcker, vilket var den faktiska
            situationen på detta område under
          </note>
          <note>
            Socialdemokraternas regim.
          </note>
          <note type="speaker">
            Anf. 81 MAJ-INGER KLINGVALL (s):
          </note>
          <note>
            Herr talman! Först har vi frågan om den mening som Bengt Westerberg
            citerade ur betänkandet.
          </note>
          <note>
            Stycket som tar upp tillägget i fråga om 18 § tillkom i samband
            med att förslaget lades fram. Meningen och stycket fanns inte
            där innan vi var färdiga med att ta detta utskottsinitiativ. Det
            hänger alltså ihop med paragrafförändringen.
          </note>
          <note>
            Jag vill något kommentera den svenska familjepolitiken i stort,
            eftersom Bengt Westerberg också passade på att kritisera min negativa
            inställning till etableringsfriheten. Det beror på den utveckling
            som vi befarar och som vi redan ser. Den utvecklingen går mot
            en barnomsorg som inte ser likadan ut för alla barn när det gäller
            kvalitet och möjligheter att tillgodose barns olika behov. Jag
            tyckte att det var intressant att höra Bengt
          </note>
          <note>
            Westerberg försvara den här familjepolitiken i partiledardebatten.
          </note>
          <note>
            Men det stora hotet, som Bengt Westerberg egentligen inte gick
            in på, är naturligtvis om den gemensamma värdegrunden rämnar när
            det gäller uppställningen på familjepolitiken. Det handlar naturligtvis
            om att budgetunderskottet, kommunernas ekonomi och arbetslösheten
            rycker undan grunden för välfärdens och barnomsorgens finansiering.
            Det är detta som gör att jag tycker att
          </note>
          <note>
            Bengt Westerberg i så motto framstår som en motsägelsefull politiker.
            Å ena sidan är Bengt
          </note>
          <note>
            Westerberg socialminister och talesman för barnen och å andra
            sidan är han vice statsminister i en regering som helt tycks ha
            tappat kontrollen över statens ekonomi och arbetslösheten. Detta
            ser jag som ett trovärdighetsproblem, Bengt Westerberg.
          </note>
          <note>
            Jag vill avsluta min sista replik med att påminna om en debatt
            som vi hade här i kammaren den 17
          </note>
          <note>
            december 1991, alltså för två år sedan. Då inbjöd
          </note>
          <note>
            Bengt Westerberg mig till en rundresa till privata daghem. Denna
            rundresa skulle ske hösten 1992.
          </note>
          <note>
            Ännu har inte denna inbjudan realiserats -- det har nu gått två
            år. Då undrar jag om Bengt Westerberg har ångrat sig och om det
            inte finns någonting att visa upp.
          </note>
          <note>
            Anf. 82 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Låt oss bara stanna ytterligare ett ögonblick vid
            kvaliteten på privata dagis. Jag vill citera ett litet avsnitt:
            För att en enskild förskola, fritidshem eller integrerad skolbarnomsorg
            skall anses kunna ha en motsvarighet i kommunal regi krävs att
            den uppfyller de kvalitetskrav som ställs på kommunens verksamhet.
          </note>
          <note>
            Detta ingår i specialmotiveringen till det lagförslag som jag
            har förelagt riksdagen. Det är det som ligger bakom riksdagens
            formulering att utskottet delar uppfattningen i propositionen
            om att detta krav ställs. Det råder på denna punkt inga delade
            meningar. Det har för övrigt vitsordats av flera talare, innan
            jag steg upp i talarstolen, att det är på det sättet. Hur sedan
            de olika alternativen ser ut och varför det finns alternativ får
            ni, som sagt var, klara ut i en annan debatt som är mer sofistikerad
            än vad jag kan delta i.
          </note>
          <note>
            Maj-Inger Klingvall säger att vi har tappat kontrollen över ekonomin.
            Det är naturligtvis inte korrekt, men däremot har vi stora ekonomiska
            problem. I slutet på 80-talet kunde man förutse detta. Jag hade
            då åtskilliga diskussioner med socialdemokrater om den felaktiga
            utformningen av den socialdemokratiska politiken som då ledde
            fram till en överhettning i ekonomin. Jag vet att jag i sådana
            debatter, på presskonferenser och i andra sammanhang sade: På
            grund av att politiken nu får en felaktig utformning, kommer vi
            om några år att få stora ekonomiska problem i ekonomin. Där sitter
            vi nu.
          </note>
          <note>
            Men vi är i full färd med att reparera skadorna. Vi kan nu se
            klara ljuspunkter i ekonomin. Jag nämnde tidigare den undersökning
            som Statistiska centralbyrån har publicerat i dag. Den visar att
            människor i Sverige nu är mer optimistiska än vad de har varit
            under de senaste 20 åren, dvs. sedan
          </note>
          <note>
            1973. Jag tycker ändå att det är något som ger anledning att
            våga tro att de åtgärder som regeringen har vidtagit -- ibland
            kontroversiella --
          </note>
          <note>
            börjar ge resultat.
          </note>
          <note>
            Jag beklagar att jag faktiskt hade glömt bort inbjudan till Maj-Inger
            Klingvall att åka runt och titta på privata dagis. Men jag tycker
            fortfarande att det är en utmärkt idé, därför att det finns verkligen
            mycket att visa upp. Så låt oss ganska snart ta kontakt för att
            se om vi kan lägga upp en liten turné tillsammans, där vi kan
            titta på goda exempel.
          </note>
          <note>
            Detta är dock förenat med ett villkor, nämligen att
          </note>
          <note>
            Maj-Inger Klingvall, om det visar sig att dessa dagis är bra,
            lovar att sluta tala som hon har gjort i dag och i stället talar
            väl om privata dagis i fortsättningen.
          </note>
          <note type="speaker">
            Anf. 83 STEFAN KIHLBERG (nyd) replik:
          </note>
          <note>
            Herr talman! Inledningsvis berättade statsrådet om en Italienresa,
            där han lärde sig att italienska kvinnor inte reproducerar sig
            i den utsträckning som Bengt Westerberg tycker är lagom. Han gjorde
            sedan jämförelsen med svenska kvinnor som har en förhållandevis
            hög förvärvsfrekvens och högre reproduktionstakt, dvs. att de
            föder relativt många barn. Detta skulle i mycket stor utsträckning
            vara den svenska föräldraförsäkringens förtjänst.
          </note>
          <note>
            Nej, statsrådet Westerberg, jag kan försäkra att det handlar
            om avsevärt mycket starkare krafter än så.
          </note>
          <note>
            Det handlar om naturkrafter och biologi. De allra flesta män
            och kvinnor vill föröka sig och ha barn.
          </note>
          <note>
            De vill bilda familj. Detta är krafterna. De flesta vill också
            ta ansvar för vad de har gjort. De vill också förverkliga sig
            själva och förvärvsarbeta.
          </note>
          <note>
            Men de måste inte göra allt samtidigt. Det går att dela in livet
            i olika skeden. Därför är valfriheten så viktig. Därför slåss
            vi för valfriheten. Man skall inte tvingas att göra allting samtidigt.
            Valfriheten skulle öka med vårt förslag.
          </note>
          <note>
            Sedan säger sig statsrådet litet lätt ironiskt inte känna till
            några arbetsgrupper, att han inte är informerad och att det hela
            skulle ligga inom utskottets ram. Helt fel, statsrådet Bengt
          </note>
          <note>
            Westerberg! Om nu internkommunikationerna i regeringssystemet
            inte fungerar, är det i och för sig ett problem. Men det är inte
            mitt problem.
          </note>
          <note>
            Vi som deltog i förhandlingarna har inga som helst dissonanser
            i vår uppfattning om innehållet i förhandlingsöverenskommelsen.
            Det är det centrala.
          </note>
          <note>
            Statsrådets deklaration om att litet allmänt informera låter
            nästan gulligt. Eftersom Bengt
          </note>
          <note>
            Westerberg har varit i den här branschen ganska länge borde han
            känna till att man inte behöver förhandla sig till att bilda en
            grupp inom utskottets ram. Det är en självklarhet att man inom
            utskotten bildar de arbetsgrupper man vill osv. Att det inte skulle
            vara så faller på sin egen orimlighet, eller tror möjligen statsrådet
            att vi är så korkade? I så fall kan jag försäkra att det är vi
            inte. Vi blev många gånger lurade i inledningen i det här huset,
            men vi har faktiskt lärt oss väldigt mycket av det smutsiga spel
            som pågår, att det är okej att luras. Men det är det inte i vår
            värld. Där gäller handslag, öppna visir och uppriktighet.
          </note>
          <note>
            Därför blir min fråga: Står statsrådet Westerberg bakom den förhandlingsuppgörelse
            som slöts av dem som regeringen själv legitimt hade utsett, till
            vilka man delegerade att fullfölja de här förhandlingarna? Gäller
            den förhandlingsuppgörelsen för Bengt Westerberg?
          </note>
          <note>
            Anf. 84 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Jag deltog inte i de här diskussionerna, utan det
            var Sten Svensson och
          </note>
          <note>
            Göran Hägglund som företrädde regeringssidan, om jag så får säga.
            Därför har jag naturligtvis kontrollerat med Sten Svensson och
            Göran
          </note>
          <note>
            Hägglund också efter det att Stefan Kihlberg höll sitt tal i
            dag. Det är förvisso dissonanser mellan
          </note>
          <note>
            Stefan Kihlberg och dessa båda herrar om vad som sades. Jag har
            refererat vad Sten Svensson har sagt, och Göran Hägglund har instämt
            på denna punkt.
          </note>
          <note>
            Det är mycket lätt att kontrollera, vilket även
          </note>
          <note>
            Stefan Kihlberg kan göra här i kammaren.
          </note>
          <note>
            Bortsett från allt annat är läget att vi nu arbetar som mest
            intensivt med denna lagrådsremiss som skall bli klar omkring årsskiftet.
            Arbetet är slutfört. Att i det läget i regeringen tillsätta en
            arbetsgrupp för att fullfölja en sista justering av arbetet är
            inte meningsfullt. Vi kommer inte att kunna hålla tidsplanen,
            om vi skall göra det. Det har bedömts vara mycket angeläget, inte
            minst från de partier som Göran Hägglund och Sten Svensson företräder.
            Därför är jag alldeles övertygad om att de inte har träffat någon
            uppgörelse med Stefan
          </note>
          <note>
            Kihlberg, vilken skulle ha inneburit att detta arbete skulle
            försenas. Det naturliga är naturligtvis att vi nu publicerar lagrådsremissen
            när den blir klar och så småningom också propositionen. Vi skall
            mot bakgrund av de samtal som Ian Wachtmeister och
          </note>
          <note>
            Carl Bildt har fört, som jag här också har blivit ombedd att
            kommentera, självfallet se till att Ny demokrati, Socialdemokraterna
            och Vänsterpartiet får information om hur detta arbete fortlöper.
          </note>
          <note>
            Herr talman! Om Stefan Kihlberg tror att de låga födelsetalen
            i Italien beror på att de där har sämre naturdrifter än vad vi
            har i Skandinavien är han faktiskt ute och cyklar. Det är möjligt
            att Stefan
          </note>
          <note>
            Kihlberg vet allt om hur man hanterar det här med arbetsgrupper
            i utskott och sådana saker. Om detta vet han mycket mer än jag.
            Men jag vågar faktiskt plocka fram ett antal experter som kan
            tala om för
          </note>
          <note>
            Stefan Kihlberg att naturdrifterna är ganska jämnt fördelade
            över de europeiska länderna och att det måste finnas andra förklaringar
            till skillnaderna.
          </note>
          <note>
            (Applåder)
          </note>
          <note type="speaker">
            Anf. 85 STEFAN KIHLBERG (nyd) replik:
          </note>
          <note>
            Herr talman! Det behöver inte statsrådet
          </note>
          <note>
            Westerberg göra. Jag är fullständigt övertygad om att det inte
            skiljer särskilt mycket när det gäller dessa naturkrafter eller
            drifter, om man så vill.
          </note>
          <note>
            Om man vill missförstå, statsrådet, är det inga problem. Det
            tycker jag att statsrådet Westerberg har visat sig vara något
            av ekvilibrist på att göra, vilket också bekräftas av grundproblemet,
            nämligen att han inte ens klarar av att kommunicera med Sten Svensson
            och Göran
          </note>
          <note>
            Hägglund.
          </note>
          <note>
            Låt mig göra detta fullständigt klart, eftersom statsrådet uppenbarligen
            missförstod vad jag sade -- det kan ju finnas andra som har samma
            illvilliga uppsåt. Jag har inte uttalat mig om valfriheten i Italien.
            Jag tror att den är ganska liten.
          </note>
          <note>
            Vi menar att en valfrihet i linje med vad vi vill skapa i Sverige
            definitivt inte påverkar reproduktionstalen neråt. Jag är fullständigt
            övertygad om att man inte heller i Italien skulle ha några problem
            med detta om man hade en äkta valfrihet. Det är ju problemet,
            att man där inte har någon valfrihet.
          </note>
          <note>
            Låt mig återigen konstatera att det inte är något problem för
            oss som slöt förhandlingsuppgörelsen.
          </note>
          <note>
            Problemet är att ett statsråd i Socialdepartementet, tillika
            vice statsminister, går ut och påstår saker utan att över huvud
            taget ens känna till dem. Det tycker jag är anmärkningsvärt. Jag
            förväntar mig faktiskt litet mer.
          </note>
          <note>
            Vi fyra slöt överenskommelsen -- Leif Bergdahl var med också
            -- och vi är överens om vad detta innebar, vilken avsikten var.
            Därför kvarstår min fråga: Kan statsrådet Bengt Westerberg tänka
            sig att lita på andra medarbetare, som har fått sig uppgiften
            delegerad att sluta en överenskommelse och som har gjort det?
            Vi står fast vid vår del, men som jag förstår det gör Bengt Westerberg
            det inte.
          </note>
          <note>
            Anf. 86 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Jag litar på de personer jag har talat med, Sten
            Svensson och Göran Hägglund.
          </note>
          <note>
            Någon arbetsgrupp för att förbereda den här propositionen kommer
            inte att tillsättas, utan beredningsarbetet kommer precis som
            vi hittills har planerat att fullföljas inom Socialdepartementet
            och regeringskansliet i övrigt. Vi skall se till att Ny demokrati
            och övriga oppositionspartier får information om hur arbetet fortskrider
            inom regeringen. Det är ett något ovanligt grepp, men vi ställer
            naturligtvis upp också på ovanliga grepp om det kan tillfredsställa
            några krafter här i kammaren.
          </note>
          <note>
            Så är läget. Hur utskottet sedan väljer att hantera frågan får
            ni diskutera inom socialutskottet.
          </note>
          <note>
            Det var inte så, herr talman, att jag försökte missförstå Stefan
            Kihlberg. Jag gick tillbaka till mina anteckningar. Jag gjorde
            ganska noggranna anteckningar, eftersom uttalandena var rätt sensationella.
            Stefan Kihlberg sade att förhållandena i Italien berodde på ''andra
            krafter'',
          </note>
          <note>
            ''naturkrafter'' var det uttryck som användes.
          </note>
          <note>
            Det är alldeles uppenbart att skälet till att kvinnorna i Italien
            upplever att de inte har någon valfrihet är att de vet, att om
            de väljer familj och barn kan de inte förvärvsarbeta, eftersom
            det inte finns någon bra föräldraförsäkring, och framför allt
            finns det inte någon väl utbyggd barnomsorg. I
          </note>
          <note>
            Sverige behöver kvinnorna däremot inte göra det valet. Här kan
            kvinnorna vara förvärvsarbetande och vara borta från arbetet ett
            helt år -- kvinnor och män kan t.o.m. dela på denna ledighet under
            ett helt år och ta hand om barnen fram till ett års ålder -- och
            därefter har man möjlighet att få barnomsorg, om man så önskar.
            Vill man välja ett annat alternativ står naturligtvis även den
            möjligheten var och en fritt.
          </note>
          <note>
            Det måste ju finnas några naturliga, rimliga förklaringar till
            att man i Italien och i många andra länder i Europa har födelsetal
            på 1,3 eller 1,4. Det handlar inte om vad jag tycker är lagom.
            Jag konstaterar att de själva upplever detta som ett bekymmer,
            eftersom det inte räcker för att reproducera den egna befolkningen.
            I Sverige har vi däremot ett genomsnittligt födelsetal på 2 barn
            per kvinna, och detta är ett resultat av en framgångsrik familjepolitik,
            som vi nu skall komplettera på olika sätt men naturligtvis inte
            riva ner.
          </note>
          <note type="speaker">
            Anf. 87 EVA ZETTERBERG (v) replik:
          </note>
          <note>
            Herr talman! Bengt Westerberg har välgörande beskrivit vikten
            av att kvinnor har möjlighet att välja både arbete och barn, medan
            Stefan Kihlberg uppenbarligen anser att det är andra modeller
            som skall gälla. Om jag rätt förstod det Stefan Kihlberg sade
            om ''en period i ens liv'' får väl vi kvinnor vänta till pensionsåldern
            med att skaffa barn. Det är ju den period då man inte avkrävs
            något arbete. För egen del tycker jag att det är litet länge att
            behöva vänta till 65.
          </note>
          <note>
            Till Bengt Westerberg vill jag ställa några frågor. I
          </note>
          <note>
            Bengt Westerbergs anförande talades det väldigt litet om ekonomin,
            ekonomin för hur barnomsorgslagen skall genomföras och ekonomin
            för hur vårdnadsbidraget skall genomföras. Jag efterlyser en beskrivning
            av hur man skall klara av att genomföra båda dessa reformer, när
            vårdnadsbidraget inte är finansierat. Jag är mycket orolig för
            hur man i kommunerna skall kunna klara av att dessutom höja kvaliteten.
            Det är av allra största vikt att kvaliteten höjs på sina håll
            inom barnomsorgen, och jag talade ju tidigare också om ett krispaket.
          </note>
          <note>
            Vad kommer Bengt Westerberg att säga till kommuner som i dag
            inte klarar att hålla den service man har haft hittills? Det har
            i debatten nämnts flera exempel på hur det står till ute i kommuner
            där man har ökat antalet barn i barngrupper, minskat personal
            och haft stora omflyttningar. Hur kommer Bengt Westerberg att
            agera för att de skall kunna höja kvaliteten?
          </note>
          <note>
            Vänsterpartiet har lagt fram ett förslag om att en kommunakut
            inrättas, för att de kommuner som inte klarar av att hålla en
            hygglig service skall få en möjlighet till ytterligare statsbidrag
            just för det ändamålet. Hur tänker regeringen och Bengt
          </note>
          <note>
            Westerberg ordna den saken?
          </note>
          <note>
            Anf. 88 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Låt mig börja med finansieringen av vårdnadsbidraget.
            Regeringen har naturligtvis, när vi har arbetat fram den budget
            som skall föreläggas riksdagen i början av nästa år, tagit hänsyn
            till finansieringen av vårdnadsbidraget, precis som vi när vi
            lade fram budgeten förra året tog hänsyn till den handikappreform
            som vi hade förslagit och som kostade ungefär lika mycket som
            vårdnadsbidraget.
          </note>
          <note>
            Man kan ju säga att man när man har ett budgetunderskott aldrig
            skulle kunna genomföra någon reform över huvud taget, men regeringens
            inställning har varit att vissa angelägna reformer ändå bör kunna
            genomföras genom omprioriteringar i budgeten. Det är på det sättet
            vi har valt att finansiera också vårdnadsbidraget.
          </note>
          <note>
            Budgeten kommer att presenteras den 10 januari.
          </note>
          <note>
            Det kommer inte att gå att se precis vilka budgetförstärkningar
            som har finansierat just denna reform, lika litet som man kunde
            utläsa vilka budgetförstärkningar som finansierade handikappreformen.
            I de sammantagna budgetförstärkningar som vi har gjort finns alltså
            detta beaktat.
          </note>
          <note>
            Herr talman! Jag vill också gärna kommentera frågan om hur kommunerna
            skall klara uppgiften.
          </note>
          <note>
            Kommunerna står inför viktiga uppgifter på många områden -- det
            handlar om barnomsorg men också om äldreomsorg, skola, handikappomsorg
            och annat. Det är naturligtvis en ofta ganska knepig situation
            som kommunerna befinner sig i. Det pågår emellertid också ett
            väldigt förnyelsearbete ute i kommunerna, där man försöker effektivisera
            användningen av resurserna.
          </note>
          <note>
            Jag refererade i mitt huvudanförande en undersökning som nyligen
            har gjorts i Göteborg av ekonomer och pedagoger och där man just
            har påvisat att det går att bedriva också barnomsorg mer eller
            mindre effektivt. Det finns inget enkelt och entydigt samband
            mellan insatta resurser och uppnådda resultat. Naturligtvis måste
            alla kommuner eftersträva att nå så god kvalitet som över huvud
            taget är möjligt med begränsade resurser.
          </note>
          <note>
            Skulle man i det yttersta nödfallet hamna i den situationen att
            det inte finns rationaliseringar och effektiviseringar att ta
            till för att möta behoven, då finns naturligtvis alltid den ventil
            som kommunerna har, nämligen att använda skatteinstrumentet. I
          </note>
          <note>
            vissa kommuner tror jag att det är nödvändigt att göra det ganska
            snart, eftersom man befinner sig i en mycket mycket utsatt situation.
          </note>
          <note type="speaker">
            Anf. 89 EVA ZETTERBERG (v) replik:
          </note>
          <note>
            Herr talman! Jag delar Bengt Westerbergs uppfattning att man
            skall kunna genomföra viktiga reformer även om ekonomin är svag,
            eftersom dessa reformer är så pass angelägna. Jag delar också
            uppfattningen att man då får omprioritera.
          </note>
          <note>
            Det jag oroar mig för, Bengt Westerberg, är att den omprioriteringen
            kommer att gå ut just över barnomsorgen, att det är därifrån som
            de 6
          </note>
          <note>
            miljarderna skall hämtas.
          </note>
          <note>
            Jag är glad över Bengt Westerbergs besked att kommunerna sannolikt
            behöver ta ut mer i skatt för att kunna klara uppgiften att behålla
            en bra kvalitet. Frågan är ju vad som kommer att hända med de
            kommunerna, eftersom man från regeringens sida har sagt att de
            kommuner som höjer skatten inte skall kunna få extra statsbidrag.
          </note>
          <note>
            Hur går det ihop? Också jag tror nämligen att det på sina håll
            är nödvändigt med en skatteökning.
          </note>
          <note>
            Bengt Westerberg gav en inbjudan till Maj-Inger
          </note>
          <note>
            Klingvall att åka på rundresa till privata daghem för att se
            hur hög kvalitet de håller. Jag vill då gärna replikera en inbjudan
            till Bengt Westerberg att så snart som möjligt följa med mig till
            olika kommunala daghem här i Stockholmstrakten för att se just
            de stora barngrupperna med fåtalig personal, för att se hur barn
            har flyttats om, för att träffa föräldrar som i dag är väldigt
            missnöjda och oroade och träffa de föräldrar som i dag inte har
            kvar någon plats på mellanstadieverksamheten inom skolans ram.
            En sådan rundtur skulle jag gärna bjuda Bengt Westerberg på, för
            att han direkt skulle kunna se de problem som finns. Det vore
            också angeläget att göra det mycket snart. Det är nämligen många
            som är oroade och har fog för sin oro.
          </note>
          <note>
            Anf. 90 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Jag kan i viss utsträckning dela Eva
          </note>
          <note>
            Zetterbergs oro för att prioriteringarna skulle ha kunnat gå
            ut över barnomsorgen om vi inte hade fått denna lag. Det viktiga
            med lagen är ju att vi där lägger fast kvalitets- och kvantitetskrav
            samtidigt.
          </note>
          <note>
            Det här kommer, som jag sagt, att bli ett starkt stöd för de
            förskollärare och föräldrar som i dag känner en stor oro för den
            oacceptabla nedrustning som på sina håll sker inom barnomsorgen.
          </note>
          <note>
            Det här är mitt svar på Eva Zetterbergs fråga. Det här är vårt
            gemensamma svar och vårt sätt att ställa krav på kommunerna att
            upprätthålla kvaliteten.
          </note>
          <note>
            Det skulle bli väldigt mycket resande, det har jag förstått,
            om jag skulle åka med Eva Zetterberg också -- men det vore mycket
            trevligt. Jag kan dock lugna Eva Zetterberg genom att säga att
            jag har besökt väldigt många daghem -- också offentliga daghem
            och även daghem som har passerat vad jag vill påstå är gränsen
            för en acceptabel kvalitet.
          </note>
          <note>
            För bara någon månad sedan var jag i Gottsunda i
          </note>
          <note>
            Uppsala, som är ett exempel på att man är på väg att passera
            gränsen för i alla fall en acceptabel kvalitet. Tidigare i år
            var jag i Biskopsgården i
          </note>
          <note>
            Göteborg, som är ett annat exempel på extremvärde i den inventering
            som Socialstyrelsen håller på med. I vissa grupper har man där
            över 20
          </note>
          <note>
            barn på två förskollärare. Detta är enligt min mening inte acceptabel
            kvalitet.
          </note>
          <note>
            När jag i propositionen och här i debatten säger att det finns
            kommuner som har anledning att nu sätta in resurser för att förbättra
            kvaliteten är det bl.a.
          </note>
          <note>
            dessa bägge exempel som jag tänker på.
          </note>
          <note type="speaker">
            Anf. 91 BO HOLMBERG (s):
          </note>
          <note>
            Herr talman! Jag avstår från att yttra mig.
          </note>
          <note type="speaker">
            Anf. 92 MARGARETA WINBERG (s):
          </note>
          <note>
            Herr talman! Jag avstår från att yttra mig.
          </note>
          <note type="speaker">
            Anf. 93 IAN WACHTMEISTER (nyd):
          </note>
          <note>
            Herr talman! Först en icke oväsentlig information.
          </note>
          <note>
            Enligt uppgift från hög ort är ''arbetsgrupp'' en term som inom
            den officiella politiska världen innebär: direktiv; sekreterare;
            tar lång tid.
          </note>
          <note>
            I den värld som jag och alla i Ny demokratis riksdagsgrupp kommer
            från är ''arbetsgrupp'' en grupp som arbetar. Den sortens arbetsgrupp
            enades vi om tillsammans med regeringens representanter.
          </note>
          <note>
            Men vi enades inte om att någonting skulle ske enbart i utskottet,
            som Bengt Westerberg sade.
          </note>
          <note>
            Det är riktigt att statsministern nyss kontaktat mig ett par
            gånger. Han påpekade att det är hans ord --
          </note>
          <note>
            regeringschef m.m. som han är -- som gäller. Han vet nu att en
            överenskommelse har träffats mellan de fyra, här omnämnda, personer,
            precis som
          </note>
          <note>
            Stefan Kihlberg redogjorde för i denna talarstol.
          </note>
          <note>
            Statsministern har inga problem med att utlova kontakter både
            nu på beredningsstadiet och senare efter lagrådsremiss m.m. Ärendet
            ligger för närvarande dessutom, enligt en uppgift jag fick, i
            statsrådsberedningen.
          </note>
          <note>
            Det kommer att bli underhandskontakter. Det blir arbete, och
            detta lär ske i grupp med statsrådsberedningen m.fl.
          </note>
          <note>
            Statsministern sade vidare att jag kunde meddela detta i denna
            kammare. Jag kan också konstatera --
          </note>
          <note>
            vilket han inte sade, men som andra här har låtit göra klart
            för oss -- att det inte är en sådan skriande tidsbrist i denna
            fråga som Bengt Westerberg angav här. Det vore helt orealistiskt
            att kds -- som väl, i varje fall i vissa delar, är det mest angelägna
            partiet -- av egen vilja skulle driva frågan rakt ner i diket.
          </note>
          <note>
            Jag räknar med att vi har blivit, och kommer att bli, tillgodosedda
            på det sätt som Stefan Kihlberg efterlyste. Jag har därför bett
            Ny demokratis riksdagsgrupp att ändra sitt beslut.
          </note>
          <note>
            Jag vill understryka här att jag gör detta därför att jag tror
            Carl Bildt, statsministern, på hans ord. Och han har fått mycket
            tydliga ord från mig som han har all anledning att tro på. Skulle
            denna slutsats vara felaktig har regeringen själv skapat en regeringskris
            som den inte lär komma ur.
          </note>
          <note>
            Vi i Ny demokrati är mycket glada och trevliga, men vi är oerhört
            seriösa när det gäller handslag och avtal -- såväl skriftliga
            som muntliga.
          </note>
          <note>
            (Applåder)
          </note>
          <note>
            Anf. 94 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Det låter alldeles utmärkt det här. Jag vet inte
            riktigt vad ''arbete i grupp'' innebär -- om det är ett slags
            moderatnydemokratiarbetsgrupp som skall träffas och prata eller
            vad det är. Men vi får väl se vad det kan innebära.
          </note>
          <note>
            För min del kommer det, som jag sade, och arbetet bedrivs inom
            Socialdepartementet, att lämnas likvärdig information till de
            tre oppositionspartierna -- rimligen i grupp, så att ingen sedan
            kan komma och påstå att det har sagts olika saker till olika partier.
            Om det överensstämmer med vad Ian Wachtmeister nu sade är vi helt
            överens. Jag tycker att det är roligt att även han och jag någon
            enstaka gång kan vara det.
          </note>
          <note>
            Anf. 95 IAN WACHTMEISTER (nyd)
          </note>
          <note>
            replik:
          </note>
          <note>
            Herr talman! Vi har aldrig sagt att man inte får tala med andra
            människor. Över huvud taget tycker vi att det är mycket trevligt
            när folk talas vid och när de samarbetar, gärna i grupp, och får
            någonting uträttat.
          </note>
          <note>
            Det är alldeles uppenbart här att det finns så fantastiskt mycket
            prestige i denna fråga. Från vår synpunkt handlar det om att när
            man gör upp om en sak är det vad som gäller. Det enda som verkligen
            gör oss väldigt upprörda är när man försöker slingra sig ur avtal.
            Nu har jag fått bekräftelse från statsministern, och han vet vad
            som gäller. Han vet också att skulle detta inte bli på det sätt
            som han har utlovat mig kommer det att bli problem här, med all
            rätt.
          </note>
          <note type="speaker">
            Anf. 96 STEFAN KIHLBERG (nyd) replik:
          </note>
          <note>
            Herr talman! Jag skall fatta mig mycket kort. Jag har också fått
            veta detta uttryckliga besked från landets statsminister. Jag
            misstror honom inte en sekund och har aldrig haft anledning att
            göra det --
          </note>
          <note>
            inte ens när vi gjorde lumpen tillsammans. Jag har alltid uppfattat
            Carl Bildt som hederlig, som en hedersman som står vid sitt ord.
            Det tar således över statsrådet Bengt Westerbergs ord.
          </note>
          <note>
            I enlighet med detta står vi också, självklart, fast vid vårt
            avtal. Det innebär att jag vill deklarera, så att detta är klart
            för kammaren, att jag tar tillbaka mitt yrkande om bifall till
            reservation nr 1. I övrigt kommer vi att följa det röstningsmönster
            som vi har kommit överens om, vilket innebär att betänkandet går
            igenom på det sätt som vi har kommit överens om i vår förhandlingsuppgörelse.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            BoU6 Åtgärder för att stabilisera bostadskreditmarknaden
          </note>
          <note>
            Mom. 1 (slopande av krav på särskild lånefinansiering)
          </note>
          <note>
            1. utskottet
          </note>
          <note>
            2. res. 1 (s)
          </note>
          <note>
            Kammaren biföll utskottets hemställan med acklamation.
          </note>
          <note>
            Mom. 3 (införande av en statlig kreditgaranti för att omfördela
            vissa ränteutgifter såvitt frågan inte behandlats ovan)
          </note>
          <note>
            1. utskottet
          </note>
          <note>
            2. res. 2 (s)
          </note>
          <note>
            Kammaren biföll utskottets hemställan med acklamation.
          </note>
          <note>
            Mom. 4 (stödet till vissa bostadsrättsföreningar)
          </note>
          <note>
            1. utskottet
          </note>
          <note>
            2. res. 3 (s)
          </note>
          <note>
            Kammaren biföll utskottets hemställan med acklamation.
          </note>
          <note>
            Mom. 7 (den sociala bostadspolitiken)
          </note>
          <note>
            1. utskottet
          </note>
          <note>
            2. res. 4 (s)
          </note>
          <note>
            Votering:
          </note>
          <note>
            169 för utskottet
          </note>
          <note>
            134 för res. 4
          </note>
          <note>
            46 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            70 m, 24 fp, 30 c, 23 kds, 22 nyd
          </note>
          <note>
            För res. 4:
          </note>
          <note>
            123 s, 10 v, 1
          </note>
          <note>
            Frånvarande:
          </note>
          <note>
            15 s, 10 m, 9 fp, 1 c, 3 kds, 1 nyd, 4 v, 3 -
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            BoU7 Samhällsvetenskaplig bostads- och byggforskning
          </note>
          <note>
            Mom. 1 (riktlinjerna för en ny organisation för samhällsvetenskaplig
            bostads- och byggforskning)
          </note>
          <note>
            1. utskottet
          </note>
          <note>
            2. res. 1 (s)
          </note>
          <note>
            Votering:
          </note>
          <note>
            166 för utskottet
          </note>
          <note>
            140 för res. 1
          </note>
          <note>
            43 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            71 m, 22 fp, 29 c, 24 kds, 20 nyd
          </note>
          <note>
            För res. 1:
          </note>
          <note>
            126 s, 2 nyd, 11 v, 1 -
          </note>
          <note>
            Frånvarande:
          </note>
          <note>
            12 s, 9 m, 11 fp, 2 c, 2 kds, 1 nyd, 3 v, 3 -
          </note>
          <note>
            Mom. 2 (jämställdhetsarbetet)
          </note>
          <note>
            1. utskottet
          </note>
          <note>
            2. res. 2 (s)
          </note>
          <note>
            Votering:
          </note>
          <note>
            169 för utskottet
          </note>
          <note>
            139 för res. 2
          </note>
          <note>
            41 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            71 m, 24 fp, 30 c, 24 kds, 20 nyd
          </note>
          <note>
            För res. 2:
          </note>
          <note>
            125 s, 1 fp, 2 nyd, 10 v, 1 -
          </note>
          <note>
            Frånvarande:
          </note>
          <note>
            13 s, 9 m, 8 fp, 1 c, 2 kds, 1 nyd, 4 v, 3
          </note>
          <note>
            Mom. 3 (SIB:s Lundfilial)
          </note>
          <note>
            Yrkanden:
          </note>
          <note>
            1. utskottet
          </note>
          <note>
            2. utskottets hemställan med den ändring däri som föranleddes
            av bifall till mot. Bo8 yrk. 2 (v)
          </note>
          <note>
            Votering:
          </note>
          <note>
            288 för utskottet
          </note>
          <note>
            20 för mot.
          </note>
          <note>
            41 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            116 s, 71 m, 24 fp, 30 c, 24 kds, 22 nyd, 1 -
          </note>
          <note>
            För mot.:
          </note>
          <note>
            8 s, 1 fp, 11 v
          </note>
          <note>
            Frånvarande:
          </note>
          <note>
            14 s, 9 m, 8 fp, 1 c, 2 kds, 1 nyd, 3 v, 3 -
          </note>
          <note>
            SoU11 Utvidgad lagreglering på barnomsorgsområdet, m.m.
          </note>
          <note>
            Mom. 2 (riktlinjer för familjepolitiken m.m.)
          </note>
          <note>
            1. utskottet
          </note>
          <note>
            2. res. 2 (m, fp, c, kds)
          </note>
          <note>
            3. res. 3 (nyd)
          </note>
          <note>
            Förberedande votering:
          </note>
          <note>
            152 för res. 2
          </note>
          <note>
            23 för res. 3
          </note>
          <note>
            135 avstod
          </note>
          <note>
            39 frånvarande
          </note>
          <note>
            Kammaren biträdde res. 2.
          </note>
          <note>
            Fanny Rizell (kds) anmälde att hon avsett att rösta ja men markerats
            att rösta nej.
          </note>
          <note>
            Huvudvotering:
          </note>
          <note>
            139 för utskottet
          </note>
          <note>
            149 för res. 2
          </note>
          <note>
            22 avstod
          </note>
          <note>
            39 frånvarande
          </note>
          <note>
            Kammaren biföll res. 2
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            126 s, 1 m, 11 v, 1 -
          </note>
          <note>
            För res. 2:
          </note>
          <note>
            70 m, 25 fp, 30 c, 24 kds
          </note>
          <note>
            Avstod:
          </note>
          <note>
            22 nyd
          </note>
          <note>
            Frånvarande:
          </note>
          <note>
            12 s, 9 m, 8 fp, 1 c, 2 kds, 1 nyd, 3 v, 3 -
          </note>
          <note>
            Bertil Danielsson (m) anmälde att han avsett att rösta nej men
            markerats ha röstat ja.
          </note>
          <note>
            Mom. 3 (avslag på förslaget till lag om ändring i socialtjänstlagen
            m.m.)
          </note>
          <note>
            1. utskottet
          </note>
          <note>
            2. res. 4 (nyd)
          </note>
          <note>
            Votering:
          </note>
          <note>
            287 för utskottet
          </note>
          <note>
            22 för res. 4
          </note>
          <note>
            40 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            125 s, 71 m, 25 fp, 30 c, 24 kds, 11 v, 1 -
          </note>
          <note>
            För res. 4:
          </note>
          <note>
            22 nyd
          </note>
          <note>
            Frånvarande:
          </note>
          <note>
            13 s, 9 m, 8 fp, 1 c, 2 kds, 1 nyd, 3 v, 3 -
          </note>
          <note>
            Mom. 5 (upphävande av 17 § socialtjänstlagen)
          </note>
          <note>
            1. utskottet
          </note>
          <note>
            2. res. 5 (s)
          </note>
          <note>
            3. men. i motsvarande del (v)
          </note>
          <note>
            Förberedande votering:
          </note>
          <note>
            127 för res. 5
          </note>
          <note>
            12 för men.
          </note>
          <note>
            171 avstod
          </note>
          <note>
            39 frånvarande
          </note>
          <note>
            Kammaren biträdde res. 5
          </note>
          <note>
            Huvudvotering:
          </note>
          <note>
            172 för utskottet
          </note>
          <note>
            127 för res. 5
          </note>
          <note>
            11 avstod
          </note>
          <note>
            39 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            71 m, 25 fp, 30 c, 24 kds, 22 nyd
          </note>
          <note>
            För res. 5:
          </note>
          <note>
            126 s, 1 -
          </note>
          <note>
            Avstod:
          </note>
          <note>
            11 v
          </note>
          <note>
            Frånvarande:
          </note>
          <note>
            12 s, 9 m, 8 fp, 1 c, 2 kds, 1 nyd, 3 v, 3 -
          </note>
          <note>
            Mom. 7 (krav på barnomsorgen m.m.)
          </note>
          <note>
            Yrkanden:
          </note>
          <note>
            1. utskottet
          </note>
          <note>
            2. under överläggningen framställt yrkande (m)
          </note>
          <note>
            Votering:
          </note>
          <note>
            138 för utskottet
          </note>
          <note>
            171 för yrkandet
          </note>
          <note>
            40 frånvarande
          </note>
          <note>
            Kammaren biträdde motionsyrkandet
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            124 s, 2 fp, 1 kds, 10 v, 1 -
          </note>
          <note>
            För yrkandet:
          </note>
          <note>
            2 s, 71 m, 23 fp, 29 c, 23 kds, 22 nyd, 1 v
          </note>
          <note>
            Frånvarande:
          </note>
          <note>
            12 s, 9 m, 8 fp, 2 c, 2 kds, 1 nyd, 3 v, 3 -
          </note>
          <note>
            Eva Johansson (s) anmälde att hon avsett att rösta ja men markerats
            ha röstat nej.
          </note>
          <note>
            Ylva Annerstedt (fp) anmälde att hon avsett att rösta nej men
            markerats ha röstat ja.
          </note>
          <note>
            Mom. 13 (förslag till ändring i tillståndslagen)
          </note>
          <note>
            1. utskottet
          </note>
          <note>
            2. res. 6 (m, fp, c, kds)
          </note>
          <note>
            Votering:
          </note>
          <note>
            137 för utskottet
          </note>
          <note>
            172 för res. 6
          </note>
          <note>
            40 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            125 s, 11 v, 1 -
          </note>
          <note>
            För res. 6:
          </note>
          <note>
            71 m, 25 fp, 30 c, 24 kds, 22 nyd
          </note>
          <note>
            Frånvarande:
          </note>
          <note>
            13 s, 9 m, 8 fp, 1 c, 2 kds, 1 nyd, 3 v, 3 -
          </note>
          <note>
            Mom. 15 (krispaket för barnomsorgen)
          </note>
          <note>
            1. utskottet
          </note>
          <note>
            2. men. i motsvarande del (v)
          </note>
          <note>
            Votering:
          </note>
          <note>
            296 för utskottet
          </note>
          <note>
            12 för men.
          </note>
          <note>
            41 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            125 s, 71 m, 24 fp, 30 c, 24 kds, 22 nyd
          </note>
          <note>
            För men.:
          </note>
          <note>
            11 v, 1
          </note>
          <note>
            Frånvarande:
          </note>
          <note>
            13 s, 9 m, 9 fp, 1 c, 2 kds, 1 nyd, 3 v, 3 -
          </note>
          <note>
            Mom. 18 (småbarnsskolor)
          </note>
          <note>
            1. utskottet
          </note>
          <note>
            2. res. 7 (nyd)
          </note>
          <note>
            Votering:
          </note>
          <note>
            285 för utskottet
          </note>
          <note>
            22 för res. 7
          </note>
          <note>
            42 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            124 s, 70 m, 25 fp, 30 c, 24 kds, 11 v, 1 -
          </note>
          <note>
            För res. 7:
          </note>
          <note>
            22 nyd
          </note>
          <note>
            Frånvarande:
          </note>
          <note>
            14 s, 10 m, 8 fp, 1 c, 2 kds, 1 nyd, 3 v, 3 -
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            5 § Arvoden till privatpraktiserande läkare och sjukgymnaster
            samt vissa ersättningar till sjukvårdshuvudmännen m.m.
          </note>
          <note>
            Föredrogs
          </note>
          <note>
            socialutskottets betänkande
          </note>
          <note>
            1993/94:SoU14 Arvoden till privatpraktiserande läkare och sjukgymnaster
            samt vissa ersättningar till sjukvårdshuvudmännen m.m. (prop.
          </note>
          <note>
            1993/94:75).
          </note>
          <note type="speaker">
            Anf. 97 HANS KARLSSON (s):
          </note>
          <note>
            Herr talman! Beslutar riksdagen senare i dag att bifalla majoritetens
            förslag kommer vi socialdemokrater efter en valseger nästa år
            att förändra lagstiftningen om fri etablering för specialistläkare
            och sjukgymnaster så att målet om en god vård på lika villkor
            för hela befolkningen kan uppnås. Vi skall också se till att landstingen
            ges möjlighet att ha kontroll över kostnadsutvecklingen. Det är
            nämligen inte möjligt med det förslag utskottsmajoriteten ställt
            sig bakom.
          </note>
          <note>
            Herr talman! Betänkandet SoU14 handlar främst om specialistläkare
            och sjukgymnaster och fri etablering för dessa båda grupper.
          </note>
          <note>
            Under utskottsbehandlingen blev det uppenbart för regeringspartierna
            att förslagen skulle falla om man inte lyckades förhandla sig
            fram till en uppgörelse med Ny demokrati.
          </note>
          <note>
            Vi har i utskottet varit med om en turbulens av sällan skådat
            slag. Under ärendets beredning har olika förslag till förändringar
            av texterna lagts fram.
          </note>
          <note>
            Vi socialdemokrater har protesterat mot såväl innehåll som tillvägagångssätt.
          </note>
          <note>
            Det förslag till lagstiftning som tagits fram under flera månaders
            arbete i regeringskansliet har nu hastigt stöpts om på avgörande
            punkter. Det har skett under några nattimmar i utskottskansliet.
            Det är ovärdigt en lagstiftande församling att bete sig på det
            sättet.
          </note>
          <note>
            Med stöd av riksdagsordningen 4 kap 10 § har vi socialdemokrater
            begärt remissbehandling av de lagändringar som utskottsmajoriteten
            föreslår. Vi har begärt att yttranden skulle inhämtas från bl.a.
          </note>
          <note>
            Riksförsäkringsverket,
          </note>
          <note>
            Försäkringskasseförbundet, Socialstyrelsen,
          </note>
          <note>
            Landstingsförbundet och Kommunförbundet eftersom dessa i högsta
            grad är berörda av de här förslagen och de beslut som fattas.
          </note>
          <note>
            Vid utskottets utfrågning den 23 november var det propositionen
            som gällde, men ett par veckor senare var det något helt annat.
            På vårt förslag beslutade socialutskottet enhälligt den 7 december
            att begära in dessa yttrande. Den 8 december beslutade utskottets
            borgerliga majoritet att frångå detta beslut genom åberopande
            av att detta remissförfarande skulle leda till avsevärt men.
          </note>
          <note>
            Vi socialdemokrater kan konstatera att det inte lämnats något
            godtagbart motiv till eller förklaring av vad som menas med avsevärt
            men.
          </note>
          <note>
            Vi finner det ytterligt anmärkningsvärt att utskottsmajoriteten
            på detta sätt sätter sig över riksdagsordningen. Vi anser att
            utskottsmajoriteten drar vanrykte över riksdagen, försämrar vårt
            anseende som folkvalda och förklenar allvaret i att vara den lagstiftande
            församlingen.
          </note>
          <note>
            Herr talman! Förslagen till läkarvårdsersättning och sjukgymnastikersättning
            innebär omfattande förändringar när det gäller finansieringen
            av hälsooch sjukvården i vårt land. En särskild utredning,
          </note>
          <note>
            Kommittén om hälso- och sjukvårdens finansiering och organisation,
            HSU 2000, arbetar sedan 1992
          </note>
          <note>
            med de frågor som tas upp i betänkandet.
          </note>
          <note>
            I förslaget om husläkarlag gick regeringen förbi sin egen utredning.
            I förslaget om ersättning till läkare och sjukgymnaster likaså.
            När man därpå körde över utskottsminoriteten och riksdagsordningen
            fick de socialdemokratiska ledamöterna i utredningen nog och lämnade
            densamma.
          </note>
          <note>
            Förkortningen HSU får väl numera uttolkas som den havrerade sjukvårdsutredningen.
            För vad skall den åstadkomma utan socialdemokratisk medverkan?
            Vi kommer dessutom inte att vänta till i mars med att tala om
            vad som är vår framtida hälso- och sjukvårdspolitik. Det kommer
            vi att göra i vår partimotion i januari.
          </note>
          <note>
            Herr talman! Sjukvårdshuvudmännen skall vid planeringen av hälso-
            och sjukvården inom sitt geografiska område utgå från människors
            behov.
          </note>
          <note>
            De förslag som lämnas av majoriteten om i princip fri etablering
            för privatpraktiserande läkare och sjukgymnaster är oförenliga
            med kravet om kostnadskontroll och med kravet på en vårdplanering
            som utgår från människors rätt till en god hälso- och sjukvård
            åt alla på lika villkor.
          </note>
          <note>
            Vid utfrågningen den 23 november ansåg
          </note>
          <note>
            Socialstyrelsens företrädare att den fria etableringen skulle
            leda till en kraftig ökning av antalet läkarbesök per person i
            Sverige. En fördubbling av antalet läkarbesök kunde förutses.
            I
          </note>
          <note>
            dag uppgår antalet läkarbesök till 24 miljoner här i landet.
          </note>
          <note>
            Det är obestridligt att vi i internationell jämförelse har få
            läkarbesök per person och år. Men inte desto mindre toppar vi
            FN:s statistik om var man lever bäst. Vi har en effektiv sjukvård.
            Den är jämförelsevis billig. Svenskarna lever länge och gör det
            uppenbarligen bra, åtminstone om man jämför med andra. Varför
            skall det rivas ner?
          </note>
          <note>
            Herr talman! Frågan måste nu ställas: Vem skall betala för den
            ökande sjukvårdskonsumtionen?
          </note>
          <note>
            Var skall vi ta pengarna. I den ekonomiska situation som vi har,
            oavsett om det handlar om staten eller landstingen, vet vi att
            det inte finns några nya pengar. Jo förresten, när det handlar
            om att sänka skatterna för välbeställda finns det pengar, eller
            åtminstone lånar man pengar till detta. Men det är ju något helt
            annat, eller hur kds?
          </note>
          <note>
            Är det möjligtvis prov på kds höga moral att låna pengar för
            att dela ut till dem som betalar förmögenhetsskatt och till dem
            som har mycket aktier?
          </note>
          <note>
            Jag för min del fick lära mig i söndagsskolan att kristendom
            handlade om andra saker, exempelvis om att bära varandras bördor.
            Men sedan jag sett kds uppträda som regeringsparti har jag insett
            att kds:arna fått lära sig någonting helt annat. ''Låt andra bära
            mina bördor'' är uppenbarligen kds budskap i Sveriges riksdag.
          </note>
          <note>
            Men nu handlar det om sjukvård. Då är det ofta brist på pengar.
            Vad kan den fördubbling av antalet läkarbesök som man förutser
            kosta? Det är naturligtvis svårt att beräkna. Om man håller sig
            lågt kan man landa på 10--12 miljarder per år. Det är ungefär
            samma summa pengar som det kostar att behålla 40 000--45 000 människor
            anställda i kommuner och landsting.
          </note>
          <note>
            Det som nu håller på ske är såväl ekonomiskt som sjukvårdspolitiskt
            vansinne. Vansinnet skall betalas. Landstingen kommer att tvingas
            lägga ned sjukhus och vårdcentraler. Sjuksköterskor och undersköterskor
            kommer att sägas upp. Läkarna kan man inte säga upp. Om man gör
            det bildar de eget utifrån dessa regler och skickar räkningen
            till landstinget. Då har man inte vunnit någonting ekonomiskt.
          </note>
          <note>
            Till dessa ökade kostnader ska läggas kostnaderna för en förväntad
            ökning av antalet sjukskrivningar.
          </note>
          <note>
            Den genomsnittliga sjukskrivningsperioden förväntas bli längre.
            Försäkringskasseförbundet redovisade vid utfrågningen den 23 november
            bedömningar som oroar. Jag hoppas att de också oroar majoriteten.
            Att öppna för marknadsmodeller i sjukvården när betalningen är
            skattemedel och antalet läkare fler än vad som behövs är fel.
            Särskilt fel blir det när vi vet att efterfrågestyrd sjukvård
            leder till ökade kostnader.
          </note>
          <note>
            Läkare och sjukgymnaster är gynnade grupper, och det har de varit
            ända sedan 1955. Att få utöva sitt yrke utan några egentliga begränsningar
            när samhället betalar med skattemedel är en situation som är få
            förunnad. Byggnadsarbetare, undersköterskor och ingenjörer kan
            alla avundas dessa yrkesgrupper som bara har att ta emot patienter
            och skicka räkningen till skattebetalarna.
          </note>
          <note>
            Efter årskiftet skall dessutom fri etablering råda.
          </note>
          <note>
            Vad tycker centerpartister om förslaget, om konsekvensen blir
            att man tvingas lägga ned vårdenheter i glesbygden och på de mindre
            orterna?
          </note>
          <note>
            Det finns många bisarra inslag såväl i propositionen och motionerna
            som i handläggningen. För att begränsa landstingens kostnader
            föreslås att läkare som etablerar sig efter årskiftet skall ta
            ut en högre patientavgift. Man tar sig för pannan. Det står ju
            i direkt strid med hälso- och sjukvårdslagen.
          </note>
          <note>
            Dessutom kan man fundera över logiken i det faktum att den unga
            nyetablerade läkaren skall ta en högre avgift än den som har varit
            med ett tag, etablerat sig och fått erfarenhet. Men logik är dess
            värre ingenting som utmärker vare sig regeringen eller riksdagsmajoriteten.
          </note>
          <note>
            I propositionen föreslogs en åldersgräns på 70 år --
          </note>
          <note>
            en i många avseenden rimlig gräns. Socialstyrelsen har i undersökningar
            visat att det finns tungt vägande skäl för en åldersgräns. Men
            enligt de borgerliga partierna skall det inte finnas någon åldersgräns.
            Jag frågar varför.
          </note>
          <note>
            Kapitlet bisarra inslag kan förlängas. Enligt tidningsuppgifter
            ska Chatrine Pålsson, kds suppleant i utskottet, rösta mot regeringens
            förslag.
          </note>
          <note>
            Det betyder väl rimligtvis att hon röstar med oss socialdemokrater.
            Men varför såg hon då inte till att utskottet fick tid på sig
            att inhämta remisser?
          </note>
          <note>
            Varför medverkade inte Chatrine Pålsson till att propositionen
            remitterades till HSU? Hon kan ju inte både vara för och emot
            förslaget. Det är i så fall ett lysande exempel på dubbelmoral
            -- den speciella dubbelmoral som blivit kds kännemärke i riksdagen.
          </note>
          <note>
            Herr talman! Nu har jag använt mer än 10 minuter.
          </note>
          <note>
            Jag får hoppa över litet grand och gå direkt på yrkandena. Jag
            stöder naturligtvis samtliga socialdemokratiska reservationer,
            men för att inte göra kvällen längre än nödvändigt nöjer jag mig
            med att yrka bifall till reservationerna 1, 2, 3 och 6.
          </note>
          <note type="speaker">
            Anf. 98 EVA ZETTERBERG (v):
          </note>
          <note>
            Herr talman! När frågan om arvoden till privatpraktiserande läkare
            och sjukgymnaster och vissa andra frågor behandlades i utskottet
            nyligen blev jag oerhört förvånad. Om någon hade berättat en dålig
            historia om hur det kan gå till i riksdagen och hur illa saker
            och ting formellt kan skötas i riksdagen hade jag varit den första
            att kraftfullt säga emot. Jag hade med bestämdhet hävdat att man
            håller väldigt noga på formerna även om det finns olika partier
            och klara ideologiska skiljelinjer mellan de borgerliga partierna
            å ena sidan och
          </note>
          <note>
            Socialdemokraterna och Vänsterpartiet å andra sidan. Jag skulle
            inte ha trott den person som hade beskrivit hur det faktiskt har
            gått till under hösten i socialutskottet. Jag beklagar djupt det
            som har skett.
          </note>
          <note>
            Jag har i och för sig denna kväll, för inte så lång stund sedan,
            fått bekräftelse på att det kan hända mycket här i riksdagen.
            Det kan fällas många uttalanden som jag inte hade kunnat föreställa
            mig skulle fällas i riksdagen.
          </note>
          <note>
            De borgerliga partierna har förvägrat majoriteten i utskottet
            att skicka ärendet på remiss för att få ytterligare belysning
            av det. Med anledning av detta i mina ögon grova formella övertramp
            har
          </note>
          <note>
            Vänsterpartiets representant i HSU beslutat att inte fortsätta
            sitt uppdrag där.
          </note>
          <note>
            Vi har från Vänsterpartiets sida sett ett flertal exempel på
            att stora och viktiga sjukvårdspolitiska frågor inte avgjorts
            i HSU under den nuvarande regeringens tid. Frågorna har inte diskuterats
            i det sammanhang där man förhoppningsvis hade kunnat komma fram
            till en gemensam syn utan lagts utanför.
          </note>
          <note>
            För vår representant, som har konstaterat detta under sin tid
            i HSU, blev det alldeles uppenbart att utskottet agerade på detta
            sätt även i denna fråga.
          </note>
          <note>
            Herr talman! Om vi går till själva sakfrågan, dvs.
          </note>
          <note>
            arvodena till privatpraktiserande läkare och sjukgymnaster och
            frågan om vissa ersättningar, vill jag genast säga att det finns
            några få positiva delar i förslaget. De är mycket få. Det gäller
            naturligvis förslaget om att bevilja äldrevården 50 miljoner extra
            för att öka kvaliteten där. Det gäller också ett positivt förslag
            om att försöksverksamhet med alternativa ersättningar inom tandvården
            skall fortsätta. Till det säger vi bara: Ja tack, det är bra.
          </note>
          <note>
            Men tyvärr stannar inte förslagen i propositionen och betänkandet
            vid detta utan går vidare.
          </note>
          <note>
            Jag vill från Vänsterpartiets sida klart konstatera att förslagen
            inte handlar om att skapa en bättre sjukvård utan om att göra
            det enklare för privatläkare att etablera sig. Jag är ytterst
            förvånad över att Bo Könberg, som ju faktiskt är mycket engagerad
            i sjukvårdsfrågor, har haft målsättningen att tillgodose privatläkares
            behov av ytterligare expansion och inte patienternas behov av
            en bra sjukvård.
          </note>
          <note>
            Från Vänsterpartiets sida anser vi alltså att förslaget bör avslås.
            Det är ett mycket kostnadsdrivande förslag. Vi tror att förslaget
            kraftigt kommer att öka kostnaderna inom sjukvården. Vi tror det
            på goda grunder. Vi tror det utifrån den hearing socialutskottet
            har haft med många berörda parter och utifrån den information
            som har kommit in från många håll. Kostnaderna kommer inte att
            komma från de håll där de största behoven finns utan från de läkare
            som vill etablera sig.
          </note>
          <note>
            Vänsterpartiet vill i stället utöka högkostnadsskyddet och att
            det skall vara ett heltäckande system. I dag omfattas inte alla
            behandlingar inom sjukvården av högkostnadsskyddet.
          </note>
          <note>
            Herr talman! Propositionen inrymmer en hel del förslag, och det
            intressanta är att det inte var bara vi och Socialdemokraterna
            som ville att propositionen skulle avslås. Även Ny demokrati ville
            det. Det som är extra intressant är att Ny demokrati därefter
            på flera punkter fick styra behandlingen i utskottet och fick
            sin vilja igenom, och därmed plötsligt var för propositionen.
          </note>
          <note>
            Jag skall inte upprepa vad Hans Karlsson sade. Han tog upp de
            olika detaljerna. Det gäller att försäkringskassan skall ta över
            detta utan att man har fått reda på hur det skall fungera. Det
            gäller åldersgränsen för privatläkare. Det gäller läkarutrustningen.
            Landstingen m.fl. instanser skall inte ha möjlighet till insyn,
            utan man kan tydligen ha vilken utrustning som helst. Det har
            alltså skett en rad olika försämringar under behandlingen.
          </note>
          <note>
            Det är med stor förvåning vi kan se att Ny demokrati tydligen
            har svängt helt. Med de förändringar som man har fått igenom anser
            man plötsligt att det är ett bra förslag.
          </note>
          <note>
            Herr talman! Jag instämmer i alla socialdemokratiska reservationer
            och i det särskilda yttrandet. Jag yrkar bifall till min meningsyttring
            vad gäller mom. 11 om ett totalt högkostnadsskydd.
          </note>
          <note type="speaker">
            Anf. 99 GÖTE JONSSON (m):
          </note>
          <note>
            Herr talman! När det gäller den svenska hälso- och sjukvården
            är det en faktor, en målsättning, som är viktigast: Vi skall sätta
            patienten i centrum. Det är patientens bästa som skall ligga till
            grund för de beslut som vi fattar.
          </note>
          <note>
            Det har tidigare varit så i de propositioner som vi har fått
            från Socialdepartementet. Jag vill gärna ge sjukvårdsministern
            en eloge, därför att det är just utifrån den tanken och den målsättningen
            som man arbetar med de här sjukvårdsfrågorna i
          </note>
          <note>
            Socialdepartementet.
          </note>
          <note>
            Det är precis samma sak när det gäller den här propositionen.
            Det förslag som har lagts fram är bra för de enskilda patienterna.
            Det innebär en ökad tillgänglighet i många fall för patienterna
            i öppenvården. Det innebär att öppenvården förstärks. Det är någonting
            som vi har varit överens om i kammaren.
          </note>
          <note>
            Jag skulle vilja fråga Socialdemokraterna: Anser ni inte att
            vi skall förstärka öppenvården?
          </note>
          <note>
            Förslaget innebär också ökad valfrihet för de enskilda patienterna.
          </note>
          <note>
            Allt detta, ärade kammarledamöter, är bra för de svenska patienterna.
          </note>
          <note>
            Möjligheten till alternativa etableringar i öppenvården ökar
            nu när det gäller vissa specialiteter. Det gäller läkare och sjukgymnaster.
          </note>
          <note>
            Vi menar att den här förändringen ligger rätt i tiden, därför
            att vi befinner oss i ett skede när resurserna kan förstärkas
            i öppenvården inom de olika specialiteterna. Det här är bra för
            patienten.
          </note>
          <note>
            Det är också bra för samhällsekonomin. Om vi förstärker öppenvården
            och kan ge en god hälsooch sjukvård i öppna vårdformer, kan vården
            ges billigare och blir därmed absolut inte sämre.
          </note>
          <note>
            Sjukgymnasterna är en utomordentligt viktig grupp i svensk hälso-
            och sjukvård. De är viktiga inte minst i dag, i arbetet med ökade
            insatser för rehabilitering. Här ser jag också klara möjligheter
            för patienter som behöver rehabilitering och sjukgymnastkompetens
            i vården. Genom den reform som ligger i propositionen kan möjligheterna
            till denna form av vård öka.
          </note>
          <note>
            Jag vill understryka att tillsyn och kontroll -- oaktat om vården
            ges i offentlig eller i alternativ regi --
          </note>
          <note>
            åvilar det offentliga. Det är ett offentligt ansvar.
          </note>
          <note>
            Detta är en garanti för säkerhet och för kvalitet. I
          </note>
          <note>
            kontrollfunktionen ligger också en garanti för patienten.
          </note>
          <note>
            Jag måste fråga Hans Karlsson och Eva Zetterberg:
          </note>
          <note>
            Varför sätter ni en svaghetsetikett på de svenska sjukvårdshuvudmännen?
            Våra landsting är inte några respiratorpatienter när det gäller
            konkurrens inom ramen för den svenska sjukvården. De svenska sjukvårdshuvudmännen
            har en utomordentligt stark ställning. Här påstås att de de starka
            sjukvårdshuvudmännen skulle raseras fullständigt om man öppnar
            för ytterligare alternativ i sjukvården. Det är en utopi. Det
            är inte sant. Varför för ni debatten på detta sätt?
          </note>
          <note>
            Vid hearingen sade Konkurrensverket -- det verk som är neutralt
            när det gäller att bedöma bl.a. en konkurrenssituation -- att
            man egentligen tvivlade på att de alternativa vårdgivarna kommer
            att kunna konkurrera på lika villkor, därför att sjukvårdshuvudmännen
            har en så stark ställning.
          </note>
          <note>
            Men om man lyssnar på Eva Zetterberg och Hans
          </note>
          <note>
            Karlsson verkar det som om hela det svenska sjukvårdssystemet
            kommer att raseras. Så kommer det givetvis inte att bli.
          </note>
          <note>
            Detta kommer att innebära att patienterna får en ökad valfrihet.
            Det kommer också att innebära att resurserna kan tas till vara
            på ett bättre sätt. Jag ser inte någon konflikt mellan den här
            propositionen och sjukvårdshuvudmännen. Jag litar faktiskt på
            våra landstingspolitiker, som är duktiga, förnuftiga och kan hantera
            också den här frågan inom ramen för en ökad valfrihet.
          </note>
          <note>
            Herr talman! Jag vill återkomma till frågan om remissen. Vi sade
            i utskottet att vi skulle pröva möjligheten att sända förslaget
            om förändringar på remiss. Vi sade samtidigt att vi måste analysera
            detta och se om en remiss var möjlig eller om en sådan skulle
            leda till avsevärda men för behandlingen av ärendet. Vi gick då
            via vårt kansli till departementet och gick igenom förutsättningarna
            för en remiss enligt önskemålen.
          </note>
          <note>
            Vi var öppna för dessa önskemål när vi första gången behandlade
            frågan i utskottet. Men det visade sig, enligt de uppgifter som
            vi fick, att om riksdagen inte kunde fatta beslut under hösten
            skulle det komplicera väldigt mycket, framför allt när det gällde
            de ekonomiska transaktionerna mellan staten och sjukvårdshuvudmännen,
            utifrån de grundläggande principförändringar som skulle göras.
          </note>
          <note>
            Det var således fakta som låg bakom beslutet att inte gå med
            på en remissomgång.
          </note>
          <note>
            Jag tycker nog att oppositionen bör vara litet varsam med orden.
            Man säger att vi här brukar våld på den svenska rättsordningen.
            Det gör vi inte alls.
          </note>
          <note>
            Det finns nämligen ett undantag, som säger att det finns en möjlighet
            att fatta beslutet, om man bedömer att det leder till avsevärda
            men att skjuta upp det. Jag beklagar att vi inte kunde gå med
            på den här remissomgången. Men vi har samtidigt ett majoritetsansvar,
            som vi måste leva upp till även i en sådan här besvärlig situation.
          </note>
          <note>
            Hans Karlsson säger att detta kommer att innebära att antalet
            läkarbesök fördubblas, att kostnaderna ökar, att sjukhus läggs
            ned och att sjukskrivningarna förlängs. Det är ingen ände på det
            elände som skall komma om vi fattar detta beslut.
          </note>
          <note>
            Detta kan över huvud taget inte vara sant. Vad det handlar om
            är trots allt ganska marginella förändringar i den nuvarande ordningen.
          </note>
          <note>
            Det är också så att Hälso- och sjukvårdsutredningen, HSU 2000,
            skall behandla stora och viktiga framtidsfrågor när det gäller
            den svenska hälso- och sjukvården inför 2000-talet. En rad stora,
            principiella frågor skall tas upp i det sammanhanget. Besluten
            om husläkarpropositionen och om en friare etableringsrätt innebär
            ju inget som helst hinder för att vi skall kunna arbeta vidare
            i HSU 2000 med utgångspunkt i gemensamma ansträngningar och med
            respekt för varandras olika uppfattningar.
          </note>
          <note>
            Från första regeringsdeklarationen, via övriga regeringsdeklarationer,
            har majoriteten och regeringen deklarerat att det kommer en husläkarproposition
            och att det också kommer förslag om ökad etableringsrätt. Detta
            var den här kammaren medveten om när HSU 2000 tillsattes.
          </note>
          <note>
            Dessutom står det i direktiven i HSU 2000 att man skall arbeta
            utifrån tanken om en ökad valfrihet för patienterna och ökad möjlighet
            till etablering vid sidan av den offentliga vården. Detta ligger
            således helt i linje med direktiven när det gäller HSU 2000.
          </note>
          <note>
            Jag förstår därför inte varför Socialdemokraterna nu anser sig
            vara tvungna att lämna utredningen med anledning av de förslag
            som kommer och som har varit aviserade i två år.
          </note>
          <note>
            Låt mig så ta upp några punkter.
          </note>
          <note>
            När det gäller läkarvårdstaxan vet alla att den nuvarande ordningen
            är föråldrad. Nu kommer det ett reformerat förslag som innebär
            en betydligt bättre ordning. Vi får hoppas att vi nu kan hitta
            vettiga nivåer när det gäller ersättningen på grundval av taxan,
            så att vi kan få en fungerande verksamhet.
          </note>
          <note>
            När det gäller patientavgiften vill jag säga att olika patientavgifter
            inte är någonting nytt. Hans
          </note>
          <note>
            Karlsson skulle få ta sig för pannan om han åkte runt i de svenska
            landstingen i dag -- där har man olika patientavgifter. Det faktum
            att vi nu föreslår varierande patientavgifter är alltså ingen
            ny orsak att ta sig för pannan. Vissa landsting byggde tidigare,
            inom ramen för öppenvårdsspecialiteter, faktiskt upp så stora
            skillnader mellan patientavgifter i offentlig och privat vård
            att vi från majoritetens sida var tvungna att markera en gräns
            på 50 % för att man inte skulle missbruka den möjligheten. Det
            är alltså inte heller någonting nytt i det här sammanhanget.
          </note>
          <note>
            Så till förändringarna. Försäkringskassorna skall enligt utskottets
            förslag nu få det administrativa ansvaret i samtliga fall. Enligt
            propositionen fanns den möjligheten tidigare, så egentligen är
            förändringen bara den att vi nu gör detta till ett villkor --
            det skall ske i samtliga fall.
          </note>
          <note>
            När det gäller uppgiftsskyldigheten, som också fanns i propositionen
            när det gällde den tekniska utrustningen, har vi i utskottet vidgat
            perspektivet.
          </note>
          <note>
            Vi har sagt att vi egentligen tycker att det är fel att begränsa
            Socialstyrelsens ansvar enbart till den tekniska utrustningen
            och markera det särskilt.
          </note>
          <note>
            Socialstyrelsen har ett betydligt vidare ansvar som man skall
            uppfylla även när det gäller den här vården. Därför har vi sagt
            att det faktiskt kan leda tanken fel om man i en särskild lag
            bara markerar en liten del av det särskilda ansvar som
          </note>
          <note>
            Socialstyrelsen har. Det är således egentligen en skärpning av
            Socialstyrelsens tillsynsansvar också på den här punkten.
          </note>
          <note>
            70-årsgränsen har vi ju redan i dag, så det faktum att vi säger
            nej till att införa 70-årsgränsen innebär inget krav på en ny
            remiss. Det förfarandet finns ju redan. Vi har där sagt att det
            är ganska få som berörs av detta. Därför finns det ingen anledning
            att införa den gränsen i det här sammanhanget. Vi har också sagt
            att det här skall gälla husläkarna.
          </note>
          <note>
            Så gör vi två viktiga tillkännagivande. När det gäller frågan
            om vikarier har vi sagt att även offentliganställda läkare och
            sjukgymnaster bör kunna gå in i vikariat när det gäller alternativa
            vårdgivare. Det är bra att knyta den kontakten mellan offentlig
            och privat vård. Vi har också sagt att det här kan innebära att
            privata vårdgivare i vissa lägen kan gå tillbaka och tjänstgöra
            i offentlig vård för att skapa den positiva dialog som behövs
            mellan olika vårdgivare.
          </note>
          <note>
            Företagshälsovården har vi också pekat på -- där är vi eniga.
            Där ber vi att regeringen mycket noggrant och snabbt skall undersöka
            möjligheterna att ta till vara de resurser som finns inom företagshälsovården,
            så att vi inte försvårar den verksamheten i framtiden.
          </note>
          <note>
            Sedan är det också angeläget att markera att 50
          </note>
          <note>
            miljoner kronor till äldrevården finns med i det här sammanhanget.
          </note>
          <note>
            Herr talman! Med detta ber jag att få yrka bifall till förslaget
            från socialutskottets majoritet på samtliga punkter.
          </note>
          <note type="speaker">
            Anf. 100 HANS KARLSSON (s) replik:
          </note>
          <note>
            Herr talman! Göte Jonsson skildrar vältaligt vilket öde som skulle
            ha drabbat den svenska nationen om vi hade fått möjligheter att
            fullfölja remissförfarandet. Men sanningen är ju den, Göte
          </note>
          <note>
            Jonsson, att staten tar in samtliga skattepengar och sedan fördelar
            dem till kommuner och landsting.
          </note>
          <note>
            Det hade inte varit några som helst problem för staten att reglera
            detta med landstingen i efterhand.
          </note>
          <note>
            Det är också den uppgift som vi har fått.
          </note>
          <note>
            Sedan till några andra saker.
          </note>
          <note>
            Patienten i centrum har varit vägledande för majoritetens överväganden,
            sade Göte Jonsson.
          </note>
          <note>
            Då måste man fråga sig: Vilka patienter? Från en rad olika instanser
            har det hissats varningsflaggor.
          </note>
          <note>
            Fördubblingen av antalet läkarbesök eller fler sjukskrivningar
            och längre sjukskrivningsperioder var ingenting som vi socialdemokrater
            hade hittat på. Det var uppgifter som lämnades av
          </note>
          <note>
            Socialstyrelsen respektive
          </note>
          <note>
            Försäkringskasseförbundet vid hearingen den 23
          </note>
          <note>
            november.
          </note>
          <note>
            Om vi ser oss runt i världen kan vi konstatera att där man har
            en sjukvård som är efterfrågestyrd blir det också fler läkarbesök
            per patient och år. Det leder ofta till betydligt högre kostnader.
            Jag frågade i mitt anförande varifrån pengarna skall tas till
            att betala det.
          </note>
          <note type="speaker">
            Anf. 101 GÖTE JONSSON (m) replik:
          </note>
          <note>
            Herr talman! Först skulle jag vilja fråga Hans
          </note>
          <note>
            Karlsson: Vilka politiska begränsningar finns i dag i hälso-
            och sjukvården? Är det inte så att patienterna i dag har rätt
            och möjlighet att uppsöka läkare? Varför skulle patienterna helt
            plötsligt ändra beteende så katastrofalt om de finge välja läkare?
          </note>
          <note>
            Både Hans Karlsson och jag betalar landstingsskatt. Hans Karlsson
            föredrar att gå till en offentlig vårdgivare och utnyttja sin
            landstingsskatt. Jag respekterar honom för det --
          </note>
          <note>
            jag kritiserar honom inte. Men varför skall Hans
          </note>
          <note>
            Karlsson ifrågasätta min moraliska lojalitet mot samhället om
            jag, som också betalar landstingsskatt, i stället går till en
            privat vårdgivare? Det, Hans Karlsson, är ett fullständigt horribelt
            resonemang. Man nedvärderar både patienter och yrkeskår när man
            för resonemanget på det sättet.
          </note>
          <note>
            Vi hörde precis samma resonemang när det gällde husläkarförslaget.
            Då skulle det inte bli några läkare i glesbygden. Det skulle bli
            eländes elände.
          </note>
          <note>
            Låt mig bara lämna en redovisning från
          </note>
          <note>
            Kristianstads län. Jag hade helt nyligen kontakt med min gode
            vän Henrik Hammar, som är landstingsråd i Kristianstads län --
            jag brukar höra mig för om hur det gått med husläkarsystemet och
            husläkarreformen. Han sade: Det här har varit väldigt bra för
            de små orterna på Österlen och i
          </note>
          <note>
            Göinge. Där vi tidigare hade problem att få läkare till vårdcentralen
            har vi nu löst problemet genom husläkarsystemet. I Lönsboda har
            vi under många år haft problem att få läkare till vårdcentralen.
            I
          </note>
          <note>
            samband med listningen har vi fått åtta läkare som är beredda
            att etablera sig i Lönsboda. -- Så var det med den sanningen,
            Hans Karlsson. Det skedde när vi skapade en ökad valfrihet för
            patienterna och en ökad valfrihet för läkarna.
          </note>
          <note>
            Man skall inte förutsätta att patienter och läkare inte finner
            varandra. Den offentliga svenska vården blir inte heller sämre
            om det finns några alternativ i det här sammanhanget. I de landsting
            som i dag tillämpar alternativen har det visat sig att det absolut
            inte har blivit på det sättet.
          </note>
          <note>
            Jag respekterar att vi har olika uppfattningar. Men låt oss ändå
            föra debatten inom ramen för de proportioner som är rimliga i
            det här sammanhanget.
          </note>
          <note type="speaker">
            Anf. 102 HANS KARLSSON (s) replik:
          </note>
          <note>
            Herr talman! Göte Jonsson vill få det att låta som om jag tar
            avstånd från alla former av privat sjukvård. Det handlar inte
            om det. Det handlar om huruvida det skall vara en totalt fri etablering,
            vilket föreslås i det här betänkandet.
          </note>
          <note>
            Detta får till resultat att landstingen inte längre har någon
            kostnadskontroll och inte längre kan planera. Man kan ju inte
            veta vilka nya etableringar som växer fram. Vi vet att det finns
            en rad privata rådgivare, läkare och sjukhus. De fungerar i de
            flesta fall alldeles utmärkt. Problemet när man släpper lös detta
            är att vem som helst kan starta vad som helst utan någon som helst
            etableringsstyrning.
          </note>
          <note>
            Då uppstår en situation då patienterna riskerar att komma i kläm
            och då vi riskerar att dra på oss betydligt högre kostnader för
            sjukvården än vi har i dag.
          </note>
          <note>
            Husläkeriet, Göte Jonsson, var kanske inte något bra exempel
            på en lyckad sjukvårdsreform. Det har ju verkligen visat sig att
            det är ett eländes elände.
          </note>
          <note>
            Det kommer rapporter från olika håll i landet.
          </note>
          <note>
            Efter några få månader har Husläkardelegationens ordförande sagt
            att det är dags att ändra lagen. Det finns kanske bättre exempel.
          </note>
          <note>
            Jag skall avsluta med att ta upp frågan om det byråkratiska krångel
            som majoriteten nu ställer till med genom det här förslaget. Kompromissandet
            med nydemokraterna har lett fram till att man nu tvingar landstingen
            att skicka pengarna via försäkringskassan innan de når vårdgivaren.
            Det är ganska fantastiskt med tanke på att det åtminstone om man
            får tro retoriken är byråkratins svurna fiender, moderater och
            nydemokrater, som står för detta nya inslag av byråkrati.
          </note>
          <note>
            Det kan vara bra att skapa ett och annat nytt arbete i dessa
            tider, men frågan är om dessa pengar inte kunde komma till bättre
            användning. Man skulle kunna behålla några undersköterskor eller
            sjuksköterskor i landet i stället för att använda pengarna till
            onödig byråkrati.
          </note>
          <note type="speaker">
            Anf. 103 GÖTE JONSSON (m) replik:
          </note>
          <note>
            Herr talman! Jag noterar med intresse att Hans
          </note>
          <note>
            Karlsson inte är motståndare till fri etablering. Det är bara
            den här formen av fri etablering han är motståndare till.
          </note>
          <note>
            Det skulle vara intressant att veta vilken form av fri etablering
            som Hans Karlsson förordar. Det har vi inte hört ett dugg om.
            Ni hade ju möjlighet att skriva motioner. Ni säger nej och radar
            upp en massa problem. Tänk om ni i stället hade redovisat ett
            alternativ! Då hade vi kunnat diskutera, men ni säger nej.
          </note>
          <note>
            Hans Karlsson säger att vem som helst kan starta vad som helst
            och att det kan bli hur som helst. Det kan det inte alls bli.
            Därför att för det första finns det i lagen mycket klart framställda
            kvalitets- och kvalifikationskrav. För det andra står där också
            klart angivet på vilka grunder ersättningen skall ske. För det
            tredje kan man inte starta praktik som läkare eller sjukgymnast
            utan att ha förtroende hos patienterna. Det är det viktigaste.
          </note>
          <note>
            Det förtroendet får man inte om man ger dålig vård. I dag ger
            faktiskt de offentliga sjukvårdshuvudmännen bra vård, och det
            är med dem som man i så fall skall konkurrera. Det är sannerligen
            inte så enkelt att vem som helst kan starta vad som helst på det
            här området. Det är också litet grand av retorik.
          </note>
          <note>
            Hans Karlsson talar om byråkrati. Jag vill understryka att det
            redan i propositionen står angivet att möjligheten att använda
            sig av försäkringskassan skall finnas. Nu gör vi i stället detta
            till en huvudregel. Orsaken är det faktum att sjukvårdshuvudmännen
            faktiskt har en dubbel lojalitet. Jag tror inte att förnuftiga
            landstingspolitiker ser det som en belastning att man överlämnar
            den administrationen till försäkringskassan. I många andra sammanhang
            har ju försäkringskassan en neutral administrationsskyldighet
            när det gäller socialförsäkringssystem och liknande.
          </note>
          <note>
            Detta innebär inte att det blir dyrare för landstingen. Det innebär
            snarare att det blir en effektivisering, eftersom det blir samma
            system över hela landet. Landstingen behöver inte själva syssla
            med dessa administrativa frågor. Det är inte utifrån en byråkratisk
            ambition hos moderater och nydemokrater som detta förslag har
            kommit till stånd. Det är en enig majoritetsskrivning från socialutskottet.
            Vi tror faktiskt att det blir en bättre ordning och att vi på
            det här sättet kan förbättra förslaget i propositionen.
          </note>
          <note>
            Jag är övertygad om att sjukvårdsministern inte heller ser några
            större problem med den ändringen.
          </note>
          <note type="speaker">
            Anf. 104 EVA ZETTERBERG (v) replik:
          </note>
          <note>
            Herr talman! Jag vill först instämma med Göte
          </note>
          <note>
            Jonsson i att det är av största vikt att företagshälsovården,
            som behandlas i det här betänkandet, kan fortsätta att fungera
            och inte får minskade möjligheter. Med en fungerande företagshälsovård
            finns stora möjligheter att undvika högre vårdkostnader på ett
            senare stadium.
          </note>
          <note>
            Göte Jonsson frågar både Hans Karlsson och mig om vi accepterar
            privatläkare och företeelsen över huvud taget. Jag trodde att
            det var fullständigt klart att Vänsterpartiet accepterar att det
            finns privatläkare. Vi anser att de på många håll gör ett mycket
            bra arbete. Det är inte fråga om att det skall vara något yrkesförbud
            för privatläkare.
          </note>
          <note>
            På samma sätt har jag och Vänsterpartiet mycket stort förtroende
            för landstingen. Jag tvivlar inte på att de i och med den här
            reformen skall kunna fortsätta att tillhandahålla en bra hälso-
            och sjukvård. Vad det handlar om är att landstingen inte kommer
            att råda över hur mycket landstingspengar som skall gå över till
            privatläkarna. Det finns ett övergripande ansvar ute i landstingen
            för att prioritera mellan olika verksamheter. Hur skall man kunna
            göra det när det är klart att en stor del av arvodet skall gå
            till privatläkare utan att man har haft möjlighet att resonera
            om vad som är rimligt.
          </note>
          <note>
            Jag vill också ta upp frågan om ökade kostnader.
          </note>
          <note>
            Det talade jag om i mitt anförande. Jag tycker att
          </note>
          <note>
            Göte Jonsson helt bortser ifrån den frågan. Vi ser redan nu hur
            husläkeriet drar stora reklamkostnader, när varje husläkare som
            vill komma ut på marknaden skall etablera sig med hjälp av reklambroschyrer.
            Ströyer trodde att även
          </note>
          <note>
            Hennes &amp; Mauritz reklam för underkläder var reklam för husläkarna.
            Jag tänker inte lägga på den kostnaden. Jag tror att det blir
            mycket dyrt med reklamen för privatläkarna, även utan kostnaderna
            för Hennes &amp; Mauritz reklamkampanj.
          </note>
          <note>
            Det går inte att bortse från att dessa pengar skulle kunna användas
            till direkt sjukvård, vilket jag föredrar.
          </note>
          <note>
            Jag vill också påminna Göte Jonsson om att både
          </note>
          <note>
            Läkarförbundet och Konkurrensverket, när vi hade vår hearing,
            tyckte att detta gav landstingen en högre monopolställning. Det
            blev inte konkurrens på lika villkor. Det var en rad företeelser
            som man var missnöjd med. Därför tyckte man inte att den här förändringen
            skulle genomföras just nu.
          </note>
          <note>
            Till sist vill jag ta upp frågan om försäkringskassans roll i
            sammanhanget. Jag säger inte att det är fel att göra på det här
            viset. Jag reagerar framför allt emot att man inte låter dem som
            direkt är involverade och kan frågan vara med och lämna sina synpunkter.
          </note>
          <note type="speaker">
            Anf. 105 GÖTE JONSSON (m) replik:
          </note>
          <note>
            Fru talman! Det var bra att Eva Zetterberg tog upp företagshälsovården.
            Det är en intressant del i det här sammanhanget. Vi är många som
            har varit bekymrade över utvecklingen inom företagshälsovården.
          </note>
          <note>
            Sjukvårdsministern kom i samband med husläkarpropositionen med
            en klar öppning i fråga om företagshälsovården som innebar att
            man faktiskt kan dela upp verksamheten mellan att vara husläkare
            och att bedriva företagshälsovård.
          </note>
          <note>
            I det här sammanhanget vill jag också understryka att företagshälsovården
            som regel sköts inom ramen för en alternativ verksamhet. Det är
            också intressant att notera att Eva Zetterberg tycker att detta
            fungerar bra. Vi hoppas nu att man också skall pröva möjligheten
            att få in företagshälsovårdsspecialiteten som en av de specialiteter
            som kan rymmas inom lagen för denna etableringsrätt. Om departementet
            finner att detta är möjligt, rimligt och riktigt kommer det också
            att öka möjligheterna och förutsättningar just för företagshälsovården.
          </note>
          <note>
            Eva Zetterberg talade om reklamkostnader för husläkarsystemet.
            Det är naturligt att man informerar när man introducerar ett nytt
            system.
          </note>
          <note>
            Det spelar ingen roll om det rör alternativa eller offentliga
            vårdgivare.
          </note>
          <note>
            Det är en ganska stor skillnad mellan att informera om detta
            och att sälja underkläder inom ramen för den busskur-reklam som
            Hennes &amp; Mauritz bedriver. Jag har ingenting emot den reklamen,
            men jag tycker inte man kan dra paralleller i det här sammanhanget.
            Vad den s.k. husläkarreklamen innehåller är en saklig information
            vad husläkarsystemet innebär. Det är vad som pågår i landet för
            närvarande.
          </note>
          <note>
            Beträffande kostnaderna delar vi inte den uppfattningen att det
            blir ökade kostnader. Tanken med detta förslag är faktiskt det
            motsatta. Genom att få en ökning av den öppna vården inom olika
            specialiteter kan vi faktiskt få en effektiv och bra sjukvård
            till lägre kostnader.
          </note>
          <note>
            Detta är inte huvudmotivet. Det är inte en penningfråga. Huvudmotivet
            är faktiskt att vi skall ge patienten möjlighet att få en läkare
            eller sjukgymnast på nära håll i den öppna vården.
          </note>
          <note>
            Sedan vill jag än en gång understryka att jag delar
          </note>
          <note>
            Eva Zetterbergs uppfattning när det gäller synen på sjukvårdshuvudmännen.
            Jag är också övertygad om att de kan lösa dessa frågor. Jag ser
            inte något konfliktförhållande mellan lagen och de ansvariga i
            landstingen. Åtminstone är det inte så i vårt parti.
          </note>
          <note>
            Man har möjlighet att tackla frågorna på ett förnuftigt och riktigt
            sätt för patienternas bästa.
          </note>
          <note type="speaker">
            Anf. 106 EVA ZETTERBERG (v) replik:
          </note>
          <note>
            Herr talman! Vi tycks dela en hel del åsikter, t.ex.
          </note>
          <note>
            den positiva värderingen av företagshälsovården.
          </note>
          <note>
            Det är ju bra att den får fortsätta att fungera.
          </note>
          <note>
            I fråga om kostnaderna menar jag däremot att de kostnader husläkarsystemet
            och en utökad privat verksamhet medför inte är obetydliga. Jag
            vidhåller att det hade varit bättre för patienterna att få de
            pengarna direkt till sjukvården.
          </note>
          <note>
            Jag skulle vilja till Göte Jonsson ställa en ytterligare fråga,
            som jag inte fick besvarad tidigare. Det gäller högkostnadsskyddet.
            Om man nu värnar så mycket om patienten, varför vill man inte
            från majoritetens sida också ta med frågan om ett totalt högkostnadsskydd?
            Vi vet att den som har någon form av funktionshinder och måste
            gå på täta behandlingar i olika former i dag har väldigt höga
            kostnader, som inte ryms inom det normala högkostnadskortet.
          </note>
          <note type="speaker">
            Anf. 107 GÖTE JONSSON (m) replik:
          </note>
          <note>
            Herr talman! När det gäller kostnaderna för husläkare och för
            privatetablerade specialister är det faktiskt så, Eva Zetterberg,
            att det är svårt att göra kostnadsjämförelser mellan offentlig
            och privat vård. Inom den offentliga vården och inom landstingen
            har man väldigt olika kalkylsystem, budgetsystem och uppföljningssystem.
            Det har vi märkt bl.a. i HSU 2000. Det är svårt att få fram exakta
            uppgifter om vad vårdinsatser i offentlig vård faktiskt kostar.
            Det är enklare när det gäller privat vård att göra kostnadsuppföljningar.
            Men utifrån de bedömningar som gjorts finns inget som säger att
            den privata vården skulle vara dyrare, utan det är faktiskt i
            stället tvärtom.
          </note>
          <note>
            Jag menar alltså att Eva Zetterberg har fel även på den punkten.
          </note>
          <note>
            Högkostnadsskyddet är en fråga i sig. I den här propositionen
            sägs att regeringen ytterligare skall titta på högkostnadsskyddet
            när det gäller de olika patientavgifterna inom ramen för privata
            vårdgivare. Då får man givetvis också ta hänsyn till de sociala
            konsekvenser som är en orsak till att vi har ett högkostnadsskydd
            över huvud taget. Jag litar helt på regeringen på den punkten.
          </note>
          <note type="speaker">
            Anf. 108 BO HOLMBERG (s):
          </note>
          <note>
            Herr talman! Hans Karlsson har på ett bra sätt redogjort för
            socialdemokraternas syn på den här frågan. Jag yrkar bifall till
            reservationerna 1, 2, 3
          </note>
          <note>
            och 6.
          </note>
          <note>
            Jag har närmast begärt ordet för att ta upp demokrati- och formfrågorna
            inom hälso- och sjukvården.
          </note>
          <note>
            Demokrati och arbetsformer hade man anledning att fundera över
            vid den förra omröstningen. Det var en mörk och dyster stund för
            svensk demokrati och svensk riksdag att uppleva det som hände
            för en kort stund sedan. Landets statsminister kan lyfta telefonluren
            och ringa till Ny demokratis ordförande och ge denne mandat att
            ifrån denna talarstol övertolka den slutliga tolkningen gentemot
            Sveriges socialminister, tillika vice statsminister.
          </note>
          <note>
            Formfrågorna bör därför vara angelägna för
          </note>
          <note>
            Folkpartiet att diskutera. Här har man hela tiden från Folkpartiet
            hävdat att man inte förhandlar med
          </note>
          <note>
            Ny demokrati. Jag kan som ordförande i riksdagens socialutskott
            konstatera att man har gjort det i husläkarfrågan, i frågan om
            barnomsorgen och i fråga om den aktuella proposition som vi nu
            skall hantera.
          </note>
          <note>
            Vi sade när regeringen kom med förslaget om husläkare att vi
            gärna hade sett att regeringen följt svensk utredningstradition.
            Det hela borde ha fått behandlas av Hälso- och sjukvårdsutredningen.
            Nu när frågan om fri etablering av specialistläkare kommit upp
            har vi under hand sagt till departementet att vi tycker att det
            är en märklig hantering som förekommit. Här sätter regeringen
            till en Hälso- och sjukvårdsutredning, och tanken är att partierna
            skall diskutera, ge och ta. Om jag har uppfattat Bo Könbergs och
            regeringens intentioner rätt så vill man inte ha stora kast i
            det svenska sjukvårdssystemet, och man ser gärna att
          </note>
          <note>
            Hälso- och sjukvårdsutredningen skulle kunna nå någon form av
            konsensus om viktiga principer i svensk sjukvård. För egen del
            kan jag instämma i denna ambition. Vi var från socialdemokraternas
            sida självfallet beredda att ställa upp på detta.
          </note>
          <note>
            Nu kan vi som sitter i utredningen konstatera att vi börjar känna
            oss litet som rundningsmärken. Man driver igenom husläkarförslaget
            och föreslår fri etablering av specialistläkare. Därför har vi
            sagt att om det är så här man vill hantera den demokratiska processen
            i sjukvårdsfrågorna, känner vi oss överkörda i Hälso- och sjukvårdsutredningen.
            Om inte riksdagen beslutar att låta frågan om fri etablering av
            specialistläkare gå till Hälso- och sjukvårdsutredningen, vill
            vi inte längre vara med och ber om förståelse för detta.
          </note>
          <note>
            Det är ingen surhet eller illvilja, det vill jag klart deklarera.
            Men vi känner att blir man utsedd av regeringen för att sitta
            i Hälso- och sjukvårdsutredningen, som skall lägga fram hur sjukvården
            skall finansieras och organiseras fram till år 2000, då tycker
            jag att man skall respektera den ordningen och låta oss pröva
            ett antal frågor.
          </note>
          <note>
            Jag har fått några reaktioner från fältet, Bo
          </note>
          <note>
            Könberg, om den här hanteringsordningen.
          </note>
          <note>
            Samverkansnämnden i norra sjukvårdsregionen säger att om man
            slår in på den här vägen, kommer det att leda bort ifrån en vård
            på lika villkor. Man säger vidare: I propositionen är visserligen
            regeringen medveten om att den fria etableringen innebär att landstingen
            inte längre har kostnadskontroll, men detta problem viftar den
            bort.
          </note>
          <note>
            Vidare säger man:
          </note>
          <note>
            ''Vi anser att frågan om fri privatetablering är så central för
            framtidens hälso- och sjukvårdssystem att den måste bli föremål
            för en långt mångsidigare granskning än vad som redovisas i regeringens
            proposition. Förslaget i dess nuvarande utformning bör inte bli
            föremål för beslut.
          </note>
          <note>
            Därför riktar vi en allvarlig maning till riksdagens ledamöter
            att avslå förslaget om fri etableringsrätt för specialistläkare
            och sjukgymnaster.
          </note>
          <note>
            Bakom uttalandet står samverkansnämndens ledamöter som representerar
            socialdemokraterna, centerpartiet och Folkpartiet-liberalerna.
          </note>
          <note>
            Nämndens moderata ledamöter anser inte att något uttalande skall
            göras. V och Kds är inte representerade i nämnden.''
          </note>
          <note>
            En annan reaktion från landet kom ifrån
          </note>
          <note>
            Länssjukvårdsförvaltningen i Kalmar, som säger:
          </note>
          <note>
            ''Nämnden anser det djupt olyckligt att nu genomföra den reform
            som föreslås och ansluter sig till uppfattningen att frågan bör
            hänskjutas till utredningen HSU 2000''. Brevet är undertecknat
            av
          </note>
          <note>
            Hans Wendell (c), ordförande, och Gerd Dahl (s), vice ordförande.
            Så är reaktionerna.
          </note>
          <note>
            I ett av de senaste numren av Läkartidningen konstaterades att
            den fria listningen av husläkare hade lett till anarki. För egen
            del ville tidningen meddela läsekretsen att man inte ville känna
            något ansvar för reformen.
          </note>
          <note>
            Vi kan ha delade meningar i sak, och det respekterar jag, Bo
            Könberg. Vid detta anförande vill jag ha fram att man bör hålla
            fast vid svensk demokratisk tradition. Man skall låta frågor utredas,
            gå på remiss, konsekvensbedömas etc.
          </note>
          <note>
            Varför får inte den parlamentariska utredningen
          </note>
          <note>
            HSU 2000 avgöra den här frågan?
          </note>
          <note>
            Herr talman! Vi känner inom socialdemokratin att en stor oro
            över vart svensk sjukvård är på väg håller på att spridas. Det
            är bra att man genomför många förändringar, men det sker i litet
            för rask takt. Vi kan konstatera att skolhälsovården är på väg
            att rivas sönder och att mödra- och barnhälsovården inte längre
            har fått något nationellt stöd. Barnläkarna undrar om husläkarna
            skall komma att ta över och vad som i så fall kommer att hända
            med kompetensen inom barnhälsovården.
          </note>
          <note>
            Ett antal distriktsläkare frågar varför vi skall sätta yxan i
            det som är friskt, nämligen den svenska primärvården. Man frågar
            sig vad som kommer att hända med den. Vad kommer att hända med
            vaccinationsprogrammen när man inte vet vart skolhälsovården tar
            vägen och hur det blir med en sammanhållen mödra- och barnhälsovård?
            Vem har kontroll över att vaccinationsprogrammen fungerar?
          </note>
          <note>
            Företagshälsovården är på väg att falla isär. För ett par år
            sedan hade vi 900 enheter. Vid årsskiftet kommer det att vara
            600. Vi socialdemokrater anser att det är mycket olyckligt att
            man rustar ner företagshälsovården. Vi vill i stället resa upp
            den på fötter igen. Vi anser att den behövs men att den skall
            betalas av arbetsmarknadens parter.
          </note>
          <note>
            I rask takt införs ett köpa-sälj-system. Konsulter åker runt
            och talar om att man skall ha beställare och utförare, att man
            skall köpa och sälja och att man skall se sjukvården som affärsområde
            ett och äldreomsorgen som affärsområde två. Allt detta leder till
            en situation med oro både bland personalen och allmänheten. Vi
            socialdemokrater ser gärna att man utvärderar allt det som nu
            är på gång, lugnar ner sig litet grand och skapar trygghet för
            personalen, patienterna och medborgarna i övrigt.
          </note>
          <note>
            Jag tror, Bo Könberg, att ingen har riktig kontroll över allt
            det här som skall dras i gång med en rasande fart, i kombination
            med de besparingsprogram som landstingen presenterade för en kort
            tid sidan för perioden 1992--1995. Jag är rädd för att det kan
            hända olyckor. Jag vill inte svensk sjukvård eller de svenska
            medborgarna så illa att detta skall ske. Därför tror jag att det
            är mycket angeläget att man stoppar tendenserna att göra svensk
            sjukvård till en experimentlåda. I
          </note>
          <note>
            stället skall man skapa lugn, stabilitet och trygghet.
          </note>
          <note>
            I januari skall vi presentera våra riktlinjer och hur vi vill
            se på hälso- och sjukvården. Jag hoppas att det fortsättningsvis,
            trots att vi tvingas lämna hälsooch sjukvårdsutredningen, skall
            finnas en demokratisk tradition där man talar med varandra, utreder
            tillsammans och inte i onödan går vid sidan av den demokratiska
            processen på så viktiga och centrala områden som t.ex. hälso-
            och sjukvården.
          </note>
          <note type="speaker">
            Anf. 109 Statsrådet BO KÖNBERG (fp):
          </note>
          <note>
            Herr talman! Det ärende som riksdagen nu skall behandla gäller
            att vi skall få ett nytt taxesystem, i stället för det föråldrade
            taxesystem som vi har i dag, och att vi skall införa en möjlighet
            till friare etablering för läkare och sjukgymnaster.
          </note>
          <note>
            Över hela världen diskuteras och reformeras sjukvården. I olika
            länder lägger man fram förslag och fattar beslut om långtgående
            förändringar. Ett exempel är Förenta staterna med den s.k.
          </note>
          <note>
            Clintonplanen. Ytterligare exempel är de förändringar som har
            ägt rum i det tyska sjukvårdssystemet inför 1993, de förändringar
            som har ägt rum i Storbritanniens system och de förändringar som
            vi diskuterar i Sverige.
          </note>
          <note>
            Herr talman! Dessa reformer tar naturligtvis sin utgångspunkt
            i de olika ländernas situation, historia, tradition och problem.
            I några av de länder som jag nämnde sker reformerna utifrån system
            som har varit uppbyggda på en frivillig sjukvårdsförsäkring med
            alla de brister ett sådant system har. Så var t.ex. fallet i Förenta
            staterna. I
          </note>
          <note>
            Tyskland skedde det med utgångspunkt från ett obligatoriskt sjukvårdsförsäkringssystem
            där man har haft helt fri tillgång till läkarutbildning. Man har
            egentligen inte haft några offentliga specialister på öppenvård,
            utan de har huvudsakligen varit privata. Man har inte heller haft
            någon större erfarenhet av patientavgifter.
          </note>
          <note>
            Som en sammanfattning av de reformer som genomförs på olika håll
            i världen kan man säga att i system som har baserat sig på långtgående
            försäkringslösningar införs nu budgetinslag, medan det i system
            som har byggt på långtgående budgetstyrning med mycket av verksamheten
            bedriven i egen regi -- såsom i Storbritannien och de nordiska
            länderna -- införs inslag av ökad valfrihet, etableringsfrihet
            och mera konkurrens.
          </note>
          <note>
            Reformerna i vårt land tar sin utgångspunkt i vår verklighet.
            Vi har en bra sjukvård i Sverige, men den har naturligtvis brister.
            Bristerna är specifika för vår typ av system. Det är klart att
            de förslag till reformer som vi från regeringens sida förelägger
            riksdagen försöker rätta till det som brister i stället för att
            förändra det som är bra. Det är i själva verket fråga om en klassisk
            reformistisk strategi.
          </note>
          <note>
            Några av de reformer som har genomförts under senare år och som
            har drivits fram i form av förslag från borgerligt håll, inte
            minst från mitt eget parti, har handlat om att öka valfriheten
            i ett system som tidigare hade mycket litet av valfrihet. Jag
            tänker på de förändringar som har ägt rum inom den offentligt
            bedrivna vården och som togs som utgångspunkt i slutet av 80-talet.
            Jag tänker på den överenskommelse som regeringen slöt med
          </note>
          <note>
            Landstingsförbundet för Sveriges olika landsting som ledde till
            att operationsköerna har minskat kraftigt under de gångna två
            åren. Jag tänker naturligtvis också på husläkarreformen som syftar
            till att täppa till den brist som har funnits i det svenska systemet,
            eftersom primärvården har varit svagt utvecklad. Det har framför
            allt också brustit i kontakten mellan läkare och patienter.
          </note>
          <note>
            Förslaget till husläkare och de förslag som vi har uppe till
            behandling i dag har inslag av ökad möjlighet till konkurrens
            och ökade möjligheter för läkare att etablera sig. I våras diskuterade
            vi husläkarförslaget i den här kammaren.
          </note>
          <note>
            Det är självklart att ett förslag av den här typen har fördelar
            men att det också kan finnas nackdelar.
          </note>
          <note>
            Det gäller att väga olika intressen mot varandra.
          </note>
          <note>
            Från regeringens sida har vi, vilket socialutskottets majoritet
            har följt upp, gjort en avvägning mellan å ena sidan kraven på
            ett slags totalkostnadskontroll och landstingsveto mot varje form
            av ny etablering och å andra sidan önskemålet om att det skall
            bli mera valfrihet och stimulans genom ökad konkurrens. När man
            har diskuterat förslaget och gjort internationella jämförelser
            har man ofta glömt de stora skillnaderna som finns mellan olika
            länder. Ett exempel är förhållandena i
          </note>
          <note>
            Tyskland.
          </note>
          <note>
            Det är inte så som Hans Karlsson försökte få kammaren att tro
            -- och som Göte Jonsson redan har bemött -- att det införs en
            allmän etableringsfrihet där man får göra vad som helst, när som
            helst och hur som helst. Som varje läsare av propositionen vet
            -- jag trodde att Hans Karlsson tillhörde dem -- ställs det en
            rad villkor. Det måste vara fråga om specialister, de måste arbeta
            på heltid, de skall förvarna landstingen sex månader i förväg
            etc. Var och en som vill veta hur det egentligen är kan läsa propositionen
            eller utskottsutlåtandet på den punkten.
          </note>
          <note>
            Socialdemokraterna och Vänsterpartiet är kraftigt emot detta.
            Det är ingen hejd på de olyckor som kommer att drabba landet om
            man delvis återinför det system som fanns i riket före 1985. Eva
          </note>
          <note>
            Zetterberg och Hans Karlsson m.fl. säger förvisso att deras partier
            accepterar privatläkare och tycker bra om privatläkare. Det låter
            riktigt trevligt. Men vad som framgår varje gång är att man kräver
            som en absolut förutsättning att landstingen skall ha vetorätt.
          </note>
          <note>
            Det har förts en diskussion om huruvida man skulle ha remitterat
            förslaget till ett antal instanser över jul och nyår eller inte.
            Man hävdar från socialdemokratiskt håll att man inte har fått
            något argument för varför detta inte är möjligt. Får jag bara
            be dem som framförde den uppfattningen, exempelvis Hans Karlsson,
            att läsa s. 6 och 7 i utskottsbetänkandet. Där redovisas klart
            att uppgörelsen om förhållandena mellan staten och landstingen,
            som har redovisats för denna kammare, innebär att skatteutjämningsavgiften
            på
          </note>
          <note>
            40 öre tas bort fr.o.m. nästa år. Däremot får landstingen skyldighet
            att betala kostnaderna för privatläkarna.
          </note>
          <note>
            Jag har då och då varit litet förbryllad över den väldiga intensiteten
            i kritiken, inte minst från socialdemokratiskt håll. Efter att
            ha läst reservation nr 1, som är Socialdemokraternas huvudreservation,
            förstår jag det litet bättre. Det visar sig nämligen att Socialdemokraterna
            totalt har missuppfattat vad som framkom vid den hearing som utskottet
            lade fram. Hans Karlsson och de andra som har skrivit under reservationen
            tror att någon i Sverige tror att man skulle få en fördubbling
            av landets 24 miljoner läkarbesök per år om några fler privata
            specialister fick etablera sig.
          </note>
          <note>
            Herr talman! Av de ca 24 miljoner besök som görs hos läkare per
            år i Sverige sker ca 4,5 miljoner besök hos privata vårdgivare.
            Hur skulle det kunna bli en ökning från 24 till 48 miljoner besök?
            Om det bara sker en fördubbling av besöken hos de privata läkarna
            skulle det totala antalet besök per år bli ca
          </note>
          <note>
            28,5 miljoner. Jag skall med intresse lyssna när
          </note>
          <note>
            Hans Karlsson eller någon annan företrädare för oppositionen
            klargör detta. Men det är förstås inte så konstigt att man kommer
            fram till den ståndpunkten om man har en fullständigt förvriden
            verklighetsbild när det gäller vad resultatet blir av den reform
            som nu föreslås. I dagsläget har vi i själva verket ca 2 400 läkare
            som får dessa 4,6
          </note>
          <note>
            miljoner besök.
          </note>
          <note>
            Frågan om hur vi utreder saker och ting i Sverige har också tagits
            upp i diskussionen. När det gäller sjukvårdsområdet talade den
            nya regering som tillträdde hösten 1991 i sin regeringsförklaring
            om att den avsåg att vidta åtgärder för att man skulle införa
            ett husläkarsystem i Sverige och för att det skulle bli mera av
            fri etablering i Sverige. Dessutom avsåg regeringen att tillsätta
            en utredning som skulle blicka framåt mot år 2000. Vi hoppades
            att alla partier skulle vara med i detta arbete. Det är inte det
            minsta konstigt att regeringen lägger fram förslag i enlighet
            med sin egen regeringsförklaring.
          </note>
          <note>
            Det förvånar mig att Hans Karlsson, Bo Holmberg och möjligen
            även Eva Zetterberg hade synpunkter på och invändningar mot detta.
            Att ni har synpunkter på innehållet må väl vara hänt. Men som
            jag antydde får det gärna bygga på mera fast saklig grund än resonemanget
            om de 24 miljonerna läkarbesök, där Hans Karlsson tror att det
            skall åstadkommas en fördubbling med hjälp av ytterligare några
            hundra läkare till en kostnad av 12
          </note>
          <note>
            miljarder. Man kan komma med mer eller mindre sakliga invändningar.
            Att man däremot tycker att det är en stor fråga att diskutera
            om regeringen får lägga fram förslag i enlighet med sin regeringsförklaring
            -- en regeringsförklaring som lades fram långt innan utredningen
            tillsattes --
          </note>
          <note>
            förvånar mig.
          </note>
          <note>
            Jag anser att HSU 2000 har en mycket stor och viktig uppgift.
            Jag anser att den bör verka i enlighet med svensk tradition, dvs.
            att de partier som har möjlighet deltar i arbetet och bidrar med
            sina kunskaper, värderingar och argument. Jag har tidigare djupt
            beklagat, och jag upprepar det nu, om det skulle bli så att man
            från socialdemokratiskt håll, och för den delen även från Vänsterpartiets
            håll, skulle välja att ställa sig utanför detta viktiga arbete.
            Det handlar om två tunga frågor. Vilka resursbehov förutser vi
            inom svensk sjukvård i framtiden? Vilket sätt skall vi finansiera
            det här på?
          </note>
          <note>
            Herr talman! Kvällen är sen och jag skall inte utveckla några
            fler argument i detta inlägg.
          </note>
          <note>
            Sammanfattningsvis vill jag bara konstatera att vi i vårt land
            har en god sjukvård. Regeringen lägger fram förslag som syftar
            till att rätta till de brister som ändå finns inom sjukvården.
            Om kammaren i kväll bifaller det förslag som nu läggs fram ifrån
            socialutskottets majoritet, kommer vi att ta ytterligare ett steg
            för att reparera en av bristerna i svensk sjukvård.
          </note>
          <note type="speaker">
            Anf. 110 HANS KARLSSON (v) replik:
          </note>
          <note>
            Herr talman! Det har tidigare här i kväll rests frågetecken om
            vad som är vårt alternativ. Vilket alternativ vi vill ha tror
            jag alla vet som har läst vår motion. Där framgår att vi tycker
            att frågan skall utredas av HSU.
          </note>
          <note>
            Bo Könberg talade om i vilken riktning olika länder i olika delar
            av världen går när det gäller sjukvården. Vi kan konstatera att
            många länder går i riktning mot den modell som vi har i Sverige
            och som vi har tillämpat under lång tid. Den modellen har vi utvecklat
            steg för steg. Nu börjar vi helt plötsligt -- med varningsropen
            från länder runt om i världen ringande i öronen -- gå i en helt
            annan riktning.
          </note>
          <note>
            Så till antalet läkarbesök. Vid utfrågningen den 23
          </note>
          <note>
            november redovisade Socialstyrelsen att vi i dag gör
          </note>
          <note>
            2,8 läkarbesök per person och år. Med en fri etablering och den
            efterfrågestyrning som skulle bli följden, skulle det bli fråga
            om 5 läkarbesök per person och år. Det kan låta häftigt. Vi kan
            samtidigt konstatera att man i Tyskland gör 11 besök per medborgare
            och år. Trots det mår inte tyskarna bättre. De mår kanske något
            sämre om man får tro statistiken. Så var det med de påståenden
            som statsrådet ansåg vara orealistiska.
          </note>
          <note>
            Frågan kvarstår, Bo Könberg: Varifrån skall man ta pengarna för
            att finansiera de ökade kostnaderna?
          </note>
          <note>
            Det blir fråga om kostnader för en ökad sjukvårdskonsumtion,
            vilket många ser framför sig.
          </note>
          <note>
            Med en helt ny modell kommer vi också att få fler sjukskrivningar
            i längre perioder. Det kommer inte att vara särskilt intressant
            med rehabilitering. Det gäller ju att få ihop så många patienter
            som möjligt.
          </note>
          <note type="speaker">
            Anf. 111 Statsrådet BO KÖNBERG (fp) replik:
          </note>
          <note>
            Herr talman! Inledningsvis gjorde jag ett försök att beskriva
            -- översiktligt, med tanke på den sena timman -- utvecklingen
            i olika länder. Utifrån sitt eget system försöker man ta till
            sig det som är bra i andra system. Hans Karlsson har gjort en
            liknande utblick över världen men kommit till slutsatsen att alla
            länder rör sig i riktning mot hans uppfattning om hur sjukvården
            skall se ut och att vi i Sverige skulle röra oss i fel riktning.
            Jag föreslår Hans
          </note>
          <note>
            Karlsson att fundera litet mera över problemen med försäkringsstyrda
            sjukvårdssystem å ena sidan och budgetstyrda å andra sidan.
          </note>
          <note>
            Hans Karlsson upprepar frågan om varifrån pengarna skall tas.
            Det är förstås en ganska befogad fråga om man har Hans Karlssons
            verklighetsbild.
          </note>
          <note>
            Han tror att om man skulle införa ett system som delvis liknar
            det system som vi hade i Sverige före
          </note>
          <note>
            1985 men som inte är lika långtgående, skulle besöken hos privatläkarna
            som i dag är 4,5 miljoner per år fördubblas och leda till totalt
            28,5 miljoner besök. När jag påpekade den här skriande missuppfattningen
            i socialdemokraternas huvudreservation, trodde jag möjligen att
            Hans
          </note>
          <note>
            Karlsson skulle ta tillbaka påståendet, om än inte med någon
            entusiasm. Nu har han i stället upprepat påståendet till riksdagens
            protokoll. Jag tror inte att han kommer att vara så glad över
            att han har gjort det.
          </note>
          <note>
            Man kan säkert räkna med en viss ökning av antalet läkarbesök.
            Det görs få läkarbesök i Sverige. Det är i huvudsak en fördel.
            Jag tror inte heller att vi skall ha så många fler läkarbesök.
            Det handlar mycket om livsstil, förebyggande åtgärder m.m.
          </note>
          <note>
            Att man på den här punkten skulle kunna få en så dramatisk förändring
            att det skulle leda till ett stort kostnadsproblem motsägs om
            man bara tittar på vilka proportioner det rör sig om när det gäller
            kostnaderna. Det som avses i propositionen om ny läkarvårdstaxa
            gäller ca 1,4 miljarder av de ca 120
          </note>
          <note>
            miljarder som svensk sjukvård kostar. Den uppgiften kastar en
            viss skugga över socialdemokraternas brist på proportioner i diskussionen
            om sjukvården.
          </note>
          <note type="speaker">
            Anf. 112 HANS KARLSSON (s) replik:
          </note>
          <note>
            Herr talman! Det gläder mig att Bo Könberg medger att det kommer
            att bli en ökad sjukvårdskonsumtion. Det gläder mig så till vida
            att insikten i den frågan har spridit sig till
          </note>
          <note>
            Socialdepartementet.
          </note>
          <note>
            Svensk sjukvård har av tradition satt patienten i centrum. Nu
            sker ett systemskifte. Det är läkaren som kommer att hamna i centrum.
            Då infinner sig frågan vad som kommer att hända med den övriga
            sjukvårdspersonalen. Hur blir det med den personal som arbetar
            med omvårdnad? Hur skall man se till att det också kommer att
            finnas pengar över till de viktiga delarna i svensk hälso- och
            sjukvård?
          </note>
          <note>
            Jag vill även ta upp en annan fråga som jag inte hann med i mitt
            anförande, men som jag ändå inte kan låta bli att peka på. Det
            gäller det fantastiska
          </note>
          <note>
            ''krumsprånget'' i utskottsbehandlingen. Man kommer med sådana
            förslag till ändringar i lagstiftningen att man tar ifrån finansiären,
            landstinget, rätten att kontrollera vilken utrustning de privatpraktiserande
            läkarna har.
          </note>
          <note>
            Det måste kännas genant för både sjukvårdsministern, majoriteten
            och inte minst den svenska läkarkåren att man inte tilltror en
            öppen redovisning. Frågan måste ställas vad det är som måste döljas
            och vad för skum hantering som inte tål dagens ljus.
          </note>
          <note type="speaker">
            Anf. 113 Statsrådet BO KÖNBERG (fp):
          </note>
          <note>
            Herr talman! Nej, Hans Karlsson, jag har inte konstaterat att
            det behövs mer sjukvårdskonsumtion. Jag har konstaterat att om
            det öppnas en möjlighet för fler människor att etablera sig är
            det inte säkert att de får patienter.
          </note>
          <note>
            Frågan är vad som händer med den totala sjukvårdskonsumtionen
            i landstinget. Det finns all anledning för landstingen att om
            det blir en ökning av antalet privata specialister ta med det
            i planeringen. Det är i själva verket en av utgångspunkterna i
            hälso- och sjukvårdslagen att landstingen inte har krav på sig
            att bedriva all sjukvård i egen regi. Men de har krav på sig att
            se till att det finns en hygglig tillgång på sjukvård i länet.
            Då måste landstingen förstås väga in om det finns privat sjukvård
            eller inte. Svårare än så är det inte.
          </note>
          <note>
            Jag kan ge Hans Karlsson följande tips. När den nya läkarvårdstaxan
            införs för privata specialister, förutom allmänmedicinare, kan
            de olika landstingen jämföra med vad den egna verksamheten kostar.
            På den vägen går det säkert att få idéer om hur kostnader kan
            sparas in.
          </note>
          <note>
            Det är typiskt för Hans Karlsson som företrädare för Socialdemokraterna
            att utgå från att om det finns möjlighet för läkare att etablera
            sig att det handlar om att läkarna sätts i centrum i stället för
            patienterna. Patienternas valfrihet påverkas i stor utsträckning
            av om det är möjligt för olika läkare att etablera sig. Om det
            med hjälp av ett landstingsveto går att stoppa varje etablering
            är det självklart för oss andra, om inte för Hans Karlsson, att
            valfriheten för den enskilde i det fallet blir mindre.
          </note>
          <note>
            Herr talman! Jag har ingen större förhoppning om att i kväll
            kunna omvända Hans Karlsson till ett synsätt som innebär att han
            tror att producenter egentligen är till för konsumenterna och
            inte för sig själva.
          </note>
          <note type="speaker">
            Anf. 114 LEIF BERGDAHL (nyd) replik:
          </note>
          <note>
            Herr talman! Först vill jag poängtera att jag inte kommer att
            hålla mig inom de 10 minuter som anslagits för mig. Den egendomliga
            debattordningen i kammaren gör att jag inte har kunnat ge några
            repliker. Därför tänker jag ta dem nu innan jag börjar mitt anförande.
          </note>
          <note>
            Jag skulle först vilja kommentera Bo Holmbergs påstående om formfrågan.
            Ian Wachtmeister har haft ett telefonsamtal med landets statsminister
            och har kört över socialministern. Det är klart att det är uppseendeväckande.
            Jag har studerat ganska mycket statskunskap. Jag tror att det
            är något som man i framtiden får se över. Det är något extraordinärt
            som har hänt i dag. Jag vill bara ytterligare kommentera att det
            förelåg en uppgörelse med handslag. Jag var själv med om det.
            Det var ett brott mot den uppgörelsen som socialministern ville
            hävda. Det var bra att han blev överkörd.
          </note>
          <note>
            Vidare har vi den andra frågan. Det är mycket märkligt med denna
            ideologiska inställning att inte tycka om privatläkare. Jag kommer
            in på den frågan senare. Det är märkligt hur den svenska socialdemokratin
            -- och även svenska vänsterpartister, f.d. kommunister -- tycker
            illa om privatpraktiker. Jag behöver bara gå till Finland och
            en stad som heter Kemi. Den ligger ungefär 3
          </note>
          <note>
            mil söder om Haparanda. Där finns det en kommunalnämndsordförande
            som är kommunist, eller folkdemokrat som det heter. Denna man
            är även läkare. Det är en mycket klok man. Han har sett till att
            ett stort antal specialister från Uleåborgs universitet har kommit
            till Kemi. Det är ett fantastiskt förhållande. Patienterna åker
            långväga till Kemi. Dessa specialister behövs i glesbygden.
          </note>
          <note>
            Socialdemokraterna beklagar frågan om etableringsfrihet. De anser
            att privatläkarna får dragningsrätt på landstingens inkomster.
            Det är bra! Det är mycket bra att de kan dra av på landstingens
            inkomster och att det blir mindre över till specialisterna som
            häckar på de stora sjukhusen.
          </note>
          <note>
            Det innebär att de flyttar ut i landet och gör nytta bland folk.
            Jag hoppas att många läkare sviker sjukhusen och i stället etablerar
            sig som privatläkare. Det är utomordentligt bra.
          </note>
          <note>
            Vidare har jag en kommentar till husläkarpropositionen. Jag tror
            inte att
          </note>
          <note>
            ''husläkeriet'' kommer att kosta mer än det nuvarande ''distriksläkeriet''.
            Jag tycker att man skall se till att husläkarna kan få behandla
            mer än
          </note>
          <note>
            2 000 patienter. Det tycks vara det vanliga. De klarar utan vidare
            3 000 patienter per år.
          </note>
          <note>
            Vidare har vi frågan om antalet läkarbesök per patient. Hans
            Karlsson sade att det är förskräckligt att genomsnittet 2,5 besök
            kan öka till 5. Det är bra om det ökar! Jag tycker att det är
            jättefint.
          </note>
          <note>
            Enligt Socialdemokraterna är allt som sker i
          </note>
          <note>
            Sverige bäst. De har rätt i allt. Det skall inte finnas några
            betyg. Det enda socialdemokratiska parti i världen som inte tycker
            om betyg är det svenska.
          </note>
          <note>
            Likadant är det med många andra saker.
          </note>
          <note>
            Socialdemokraterna tycker att genomsnittet 2,5
          </note>
          <note>
            besök är bra. Alla andra har naturligtvis fel.
          </note>
          <note>
            I Tyskland, där det på senare tid har varit upprepade socialdemokratiska
            regimer, är genomsnittet 10--11 besök per år. Jag vill inte påstå
            att det är idealet. Men inte är 2,5 bra. Man skall väl ändå ligga
            någonstans i mitten.
          </note>
          <note>
            Titta på Tornedalen. Det är ett område som är 500
          </note>
          <note>
            km långt och 200 km brett. Där finns det inte en enda öron- eller
            ögonläkare. Är det ett bra förhållande? Är det bra sjukvård? Om
            patienter skall skickas till Boden tar det en månad innan de får
            hjälp med sina öron. Patienterna får vackert gå och vänta. Det
            är tur att det finns privatläkare i
          </note>
          <note>
            Luleå. Det går att komma direkt till läkarna där.
          </note>
          <note>
            Fantastiskt! Folk tycker om det. Läkarna finns där för att folk
            gillar dem. Det är inte så svårt.
          </note>
          <note>
            Vad som skall göras är att minska antalet studerande på läkarutbildningen.
            Jag vill ställa en fråga till både sjukvårdsministern och Bo
          </note>
          <note>
            Holmberg. Vill ni minska antalet studerande på läkar- och tandläkarutbildningarna?
            Det finns redan 700 arbetslösa läkare. Det ligger något i det
            faktum att om vi fortsätter att producera läkare på detta sätt
            kommer det att bli för många specialister.
          </note>
          <note>
            Visserligen tar det lång tid. Men det blir nog så att det blir
            för många läkare utan arbete i framtiden.
          </note>
          <note>
            Detta att allmänpraktikerna uppvärderas är intressant. Jag tror
            att det bottnar i barfotaläkarna som sprang omkring i Kina på
            Maos tid. Det var fint att vara allmänpraktiker. Men på något
            sätt var det hela komplext. Men var tvungen att döpa om dem till
            allmänläkarspecialister. De är specialister på något som är allmänt.
            Det är ett märkligt sätt att skapa en specialitet. Den specialiteten
            finns bara i
          </note>
          <note>
            Sverige och i något nordiskt land som har tagit efter
          </note>
          <note>
            Sverige. Utomlands heter de ''general practitioners'' e.d. Det
            är ett mycket fint jobb. De behöver inte kallas för specialister.
            Det finns allmänläkare, och det finns specialister. Men jag tycker
            att uttrycket allmänläkarspecialister säger allt.
          </note>
          <note>
            Nu vill jag komma in på mitt riktiga anförande. Jag skall försöka
            förklara varför denna ovilja, denna idiosynkrasi, mot läkarna
            förekommer inom socialdemokratin och Vänsterpartiet.
          </note>
          <note>
            På 1950-talet visades en film på landets biografer.
          </note>
          <note>
            Filmen hade titeln Smygande gift. Den handlade om gonokocker
            och spirocheter som förgiftade folk. Det var en film som varnade
            mot veneriska sjukdomar. Men ett mycket farligare gift smög sin
            in i socialdemokratin på 1960-talet, nämligen de marxist-leninistiska
            idéerna som välte omkull hela partiets ideologi.
          </note>
          <note>
            Socialdemokraterna skall ha äran av att ha tagit
          </note>
          <note>
            ''fighten'' med kommunisterna på arbetsplatserna och i fackföreningsrörelsen
            -- särskilt i Norrbotten.
          </note>
          <note>
            Ragnar Lassinantti har berättat om vilken enorm kamp det var
            mot kommunisterna på den tiden.
          </note>
          <note>
            Men något hände 1968. Det var i samband med
          </note>
          <note>
            Olof Palmes beryktade promenad med
          </note>
          <note>
            Nordvietnams Moskvaambassadör på Stockholms gator...
          </note>
          <note type="speaker">
            Anf. 115 TREDJE VICE TALMANNEN:
          </note>
          <note>
            Jag får erinra om att ärendet gäller socialutskottets betänkande
            14.
          </note>
          <note type="speaker">
            Anf. 116 LEIF BERGDAHL (nyd):
          </note>
          <note>
            Herr talman! Detta är en ideologisk fråga. I
          </note>
          <note>
            samband med dessa saker uppstod en mängd förändringar i den socialdemokratiska
            ideologin.
          </note>
          <note>
            Det var nu som Socialdemokraterna började tycka illa om läkare.
            De avskaffade bl.a. betygen, och de attackerade läkarkåren. En
            ledande socialdemokrat vid namn Sven Aspling startade en kampanj
            mot läkarkåren och prestationsersättningen i land. Läkarkåren
            mjukades upp med hjälp av en taxeringsrevision som omfattade samtliga
            av landets läkare.
          </note>
          <note>
            Man såg till att de doktorer som tidigare hade arbetat efter
            ett prestationsersättningssystem fick arbeta utan prestationsersättning.
          </note>
          <note>
            Vad hände då? Antalet behandlade patienter per dag sjönk från
            30--40 till ca 10 st. I distrikt i
          </note>
          <note>
            Norrland som normalt sköts av en till två läkare krävde man så
            småningom 5--6 läkare av den här typen.
          </note>
          <note>
            Socialdemokraterna har reagerat kraftigt mot den här etableringsfriheten.
            Jag har fått ett likadant brev som Bo Holmberg från Samverkansnämnden
            i norra sjukvårdsregionen. Man uttalade sig i det brevet mot den
            fria etableringen. Just i den norra sjukvårdsregionens trakter
            är behovet av privata specialister som störst.
          </note>
          <note>
            I går hade jag ett långt samtal med en överläkare i handkirurgi
            från Umeå regionsjukhus. Han berättade hur patienterna i den norra
            regionen inte fick den hjälp som de behövde. Denne doktor stod
            i begrepp att bli privatpraktiserande i handkirurgi.
          </note>
          <note>
            Han avsåg att åka omkring i Norrbottens obygder och fjällbygder,
            exempelvis Vilhelmina, med mottagning några dagar i månaden för
            att ta hand om handskador. Han påstod att det som han sett av
            felbehandlingar var makalöst. Det finns ingen handkirurgi att
            tillgå norr om Umeå.
          </note>
          <note>
            Han berättade också om personer som blivit sjukpensionerade i
            onödan, människor som gick sjukskrivna under lång tid och människor
            som hade besvär med sina händer på grund av bestående funktionsnedsättningar
            till följd av felbehandling.
          </note>
          <note>
            Detta visar att det finns ett behov av specialister i glesbygden.
          </note>
          <note>
            Jag tänker nu kommentera betänkandet helt kort.
          </note>
          <note>
            Jag yrkar bifall till utskottets hemställan, som skiljer sig
            från propositionen på flera viktiga punkter. Vi i Ny demokrati
            har bidragit till att landstingen inte längre skall administrera
            privatläkarna till skillnad mot förslaget i propositionen. Privatläkarna
            skulle ha blivit konsulter till landstingen om inte Ny demokrati
            hade funnits. De hade visserligen blivit konsulter betalda per
            åtgärd, men konsulter hade de blivit.
          </note>
          <note>
            Ny demokrati har även bidragit till att ersättning för hembesök
            och telefonkonsultationer bibehålls och att vissa lättnader för
            privatläkare i glesbygd görs.
          </note>
          <note>
            Vi tycker att vi åstadkommit en hel del till fromma för sjukvården.
          </note>
          <note>
            Herr talman! Jag yrkar som sagt bifall till utskottets hemställan.
          </note>
          <note type="speaker">
            Anf. 117 BÖRJE NILSSON (s):
          </note>
          <note>
            Herr talman! Jag behöver väl inte kommentera det föregående inlägget.
            Det talar säkerligen för sig själv. Men någonting så osammanhängande
            och oredigt har vi väl sällan lyssnat till i denna kammare.
          </note>
          <note>
            Socialförsäkringsutskottet har yttrat sig över regeringens proposition.
            Vi socialdemokrater i utskottet står för majoritetsskrivningen.
            Vi avvisar regeringens förslag om fri etablering för specialistläkarna.
            Det är beklagligt att majoritetsläget i socialutskottet har svängt.
          </note>
          <note>
            Det innebär att den borgerliga majoriteten nu ytterligare tar
            ett steg i systemförändringen av sjukvården. I och med det kommer
            man allt längre bort från målet om en vård på lika villkor.
          </note>
          <note>
            Vi socialdemokrater kritiserar propositionen på flera punkter
            och konstaterar att den innebär en genomgripande förändring av
            verksamheten i landstingen. Hans Karlsson och Bo Holmberg har
            utförligt utvecklat vår argumentation på den här punkten.
          </note>
          <note>
            Det mest anmärkningsvärda i detta förslag är att man, samtidigt
            som man startar stora utredningar lägger och hastar fram så här
            viktiga förslag på sjukvårdens område. Det vore rimligt att låta
            dem som har att handlägga dessa frågor i utredningarna slutföra
            sitt arbete innan man går vidare.
          </note>
          <note>
            Vid den utfrågning som förekommit riktade flera remissinstanser
            hård kritik mot förslaget. Från
          </note>
          <note>
            Landstingsförbundets sida hävdar man att reformen borde skjutas
            upp för att först utredas.
          </note>
          <note>
            Det hävdades också att landstingen inte kan ge alla vård på lika
            villkor.
          </note>
          <note>
            Också andra remissinstanser, såsom Socialstyrelsen och Försäkringskasseförbundet
            riktade mycket allvarliga invändningar mot förslaget.
          </note>
          <note>
            Socialstyrelsen hävdade att förslaget medför ökade kostnader
            för sjukvården, men likväl hastas reformen igenom. Det ser vi
            socialdemokrater som mycket olyckligt.
          </note>
          <note>
            I betänkandet tas även andra frågor upp, exempelvis bidrag till
            kvaliteten inom äldrevården.
          </note>
          <note>
            Det noterar vi. Vi tycker att det är värdefullt.
          </note>
          <note>
            Det läggs också fram ett förslag om försöksverksamheten inom
            tandvården. I
          </note>
          <note>
            betänkandet sägs det att regeringen anser att det är angeläget
            att den inledda försöksverksamheten inom tandvården får fortsätta
            att bedrivas innan ett nytt ersättningssystem träder i kraft.
            Det är bra med denna markering som vi tolkar att man avvaktar
            och slutför försöksverksamheten med alternativa ersättningssystem
            i Kristianstads län, i
          </note>
          <note>
            Göteborg- och Bohus län och i Göteborgs kommun, innan frågan
            om tandvården tas upp på nytt.
          </note>
          <note>
            Vi hoppas att man inte, som vid etableringsfrågan, bryter en
            pågående utredning, utan att man verkligen låter den försöksverksamhet
            och de utredningar som pågår slutföras. Vi tycker alltså att detta
            uttalande är bra, och vi tolkar uttalandet så, att försöken får
            fortsätta till det blir aktuellt att lägga fram förslag om ett
            nytt ersättningssystem.
          </note>
          <note>
            Herr talman! Jag instämmer i de yrkanden som
          </note>
          <note>
            Hans Karlsson och Bo Holmberg tidigare har gjort i detta ärende.
          </note>
          <note type="speaker">
            Anf. 118 LEIF BERGDAHL (nyd) replik:
          </note>
          <note>
            Herr talman! Jag fick höra att mitt anförande var osammanhangande.
            Det brukar man säga. Jag föredrog ungefär samma idéer för den
            socialdemokratiska ledamoten Lena Hjelm-Wallén.
          </note>
          <note>
            Hon höll på att ramla av stolen. Hon hade inte hört något sådant
            förut.
          </note>
          <note>
            Jag kan tala om för Börje Nilsson att jag har varit socialdemokrat
            från 1954 till 1968. Men jag lämnade partiet på grund av den här
            ideologiska omställningen.
          </note>
          <note>
            Jag skulle vilja rikta en fråga till Börje Nilsson. Tror
          </note>
          <note>
            Börje Nilsson att de svenska socialdemokraterna har rätt i alla
            dessa frågor, exempelvis när det gäller privatläkare, och att
            socialdemokraterna i exempelvis Tyskland, Danmark och Finland
            har fel? Eller kan det var så att de har rätt och ni fel.
          </note>
          <note type="speaker">
            Anf. 119 Statsrådet BO KÖNBERG (fp):
          </note>
          <note>
            Herr talman! Jag har två kommentarer. Den ena rör frågan om försöksverksamheten
            med tandvård.
          </note>
          <note>
            Vi har lagt fram förslag som riksdagen ställt sig bakom om att
            fortsätta med försöksverksamheten.
          </note>
          <note>
            Jag kan bara hänvisa Börje Nilsson till formuleringarna på den
            punkten, nämligen att det finns skäl att fortsätta försöksverksamheten
            så att den pågår längst till utgången av 1995. Det är väsentligt
            att den får fortgå fram till dess att det kommer ett nytt förslag
            om tandvården.
          </note>
          <note>
            Regeringen avser att inom en relativt kort framtid lägga fram
            ett förslag till hur det skall bli med tandvårdsförsäkringen i
            framtiden -- detta inte minst mot bakgrund av att det nuvarande
            systemet i huvudsak har funnits sedan början av 1970-talet.
          </note>
          <note>
            Sedan tog Börje Nilsson -- i likhet med övriga socialdemokratiska
            debattörer i denna diskussion --
          </note>
          <note>
            upp ståndpunkten att regeringen inte får förelägga riksdagen
            ett förslag som ligger i linje med regeringens politik utan bör
            hänvisa till utredningsverksamheten.
          </note>
          <note>
            Jag vill ställa två frågor till Börje Nilsson. Fanns förslaget
            om ökad etableringsfrihet med i regeringsförklaringen från hösten
            1991 eller inte?
          </note>
          <note>
            Är det inte så att HSU tillsattes efter att regeringsförklaringen
            lästes upp?
          </note>
          <note type="speaker">
            Anf. 121 BÖRJE NILSSON (s) replik:
          </note>
          <note>
            Herr talman! Jag såg i tidningen i veckan att det signaleras
            förändringar inom tandvården. Vi menar att det är oerhört viktigt
            att försöksverksamheten får slutföras. Vi ser det som oerhört
            viktigt. Det handlar om premietandvård osv. Vi menar att det är
            en fördel att dra nytta av den verksamheten så att man inte även
            i denna fråga kör över en utredning utan att invänta resultatet.
            Det är oerhört viktigt.
          </note>
          <note type="speaker">
            Anf. 120 Statsrådet BO KÖNBERG (fp):
          </note>
          <note>
            Herr talman! Det är möjligt att jag inte uttryckte mig tillräckligt
            tydligt, men jag avslutade med två frågor till Börje Nilsson.
            Om han nu inte hann svara på dem i sin replik, ger jag honom med
            denna replik en chans att göra det.
          </note>
          <note>
            Anf. 122 HANS HJORTZBERG-
          </note>
          <note type="speaker">
            NORDLUND (m):
          </note>
          <note>
            Herr talman! Sedan andra världskriget har den öppna privatläkarvården
            till stora delar betalats med våra skatter. Anledningen är att
            vi ansett att den skall vara tillgänglig för alla. Nu talar vi
            om etablering. I själva verket är det inget etableringsförbud
            i Sverige, utan vem som helst som är legitimerad läkare kan öppna
            mottagning.
          </note>
          <note>
            Vad vi nu talar om är subsidiering från samhällets sida.
          </note>
          <note>
            Sedan den nuvarande läkartaxan infördes 1975 har dess svagheter
            hela tiden varit uppenbara. På senare har den kraftiga taxeglidningen,
            som varit möjlig genom taxans konstruktion, irriterat landstingspolitikerna.
            Eftersom privatläkarersättningen har avräknats från den sjukvårdsersättning
            som landstingen skulle erhålla, har man haft en känsla av att
            taxeglidningen hos privatläkarna skett på landstingens bekostnad.
            Den nu gällande taxan är indelad i sju nivåer. Eftersom den är
            vagt, dåligt, formulerad har läkarna kunnat välja sin inkomst
            genom att gruppera upp sina åtgärder till högre nivåer.
          </note>
          <note>
            Detta har naturligtvis inte varit bra, och det är med stor tillfredsställelse
            alla direkt inblandade parter, inklusive patienterna, nu välkomnar
            det här läkartaxeförslaget. Även om själva ersättningsnivån ännu
            inte är fastställd, är själva formen för ersättningen bra: ingen
            taxeglidning tillåts, detta under förutsättning att den högsta
            gruppen i taxan inte används annat än mycket sparsamt. Detta kan
            regeringen eller
          </note>
          <note>
            Riksförsäkringsverket, eller vem det nu är som får anvisningsrätten,
            bestämma genom återhållsamhet.
          </note>
          <note>
            Det finns en viktig ändring i socialutskottets betänkande i förhållande
            till propositionen, och det är att ersättningen skall administreras
            av försäkringskassan. Det är inte populärt hos landstingen. Taxeglidningen
            var ju huvudargumentet för att överföra administrationen till
            landstingen. När nu det är borta genom den nya taxekonstruktionen,
            kan kassan i och för sig återfå uppdraget att administrera det
            hela. Det måste ju ändå vara galet att låta huvudmannaskapet för
            privatläkarvården ligga hos läkarnas främsta konkurrenter.
          </note>
          <note>
            Viktigt är också att man inte i onödan diskriminerar de äldre
            läkarna. Det här har att göra med den rena privatläkarpraktiken
            men är också med vikariatsfrågan. Utskottet har föreslagit att
            ta bort åldersgränsen 70 år. I det fåtal fall där äldre läkare
            är lika med dåliga läkare borde Försäkringskassans förtroendeläkare
            klara av problemet, eller i värsta fall Socialstyrelsens i periferin
            verkande tillsynsläkare.
          </note>
          <note>
            En annan viktig förändring är att tillåta företagsläkarna omfattas
            av lagen om läkarersättning. Det gamla statsbidraget till företagshälsovården
            var från början ett per capitatillägg ,som utgick under förutsättning
            att vederbörande företagsläkare eller företagsläkarenhet hade
            en viss miniminivå med sjukvård i sin verksamhet. Sedan kom 1983
            en stor utredning om svensk företagshälsovård, med namnet Företagshälsovård
            för alla. Det ledde till ett nytt ersättningssystem, där man i
            stället lade tyngdpunkten på förebyggande insatser.
          </note>
          <note>
            När dessa statliga bidrag till företagshälsovården togs bort
            förra året, innebar det att de företag som var anslutna till företagshälsovårdsenheterna
            fick stå för hela kostnaden för företagshälsovård.
          </note>
          <note>
            Lågkonjunkturen medförde också att många företag som haft ekonomiska
            problem har valt bort sin företagshälsovård, varigenom underlaget
            särskilt för mindre centraler har minskat. En hel del företagshälsovårdscentraler,
            särskilt sådana som har betjänat mindre företag, har kommit på
            obestånd. Man räknar med att det i dag finns 250--
          </note>
          <note>
            300 arbetslösa företagsläkare och motsvarande annan personal.
          </note>
          <note>
            Man talar allmänt om nedläggning eller demontering av svensk
            företagshälsovård. Den svenska arbetsmiljölagstiftningen har ansetts
            vara en av de mest framsynta i världen, men man har nu börjat
            tappa instrumentet för verkställighet.
          </note>
          <note>
            Företagshälsovården, med sina medicinska och tekniska delar,
            finns inte alltid kvar för att hjälpa företagen med arbetsmiljön.
            Något nytt arbetsmiljöavtal har inte kunnat föras i hamn mellan
            fackföreningarna och SAF.
          </note>
          <note>
            Den medicinska företagshälsovården har dessutom varit den medicinska
            rehabiliteringens mest perifera instrument. Man har talat om yrkesmässig
            rehabilitering, dvs. att man har sett till att den enskilde som
            varit sjuk eller haft en skada har kunnat gå tillbaka till sin
            arbetsplats eller om det inte gått anpassats till en ny. Detta
            innebär att mycket stora pengar kan sparas av samhället. Man får
            en arbetande person i stället för en sjukskriven eller en förtidspensionär.
            I en situation där antalet förtidspensionärer börjar närma sig
            en halv miljon är detta mycket angeläget.
          </note>
          <note>
            Förslaget att låta företagsläkarna omfattas av lagen om läkarvårdsersättning
            är därför en lösning på ett problem där inga andra lösningar har
            accepterats.
          </note>
          <note>
            Herr talman! Jag yrkar bifall till socialutskottets majoritetsförslag.
          </note>
          <note type="speaker">
            Anf. 123 HUGO HEGELAND (m):
          </note>
          <note>
            Herr talman! För mig är det naturligtvis julafton redan i dag.
            Om nu riksdagens majoritet följer socialutskottets förslag att
            tillstyrka min motion, innebärande att man inte skall ha någon
            70-
          </note>
          <note>
            årsgräns för s.k. samhällsfinansierade läkare.
          </note>
          <note>
            Sådan gräns föreslås med hänvisning till allmän pensionsålder
            med en rörlig del upp till 70 år.
          </note>
          <note>
            Det är egentligen egendomligt att ett sådant här frihetsinskränkande
            förslag kan komma från den borgerliga regeringen, särskilt när
            vi på förmiddagen hörde Carl Bildt tala mycket patetiskt om att
            man har infört valfrihet, att vi inför rätt att välja olika saker.
            Här skulle man alltså slopa valfriheten med hänvisning till finansieringen.
          </note>
          <note>
            Äldre människor, som är vana vid sin hushållsläkare sedan många
            år tillbaka, skulle efter det att läkaren fyllt 70 år få betala
            allting själva, för då slutar samhällsfinansieringen.
          </note>
          <note>
            Det är väldigt konstigt att samhället skall gå in och bestämma
            att man inte skall få använda sig av en läkare som har fyllt 70
            år. Det är väldigt konstigt också med tanke på att vi här i riksdagen
            inte har någon åldersgräns. En av våra uppgifter är att bota samhällets
            sjukdomar. Däremot för en läkare som skall bota enskilda sjukdomar
            skall man plötsligt ha en 70-årsgräns. Efter det får man ingen
            ersättning för läkarkostnaden.
          </note>
          <note>
            Det var intressant att Ingvar Carlsson av alla kritiserade oss
            borgerliga politiker för att vi minskar valfriheten. I det här
            avseendet har han faktiskt en poäng. Han tog som exempel valet
            av läkare och tandläkare, som alla som var här på förmiddagen
            kunde höra. Jag undrar om Bo
          </note>
          <note>
            Holmberg verkligen lyssnade på sin egen partiledare.
          </note>
          <note>
            Socialdemokraterna har i sin reservation hängt upp sig på att
            en studie som Socialstyrelsen nyligen har företagit av ett antal
            privatpraktiserande läkare och tandläkare äldre än 70 år också
            ger stöd för en åldersgräns på 70 år.
          </note>
          <note>
            Då vill jag fråga Bo Holmberg: Hur skulle det vara att låta Socialstyrelsen
            även låta undersöka hur riksdagsmän som är 70 år fullföljer sina
            uppgifter?
          </note>
          <note>
            Om Socialstyrelsen kommer till det resultatet att riksdagsmän
            inte får ha någon rösträtt efter 70 års ålder, får vi väl sitta
            här och titta på. Det vore konsekvent, eller hur?
          </note>
          <note>
            Argumenten håller inte. Det är väl den enskilde som skall få
            avgöra om han eller hon vill anlita en läkare, även om läkaren
            är över 70 år. Det finns väl ingen som tror att man plötsligt
            blir inkompetent bara för att man är 70 år. Jag tycker att det
            är fullständigt obegripligt hur denna passus kan ha kommit från
            en borgerlig regering. Men glädjande nog har en borgerlig majoritet
            i utskottet gått på min motion. Det är inte bara jag som får fira
            julafton med detta, utan det får alla äldre människor som har
            haft sin läkare i många år och som vill fortsätta att utnyttja
            den läkaren med samma typ av samlingsfinansiering som gällde tidigare.
          </note>
          <note>
            Anf. 124 ELISABETH FLEETWOOD
          </note>
          <note>
            (m):
          </note>
          <note>
            Herr talman! Man blir verkligen inte populär om man anmäler sig
            som talare så här sent, men jag lovar att fatta mig mycket kort.
          </note>
          <note>
            Jag har väckt en motion med anledning av den här propositionen,
            i vilken jag har anfört att förslaget ger sjukvårdshuvudmannen
            en alltför stark ställning på den enskilde läkarens bekostnad,
            enligt mitt sätt att se.
          </note>
          <note>
            Utskottet har noterat mina farhågor. Man finner anledning för
            regeringen och övriga berörda att följa tillämpningen av bestämmelsen.
            Det är jag glad över.
          </note>
          <note>
            Sedan finns det ett annat ämne som jag mycket kort vill beröra,
            och det är husläkarsystemet, företagsläkeriet. Jag är glad att
            man här finner en öppning. Det är lätt att konstatera att de läkare
            som har -- såvitt jag är rätt underrättad, vilket jag tror att
            jag är -- den kortaste sjukskrivningstiden är just företagsläkarna.
            De vet vad sjukdomen handlar om, och de kan också se till att
            den rätta rehabiliteringen sätts in vid rätt tidpunkt.
          </note>
          <note>
            Företagsläkaren har den kunskap och den information om arbetsplatsen
            som gör att han kan göra en saklig och effektiv bedömning.
          </note>
          <note>
            Som jag ser det är det viktigt att högkostnadsskyddet -- en fråga
            som sjukvårdsministern och jag debatterade för några veckor sedan
            -- så småningom kan stämplas också av företagsläkarna. Annars
            finns det risk för att patienter överger företagsläkeriet. Här
            finns många både mänskliga och ekonomiska fördelar att vinna.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            SoU14 Arvoden till privatpraktiserande läkare och sjukgymnaster
            samt
          </note>
          <note>
            Mom. 1 (avslag på förslaget till lag om läkarvårdsersättning)
          </note>
          <note>
            1. utskottet
          </note>
          <note>
            2. res. 1 (s)
          </note>
          <note>
            Votering:
          </note>
          <note>
            166 för utskottet
          </note>
          <note>
            137 för res. 1
          </note>
          <note>
            1 avstod
          </note>
          <note>
            45 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            71 m, 22 fp, 29 c, 22 kds, 22 nyd
          </note>
          <note>
            För res. 1:
          </note>
          <note>
            124 s, 1 kds, 11 v, 1 -
          </note>
          <note>
            Avstod:
          </note>
          <note>
            1 kds
          </note>
          <note>
            Frånvarande:
          </note>
          <note>
            14 s, 9 m, 11 fp, 2 c, 2 kds, 1 nyd, 3 v, 3 -
          </note>
          <note>
            Mom. 2 (4, 6, 11 och 12 §§ förslaget till lag om läkarvårdsersättning)
          </note>
          <note>
            1. utskottet
          </note>
          <note>
            2. res. 2 (s)
          </note>
          <note>
            Votering:
          </note>
          <note>
            165 för utskottet
          </note>
          <note>
            137 för res. 2
          </note>
          <note>
            2 avstod
          </note>
          <note>
            45 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            71 m, 22 fp, 29 c, 21 kds, 22 nyd
          </note>
          <note>
            För res. 2:
          </note>
          <note>
            125 s, 11 v, 1
          </note>
          <note>
            Avstod:
          </note>
          <note>
            2 kds
          </note>
          <note>
            Frånvarande:
          </note>
          <note>
            13 s, 9 m, 11 fp, 2 c, 3 kds, 1 nyd, 3 v, 3 -
          </note>
          <note>
            Mom. 5 (9 § förslaget till lag om läkarvårdsersättning)
          </note>
          <note>
            1. utskottet
          </note>
          <note>
            2. res. 3 (s)
          </note>
          <note>
            Votering:
          </note>
          <note>
            166 för utskottet
          </note>
          <note>
            137 för res. 3
          </note>
          <note>
            2 avstod
          </note>
          <note>
            44 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            71 m, 22 fp, 30 c, 21 kds, 22 nyd
          </note>
          <note>
            För res. 3:
          </note>
          <note>
            125 s, 11 v, 1 -
          </note>
          <note>
            Avstod:
          </note>
          <note>
            2 kds
          </note>
          <note>
            Frånvarande:
          </note>
          <note>
            13 s, 9 m, 11 fp, 1 c, 3 kds, 1 nyd, 3 v, 3 -
          </note>
          <note>
            Mom. 11 (högkostnadsskydd)
          </note>
          <note>
            1. utskottet
          </note>
          <note>
            2. men. i motsvarande del (v)
          </note>
          <note>
            Votering:
          </note>
          <note>
            291 för utskottet
          </note>
          <note>
            12 för men.
          </note>
          <note>
            2 avstod
          </note>
          <note>
            44 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            124 s, 71 m, 22 fp, 30 c, 22 kds, 22 nyd
          </note>
          <note>
            För men.:
          </note>
          <note>
            11 v, 1 -
          </note>
          <note>
            Avstod:
          </note>
          <note>
            2 kds
          </note>
          <note>
            Frånvarande:
          </note>
          <note>
            14 s, 9 m, 11 fp, 1 c, 2 kds, 1 nyd, 3 v, 3 -
          </note>
          <note>
            Mom. 14 (26 § förslaget till lag om läkarvårdsersättning)
          </note>
          <note>
            1. utskottet
          </note>
          <note>
            2. res. 6 (s)
          </note>
          <note>
            Votering:
          </note>
          <note>
            167 för utskottet
          </note>
          <note>
            136 för res. 6
          </note>
          <note>
            2 avstod
          </note>
          <note>
            44 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            1 s, 71 m, 22 fp, 29 c, 22 kds, 22 nyd
          </note>
          <note>
            För res. 6:
          </note>
          <note>
            124 s, 11 v, 1 -
          </note>
          <note>
            Avstod:
          </note>
          <note>
            2 kds
          </note>
          <note>
            Frånvarande:
          </note>
          <note>
            13 s, 9 m, 11 fp, 2 c, 2 kds, 1 nyd, 3 v, 3 -
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            6 § Postlag och en förändrad verksamhetsform för Postverket,
            m.m.
          </note>
          <note>
            Föredrogs
          </note>
          <note>
            trafikutskottets betänkande
          </note>
          <note>
            1993/94:TU11 Postlag och en förändrad verksamhetsform för Postverket,
            m.m. (förnyad behandling) (prop. 1993/94:38).
          </note>
          <note>
            Kammaren biföll talmannens förslag om att ärendet skulle avgöras
            efter endast en bordläggning.
          </note>
          <note type="speaker">
            Anf. 125 INES UUSMANN (s):
          </note>
          <note>
            Fru talman! Vid trafikutskottets sammanträde tidigt i morse blev
            vi socialdemokrater nedröstade när vi begärde att få frågan om
            moms på porto utredd av den instans i riksdagen som har kompetens
            på det området, dvs. skatteutskottet.
          </note>
          <note>
            Den borgerliga majoriteten angav som motiv att det var onödigt,
            eftersom vi förmodligen skulle kunna hävda ett undantag i förhållande
            till EU
          </note>
          <note>
            åtminstone fram till år 1997.
          </note>
          <note>
            Fru talman! Jag menar att det här inte bara är ett nonchalant
            beteende utan dessutom sakligt felaktigt. Verkligheten är nämligen
            den att de undantag som man hänvisar till i uppgörelsen mellan
            herr Wachtmeister och fru Wibble endast gäller om man varit medlem
            en längre tid, och det har Sverige som bekant inte varit.
          </note>
          <note>
            För ett ansökarland är det ganska komplicerat att komma med undantagskrav
            vid förhandlingarna.
          </note>
          <note>
            Alla vi som läser tidningarna varje dag är mycket väl medvetna
            om problem som uppstår med de undantag som vi tycker att det är
            viktigt att vi skall ha, inte minst på miljöområdet. Därför bör
            man spara undantagskraven till det som är verkligt allvarligt
            och inte försöka kasta in extra krav på slutet.
          </note>
          <note>
            Ett annat argument som användes i dag var att det här inte spelar
            så stor roll, eftersom skatteutskottet ändå skall behandla detta
            i sinom tid och momssatsen skulle kunna förändras då.
          </note>
          <note>
            Om det vill jag säga, fru talman, att den behandling som vi har
            utsatts för i frågan om moms på porto är samma slag av behandling
            som hela frågan om ändrade verksamhetsvillkor för Posten har varit
            utsatt för under nu snart två års tid. Det är en verklig eländeshistoria,
            som visar en brist på helhetssyn. Det har inte gjorts några konsekvensanalyser,
            varken i början, i mitten eller i slutet av behandlingen.
          </note>
          <note>
            De som man kan beklaga är i detta fall naturligtvis
          </note>
          <note>
            Posten och dess personal, men också vi som är kunder och som
            faktiskt drabbas av denna slarviga hantering är att beklaga.
          </note>
          <note>
            Fru talman! Med detta yrkar jag bifall till samtliga socialdemokratiska
            reservationer vid betänkandet.
          </note>
          <note type="speaker">
            Anf. 126 KARL-ERIK PERSSON (v):
          </note>
          <note>
            Fru talman! Jag skall inte heller förlänga debatten.
          </note>
          <note>
            Sakligt sett har skatteutskottet yttrat sig till trafikutskottet
            i denna fråga, även om de inte har beretts möjlighet att sakligt
            diskutera den. Men det skatteutskottets experter anser i momsfrågan
            är faktiskt fogat till detta betänkande, som jag hoppas att så
            många som möjligt läser för att veta vad som egentligen gäller
            i regelfrågan.
          </note>
          <note>
            Vi skall nu fatta ett historiskt beslut om att bolagisera Posten.
            För mig syns det litet konstigt att momsfrågan blir den stora
            och avgörande frågan.
          </note>
          <note>
            Det här påminner mig litet om en historia om lopporna på hunden.
            Man slåss om vem som äger hunden, vilket jag tycker är ganska
            oväsentligt. Det fanns många andra väsentligheter att diskutera
            i detta betänkande. Det här blev den stora frågan som man egentligen
            på ett mycket tidigare stadium borde ha avgjort.
          </note>
          <note>
            Frågan har varit uppe i trafikutskottet och i debatter. Nu har
            det ärendet skjutsats fram och tillbaka för bordläggning. Det
            senaste som hände var att det blev en återremiss till utskottet.
          </note>
          <note>
            Med det, fru talman, har jag en meningsyttring som i huvudsak
            stämmer överens med den socialdemokratiska motionen, vilken jag
            också yrkar bifall till.
          </note>
          <note type="speaker">
            Anf. 127 ELVING ANDERSSON (c):
          </note>
          <note>
            Fru talman! Efter en lång och intensiv debatt i sakärendet i
            går kväll beslutade kammaren att återremittera ärendet till utskottet.
            Vi har åter behandlat ärendet vid ett sammanträde i morse.
          </note>
          <note>
            Från utskottsmajoritetens sida har vi konstaterat att vi inte
            finner anledning att frångå de ställningstaganden som tidigare
            har tagits. Därför har vi återsänt ärendet till kammaren i ett
            i stort sett oförändrat skick. Ärendet är helt korrekt berett,
            så det går inte att hävda att någon form av felaktig beredning
            av ärendet har gjorts.
          </note>
          <note>
            Jag yrkar därför bifall till hemställan i trafikutskottets betänkande
            1993/94:TU11, som i sin tur hänvisar till trafikutskottets betänkande
          </note>
          <note>
            1993/94:TU9, samt avslag på samtliga reservationer.
          </note>
          <note>
            I detta anförande instämde Kenneth Attefors
          </note>
          <note>
            (nyd).
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            TU11 Postlag och en förändrad verksamhetsform för Postverket,
            m.m. (förnyad behandling)
          </note>
          <note>
            Mom. 1 (riktlinjer för den framtida postverksamheten)
          </note>
          <note>
            1. utskottet
          </note>
          <note>
            2. res. 1 (s)
          </note>
          <note>
            Votering:
          </note>
          <note>
            168 för utskottet
          </note>
          <note>
            137 för res. 1
          </note>
          <note>
            44 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            70 m, 22 fp, 30 c, 24 kds, 22 nyd
          </note>
          <note>
            För res. 1:
          </note>
          <note>
            125 s, 11 v, 1 -
          </note>
          <note>
            Frånvarande:
          </note>
          <note>
            13 s, 10 m, 11 fp, 1 c, 2 kds, 1 nyd, 3 v, 3 -
          </note>
          <note>
            Mom. 2 (bolagisering av Postverket)
          </note>
          <note>
            1. utskottet
          </note>
          <note>
            2. res. 2 (s)
          </note>
          <note>
            Votering:
          </note>
          <note>
            168 för utskottet
          </note>
          <note>
            138 för res. 2
          </note>
          <note>
            43 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            71 m, 22 fp, 30 c, 24 kds, 21 nyd
          </note>
          <note>
            För res. 2:
          </note>
          <note>
            125 s, 1 nyd, 11 v, 1 -
          </note>
          <note>
            Frånvarande:
          </note>
          <note>
            13 s, 9 m, 11 fp, 1 c, 2 kds, 1 nyd, 3 v, 3 -
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            7 § Bordläggning
          </note>
          <note>
            Anmäldes och bordlades
          </note>
          <note>
            Propositioner
          </note>
          <note>
            1993/94:116 Normgivningsfrågor på dataskyddsområdet, m.m.
          </note>
          <note>
            1993/94:117 Inkorporering av
          </note>
          <note>
            Europakonventionen och andra frioch rättighetsfrågor
          </note>
          <note>
            Förslag
          </note>
          <note>
            1993/94:TK1 Skrivelse från talmanskonferensen med överlämnande
            av Riksdagsutredningens principbetänkande och förslag om författningsändringar
          </note>
          <note>
            Motioner
          </note>
          <note>
            med anledning av prop. 1993/94:97
          </note>
          <note>
            Ansökningsförfarandet enligt lagen (1988:870) om vård av missbrukare
            i vissa fall
          </note>
          <note>
            1993/94:So31 av Bo Holmberg m.fl. (s)
          </note>
          <note>
            1993/94:So32 av Eva Zetterberg m.fl. (v)
          </note>
          <note>
            med anledning av prop. 1993/94:98 Vissa ändringar i tobakslagen
            (1993:581)
          </note>
          <note>
            1993/94:So33 av Mikael Odenberg och Knut Billing
          </note>
          <note>
            (m)
          </note>
          <note>
            1993/94:So34 av Margareta Winberg (s)
          </note>
          <note>
            1993/94:So35 av Fanny Rizell och Liisa Rulander
          </note>
          <note>
            (kds)
          </note>
          <note>
            1993/94:So36 av Jerzy Einhorn och Elisabeth
          </note>
          <note>
            Fleetwood (kds,m)
          </note>
          <note>
            1993/94:So37 av Nils Nordh och Bengt Kronblad (s)
          </note>
          <note>
            1993/94:So38 av Eva Zetterberg m.fl. (v)
          </note>
          <note>
            8 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 16 december
          </note>
          <note type="speaker">
            1993/94:76 av Ulla Pettersson (s) till kommunikationsministern
            om kommunikationerna till Gotland under julhelgen:
          </note>
          <note>
            Från fredagen den 24 december (julafton) efter kl.14.00 och fram
            till kl. 12.00 söndagen den 26
          </note>
          <note>
            december (annandag jul) går inga allmänna förbindelser till eller
            från Gotland.
          </note>
          <note>
            Julhelgen 1993 kommer att ha passerat innan denna interpellation
            besvaras i riksdagen. Gotlänningarna kommer då att ha varit isolerade
            i nära två dygn och ett helt län ställts utan möjlighet att resa
            till och ta emot besök från resten av vårt land.
          </note>
          <note>
            Vilka åtgärder avser kommunikationsministern att vidta för att
            denna situation inte skall upprepas?
          </note>
          <note>
            9 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 16 december
          </note>
          <note type="speaker">
            1993/94:265 av Kjell Eldensjö (kds) till miljöministern om alternativ
            uppvärmning av bostäder:
          </note>
          <note>
            Med tanke på att kärnkraften skall avvecklas borde det vara av
            mycket stort värde att stimulera övergången till förnyelsebara
            energikällor och energisparande. Samma sak bör gälla för att minska
            oljeberoendet ytterligare. Det måste vara angeläget att förbättra
            förutsättningarna för energisparande och ökad alternativ uppvärmning
            av bl.a. bostäder.
          </note>
          <note>
            Vilka åtgärder planerar miljöministern för att öka energisparandet
            och omställningen till förnyelsebara energislag vad gäller uppvärmning
            av bostäder?
          </note>
          <note>
            1993/94:266 av Carl Olov Persson (kds) till arbetsmarknadsministern
            om det arbetsmarknadspolitiska stödet till skogsvägbyggnad m.m.:
          </note>
          <note>
            Den arbetsmarknadspolitiska satsning på skogsvägbyggnad som just
            nu genomförs av AMS i samråd med skogsvårdsstyrelserna är mycket
            positiv. Förutom att den leder till en upprustning och utökning
            av vägnätets ytterförgreningar, vilket är av stor betydelse för
            att förse skogsindustrin med färska råvaror, har satsningen skapat
            arbetstillfällen i skogsbygderna, inte minst för mindre entreprenörsföretag.
            Arbetstillfällena har skapats dels direkt i samband med byggandet
            av skogsbilvägarna och broar, dels indirekt i form av ökad avverkning,
            transporter, m.m. i anslutning till skogsbilvägarna. De medel
            som anvisats AMS har snabbt efterfrågats av skogsägarna. Medlen
            har gett den stimulans som avsågs. Behovet av insatser kvarstår
            dock ur såväl arbetsmarknadspolitisk som skoglig synvinkel, inte
            minst gäller detta förbättring av broar inom skogsvägnätet.
          </note>
          <note>
            Frågan till arbetsmarknadsministern är:
          </note>
          <note>
            På vilket sätt avser regeringen att på sikt fullfölja det arbetsmarknadspolitiska
            stödet till skogsvägbyggnad och broreparationer efter det att
            nuvarande period löper ut 1994?
          </note>
          <note>
            1993/94:267 av Sven-Olof Petersson (c) till kommunikationsministern
            om Postens service på lördagar:
          </note>
          <note>
            Uppgifter visar att Posten har för avsikt att upphöra med tidningsutdelning
            på lördagar inom vissa områden och att dessa lördagsexemplar skall
            delas ut först påföljande vardag.
          </note>
          <note>
            Jag ifrågasätter om detta kan vara förenligt med intentionerna
            i förslaget till ny postlag, där det övergripande målet skall
            vara en grundläggande postservice i hela landet. Vidare sägs att
            en rikstäckande postservice skall finnas som innebär att brev
            och paket kan nå alla oavsett adressort.
          </note>
          <note>
            Ansvaret för den grundläggande servicen skall vila på staten
            som ägare till Posten AB, som då bl.a. har att bevaka att den
            grundläggande servicen motsvarar samhällets behov.
          </note>
          <note>
            Vilka åtgärder är regeringen beredd att vidta för att hushåll
            i alla delar av landet skall få samma service vad gäller tidningsutdelning
            på lördagar?
          </note>
          <note type="speaker">
            1993/94:268 av Carl Olov Persson (kds) till kulturministern om
            sysselsättningen för flyktingar som väntar på uppehållstillstånd:
          </note>
          <note>
            Regeringen har för avsikt att sysselsätta de flyktingar som väntar
            på besked om uppehållstillstånd. För dem som inte kan få arbete
            på öppna marknaden krävs att sysselsättningen bedrivs på ett sådant
            sätt att den ordinarie arbetsmarknaden inte störs. Detta för tanken
            till arbeten inom natur- och fornvård. Dessa arbeten är inte på
            något sätt konkurrensutsatta och ger samtidigt en stor samhällsnytta
            genom vård av vårt kulturarv och våra naturmiljöer.
          </note>
          <note>
            Skogsvårdorganisationen har stor erfarenhet av såväl den här
            typen av arbetsuppgifter som av människor med varierande levnadsbakgrund.
            Man har även etablerade kontakter med berörda fackmyndigheter
            och fackliga organisationer.
          </note>
          <note>
            Samtidigt finns skogsutbildade människor som går arbetslösa och
            med kort varsel kan åta sig arbetsledande uppgifter.
          </note>
          <note>
            Är regeringen beredd att uppdra åt
          </note>
          <note>
            Skogsvårdsorganisationen att i samråde med
          </note>
          <note>
            Invandrarverket skapa de sysselsättningstillfällen inom natur-
            och fornvård som krävs för att målsättningen att bryta passiviteten
            för de flyktingar som väntar på besked om uppehållstillstånd skall
            uppnås?
          </note>
          <note>
            10 § Avslutningsord
          </note>
          <note type="speaker">
            Anf. 128 TALMANNEN:
          </note>
          <note>
            Ärade kammarledamöter! En intensiv höst i riksdagen har nu kommit
            till sitt slut, och jag hoppas att ni alla på era hemorter får
            tillfälle till litet julfrid och avkoppling.
          </note>
          <note>
            Under hösten har betydelsefulla överenskommelser träffats i grundlagsfrågor,
            och arbetet inom Riksdagsutredningen har fortsatt. Vi har nu bordlagt
            förslag till genomgripande förändringar inom dessa områden. Det
            är min ambition att kammaren tidigt i vår också skall föreläggas
            förslag från Riksdagsutredningen till en förändrad budgetprocess,
            som radikalt skulle effektivisera och förbättra riksdagens arbete
            med statens budget. Debatten kring dessa frågor har varit intensiv
            här i riksdagen och inte minst i massmedierna.
          </note>
          <note>
            I debatten kring vår riksdag återkommer ju inte sällan påståenden
            om bristande intresse från allmänhetens sida för riksdagen. Det
            känns därför mycket tillfredsställande att konstatera att fakta
            talar ett annat språk. De senaste åren har vi kunnat notera en
            ständigt stigande kurva bl.a. för antalet organiserade besök i
            riksdagen, men aldrig tidigare har vi haft en sådan ökning, 30
            %, som denna höst.
          </note>
          <note>
            Detta intresse från allmänheten är mycket glädjande, och vi har
            alla, ledamöter och förvaltningsstyrelse, ett ansvar för att ta
            till vara och vidareutveckla detta intresse. Ett riksdagens informationscenter
            planeras därför också.
          </note>
          <note>
            Under hösten har fyra ledamöter lämnat riksdagen.
          </note>
          <note>
            Jag vill framföra riksdagens tack till dessa.
          </note>
          <note>
            Ann-Cathrine Haglund har sedan hon kom till riksdagen 1979 haft
            en rad viktiga uppdrag, främst inom utbildningsutskottet, vars
            ordförande hon blev 1991, och inom Europarådet, där hon blev den
            svenska delegationens ordförande 1992. Ann-
          </note>
          <note>
            Cathrine Haglund har tillträtt som landshövding i
          </note>
          <note>
            Malmöhus län, och vi önskar henne lycka till på detta viktiga
            uppdrag.
          </note>
          <note>
            Nic Grönvall har sedan han blev riksdagsledamot
          </note>
          <note>
            1982 varit ledamot av lagutskottet, näringsutskottet och utrikesutskottet.
            Under senare år har hans arbete främst gällt de internationella
            frågorna, som ledamot av EES-utskottet och senare EG-
          </note>
          <note>
            delegationen och som ledamot av EFTA-
          </note>
          <note>
            delegationen, där han sedermera också blev ordförande. Nic Grönvall
            fortsätter nu sitt internationella engagemang som kommissionär
            inom EFTA:s övervakningsorgan ESA (EFTA
          </note>
          <note>
            Surveillance Authority), och vi önskar honom all framgång på
            denna viktiga uppgift.
          </note>
          <note>
            Barbro Palmerlund kom till riksdagen som statsrådsersättare 1982,
            och hon blev ordinarie ledamot 1986. Hennes insatser har främst
            gällt försvarsutskottet och bostadsutskottet. Barbro
          </note>
          <note>
            Palmerlund kommer från den fackliga sidan, och hon har i många
            år varit aktiv inom
          </note>
          <note>
            Fastighetsanställdas förbund, där hon nu blivit förbundsordförande.
            Vi önskar också henne framgång i hennes nya arbete.
          </note>
          <note>
            Johan Brohult invaldes 1991 och var till en början vice gruppledare
            i Ny demokrati. Hans engagemang har främst rört hälso- och sjukvårdsfrågor.
            Johan Brohult återgår nu till sitt tidigare verksamhetsområde
            inom sjukvården, och vi önskar även honom lycka till i hans nya
            uppgifter.
          </note>
          <note>
            Jag vill avslutningsvis framföra mitt varma tack till kammarens
            alla ledamöter och till riksdagens personal för ett engagerat
            arbete denna höst. Jag önskar er alla en god jul och en avkopplande
            helg tills vi möts vi här igen den 10 januari.
          </note>
          <note>
            Höstens arbete är härmed avslutat.
          </note>
          <note>
            (Applåder)
          </note>
          <note>
            11 § Kammaren åtskildes kl. 22.23.
          </note>
          <note>
            Förhandlingarna leddes
          </note>
          <note>
            av andre vice talmannen från sammanträdets början t.o.m. 2 §
            anf. 7 (delvis),
          </note>
          <note>
            av tredje vice talmannen därifrån t.o.m. 4 § anf. 77
          </note>
          <note>
            (delvis),
          </note>
          <note>
            av förste vice talmannen därefter t.o.m. voteringen kl. 22.06
            och
          </note>
          <note>
            av talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
