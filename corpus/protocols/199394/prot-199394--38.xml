<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199394</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199394</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199394--38</head>
          <docDate when="1993-12-07">1993-12-07</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollet för den 1 december.
          </note>
          <note>
            2 § Meddelande om svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 1993/94:65
          </note>
          <note>
            Till riksdagen
          </note>
          <note>
            Beträffande interpellation 1993/94:65 av Sten
          </note>
          <note>
            Andersson i Malmö (m) om vård i livets slutskede skulle jag gärna
            ha besvarat den torsdagen den 2
          </note>
          <note>
            december. Enligt uppgift är talarlistan då redan fulltecknad.
          </note>
          <note>
            När jag fått besked om vilka dagar som riksdagen avsätter för
            interpellationsdebatt under januari månad kommer jag att meddela
            vilken av dessa jag kan besvara ovan nämnda interpellation.
          </note>
          <note>
            Stockholm den 30 november 1993
          </note>
          <note>
            Bo Könberg
          </note>
          <note>
            Interpellation 1993/94:72
          </note>
          <note>
            Till riksdagen
          </note>
          <note>
            Beträffande interpellation 1993/94:72 av Simon
          </note>
          <note>
            Liliedahl om översyn och förbättring av det statliga exportstödet
            får jag meddela att jag inte kan besvara denna inom föreskrivna
            fyra veckor. Skälet härtill är utlandsresa. Jag kommer att besvara
            interpellationen i början av januari 1994.
          </note>
          <note>
            Stockholm den 6 december 1993
          </note>
          <note>
            Ulf Dinkelspiel
          </note>
          <note>
            3 § Svar på fråga 1993/94:227 om offentlighet rörande vissa utvisade
            diplomaters aktiviteter
          </note>
          <note>
            Anf. 1 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Bertil Måbrink har frågat mig om regeringen ämnar
            verka för att de iranska organisationerna i Sverige meddelas vilket
            slags aktiviteter de utvisade diplomaterna bedrivit gentemot iranska
            flyktingar i landet.
          </note>
          <note>
            Regeringen ser mycket allvarligt på den verksamhet som vissa
            iranska diplomater ägnat sig åt, och vi har visat det genom att
            vi nyligen förklarat tre av dem icke önskvärda i landet. Vi ger
            därmed en klar signal att dessa aktiviteter inte är förenliga
            med uppdrag som diplomat i Sverige. Det är också en signal att
            verksamheten strider mot den syn vi har här i landet på det skydd
            som flyktingar skall kunna räkna med.
          </note>
          <note>
            Det är inte möjligt för regeringen att lämna organisationerna
            närmare information om vad som förekommit, eftersom åklagaren
            nu genomför en förundersökning i brottmål beträffande andra inblandade.
            Uppgifter i sådana ärenden är skyddade av sekretesslagen.
          </note>
          <note>
            Jag tror att det bästa skydd flyktingorganisationerna kan få
            är att polisen har ögonen på flyktingspionage och ingriper mot
            dem som sysslar med det samt att diplomater som ägnar sig åt sådan
            verksamhet får lämna landet. Så har skett i detta fall. Det är
            en tydlig markering till dem som missbrukar sin diplomatiska status
            här i
          </note>
          <note>
            Sverige. Jag är övertygad om att flyktingarna och deras organisationer
            är bäst betjänta av ett sådant agerande.
          </note>
          <note type="speaker">
            Anf. 2 BERTIL MÅBRINK (v):
          </note>
          <note>
            Herr talman! Jag tackar utrikesministern för svaret.
          </note>
          <note>
            Jag tycker att det är bra att regeringen har handlat som den
            har gjort och utvisat diplomaterna, med tanke på den verksamhet
            som de har bedrivit.
          </note>
          <note>
            Med tanke på vad regimen i Iran och dess diplomatiska representanter
            representerar i ondska och hänsynslöshet vore kanske det enda
            riktiga att upphöra med eller i varje fall frysa de diplomatiska
            förbindelserna med denna regim tills vidare.
          </note>
          <note>
            Jag förstår att sekretessen till följd av den pågående förundersökningen
            utgör ett problem. Jag tror ändå att det skulle vara av värde
            att de människor som är utsatta för denna diplomatiska närgångenhet
            på något sätt kunde varnas. Jag förstår svårigheten i det, men
            jag vill ändå hävda att det borde finnas former för att varna
            dessa flyktingar.
          </note>
          <note>
            Det säger jag inte minst med tanke på att regimen i Iran som
            bekant inte drar sig för att döda de människor som man bedömer
            som misshagliga. Det sker oavsett i vilket land dessa människor
            befinner sig. Det gäller bl.a. iranska flyktingar, men det gäller
            också andra personer.
          </note>
          <note>
            Vi känner till hur regimen bär sig åt från fallet
          </note>
          <note>
            Salman Rushdie. Man har inte bara uttalat en dödsdom mot Salman
            Rushdie, utan också mot dem som stöder Rushdies rätt att skriva
            böcker och uttrycka sig kritiskt om regimen i Iran.
          </note>
          <note>
            Anf. 3 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Jag har redan i mitt svar till Bertil
          </note>
          <note>
            Måbrink understrukit hur allvarligt regeringen ser på denna typ
            av verksamhet. Det är också därför vi har agerat med fasthet och
            bestämdhet i frågan.
          </note>
          <note>
            Det kommer vi att göra fortsättningsvis när sådana här företeelser
            uppmärksammas.
          </note>
          <note>
            Jag vill också understryka att flyktingar som känner sig hotade
            i Sverige bör ta kontakt med polisen. Det är polisen som bedömer
            om någon löper risk att utsättas för brott och därmed har att
            vidta åtgärder mot detta.
          </note>
          <note>
            Jag vill påpeka för Bertil Måbrink att förundersökningssekretessen
            också medför att polisens spaningsmetoder skyddas från insyn av
            motsidan.
          </note>
          <note type="speaker">
            Anf. 4 BERTIL MÅBRINK (v):
          </note>
          <note>
            Herr talman! Som jag sade tidigare förstår jag att sekretessen
            skapar problem.
          </note>
          <note>
            Jag sade också att jag tycker att man skall avbryta förbindelserna
            med regimen. Man skall inte använda den metoden när som helst.
            Men regimen i Iran skiljer sig faktiskt så markant från andra
            regimer att det vore befogat att överväga om inte det effektivaste
            medlet vore att avbryta eller åtminstone frysa ned förbindelserna
            till en nivå som ligger väldigt nära ett avbrytande.
          </note>
          <note>
            Anf. 5 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Jag håller mig till den nog så viktiga fråga som
            Bertil Måbrink har väckt och som jag har besvarat.
          </note>
          <note>
            Överläggningen var härmed avslutad.
          </note>
          <note>
            4 § Svar på fråga 1993/94:236 om det israeliska trupptillbakadragandet
            från Gaza och Jeriko
          </note>
          <note>
            Anf. 6 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Bertil Måbrink har frågat mig om regeringen avser
            ta några initiativ till internationella påtryckningar på den israeliska
            regeringen för att få den att följa tidsschemat för det s.k. 13-september-avtalet
            om begränsat palestinskt självstyre.
          </note>
          <note>
            I den principdeklaration som undertecknades av
          </note>
          <note>
            Israel och PLO i Washington den 13 september enades parterna
            om att inom två månader efter ikraftträdandet, dvs. senast den
            13 december, sluta ett avtal om ett påbörjande av israeliskt militärt
            tillbakadragande från Gaza och Jeriko. Detta tillbakadragande
            skall vara avslutat senast fyra månader efter undertecknandet
            av avtalet, med andra ord den 13 april. Därutöver skall avtalet
            innehålla en rad andra arrangemang. Som exempel kan nämnas överförande
            av befogenheter från israeliska myndigheter till palestinska organ
            och definierande av maktbefogenheter för dessa.
          </note>
          <note>
            Frågan skall ses mot bakgrund av premiärminister
          </note>
          <note>
            Rabins uttalande nyligen att uppnåendet av ett tydligt avtal
            är det som är angeläget i de pågående förhandlingarna -- inte
            fasthållandet vid ett visst datum. Samtidigt som den israeliske
            premiärministern skall ha framhållit att det vore bättre att om
            så krävdes ägna ytterligare en eller ett par veckor åt att få
            till stånd ett sådant avtal, underströk han att förhandlingar
            nu pågår i syfte att nå en överenskommelse den 13 december.
          </note>
          <note>
            Under besöket i Stockholm framkom att PLO-
          </note>
          <note>
            ledaren Yassir Arafat kände betydande oro över den israeliska
            inställningen i denna fråga, liksom över vad man på PLO-håll uppfattade
            som en vilja på israelisk sida att använda ordet omgruppering
            i stället för tillbakadragande i fråga om trupperna i
          </note>
          <note>
            Gaza och i Jeriko.
          </note>
          <note>
            Herr talman! Den principdeklaration som PLO och
          </note>
          <note>
            Israel undertecknade i september har tillkommit mot bakgrund
            av årtionden av väpnad konflikt och djupa motsättningar. I och
            med handslaget i
          </note>
          <note>
            Washington togs ett avgörande steg framåt i fredsprocessen.
          </note>
          <note>
            I det fortsatta tålamodskrävande arbetet med att skapa en förtroendefull
            atmosfär mellan parterna spelar omvärldens politiska stöd åt förhandlingarna,
            samt dess bistånd till den ekonomiska och sociala utvecklingen
            i de ockuperade områdena, en avgörande roll. Därför ägnar det
            internationella samfundet, nu liksom tidigare, den arabisk-israeliska
            fredsprocessen den största uppmärksamhet. Omvärldens aktiva stöd
            tar sig många olika uttryck: USA fortsätter t.ex. sin skytteldiplomati,
            och inom ramen för den multilaterala delen av fredsprocessen pågår
            regelbundna möten i de fem arbetsgrupperna.
          </note>
          <note>
            Arbetet i dessa kommer förhoppningsvis att leda fram till konstruktiva
            och konsoliderande lösningar som är förutsättningen för en bestående
            fred i regionen.
          </note>
          <note>
            Sverige har länge sökt medverka till en fredlig lösning av konflikten
            i Mellanöstern. Vi är en av de största biståndsgivarna. Förra
            veckan beslöt regeringen om ytterligare bidrag till palestinierna.
          </note>
          <note>
            Vi är också aktivt engagerade i samtliga fem multilaterala arbetsgrupper.
          </note>
          <note>
            Det avgörande ansvaret för hur de fortsatta förhandlingarna skall
            föras vilar nu på parterna själva. Det är på dem det ankommer
            att finna lösningar på de svårigheter som oundgängligen vidhäftar
            denna komplicerade process. Därför noterar jag med tillfredsställelse
            premiärminister
          </note>
          <note>
            Rabins uttalade ambition att nå ett avtal den 13
          </note>
          <note>
            december och hans vilja att i det syftet fortsätta förhandlingarna.
            Det är utomordentligt angeläget att parterna själva kan nå fram
            till de lösningar som behövs för att septemberdeklarationens intentioner
            skall kunna förverkligas.
          </note>
          <note type="speaker">
            Anf. 7 BERTIL MÅBRINK (v):
          </note>
          <note>
            Herr talman! Jag tackar för svaret.
          </note>
          <note>
            Jag är överens med utrikesministern om att det är en viktig överenskommelse
            som har kommit till stånd mellan palestinier, PLO, och Israel.
            Både utrikesministern och jag vet att det finns krafter både bland
            palestinierna och inom Israel som på alla sätt försöker att torpedera
            överenskommelsen.
          </note>
          <note>
            Det är därför oroande, och det är därför som jag också har ställt
            frågan, att Israels premiärminister i slutet av förra månaden
            uttalade att den 13
          </note>
          <note>
            december inte är ett heligt datum för israelerna att påbörja
            utrymningen av Gaza och Jeriko. Vi kunde genast se resultatet,
            att de fundamentalistiska krafterna på båda sidor stärktes i sitt
            motstånd mot den här överenskommelsen. Man trappade upp våldet
            ganska kraftigt. Vi kan också läsa i tidningarna i dag om hur
            man från båda sidor skjuter ihjäl folk.
          </note>
          <note>
            Islamiska fundamentalistiska rörelser såsom de bekanta Hamas
            och Jihad liksom andra militanta grupper inom PLO kunde utnyttja
            uttalandet till sin fördel. De sade ungefär så här: Judarna kommer
            aldrig att acceptera en palestinsk stat. Därmed trappades våldet
            upp. De fundamentalistiska krafterna på den israeliska sidan kunde
            i sin tur utnyttja den tilltagande spänningen till att trappa
            upp våldet mot palestinierna, främst på
          </note>
          <note>
            Västbanken.
          </note>
          <note>
            Det är därför så viktigt att den 13 december gäller också i fortsättningen,
            och att man påbörjar arbetet med att få fram det här avtalet.
            Visst är det internationella samfundet i det sammanhanget viktigt
            för det avgörande beslutet. Ansvaret för resultatet ligger naturligtvis
            hos de båda parterna
          </note>
          <note>
            Israel och PLO.
          </note>
          <note>
            Men jag tror också att utrikesministern, som står här i talarstolen,
            kan ha en viss betydelse när det gäller att trycka på exempelvis
            Israel att nu se till att beslutet från september också kommer
            att gälla och att den 13 december är det datum som man inte får
            missa för att fortsätta processen och för att komma fram till
            ett resultat.
          </note>
          <note>
            Anf. 8 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Genomförandet av
          </note>
          <note>
            Washingtonöverenskommelsen blir naturligtvis en mycket svår process.
            Detta var ju även parterna medvetna om mot bakgrund av årtionden
            av fiendskap och även det fortsatta våldet som naturligtvis både
            är fruktansvärt i sig och ett ständigt hot mot fredsprocessen.
          </note>
          <note>
            Just mot den bakgrunden måste det internationella samfundet hela
            tiden uttrycka sitt stöd och vara beredda att ställa upp med ekonomiska
            bidrag. Vid det besök som gjordes av Yasser Arafat och Hanan
          </note>
          <note>
            Ashrawi underströks bl.a. behovet av engagemang, ekonomiskt stöd
            och ekonomiska bidrag. Jag vill säga att det dock icke var en
            begäran om direkt inblandning i de besvärliga samtalen som även
            under Sverigebesöket fördes i Kairo.
          </note>
          <note>
            Det är väldigt viktigt att den svåra implementeringsfasen sköts
            av parterna själva, eftersom massor av konkreta beslut skall fattas
            som innebär att självständigheten och självbestämmandet i dessa
            områden övergår i palestinsk hand. Det är en del av den process
            där förtroendet måste byggas upp och där även palestinskt självbestämmande
            hela tiden måste byggas upp till konkreta beslut.
          </note>
          <note type="speaker">
            Anf. 9 BERTIL MÅBRINK (v):
          </note>
          <note>
            Herr talman! Vi är helt överens om detta. Men det är ju inte
            bara en fråga för de två parterna. Det är klart att det är de
            som skall föra de konkreta förhandlingarna och komma överens.
            Men nog är det väl fråga om en angelägenhet också för övriga världen,
            inklusive Sverige och utrikesministern, om man nu ser att de reaktionära,
            fundamentalistiska krafterna kommer att försöka påverka på ett
            sätt så att hela processen försvåras, vilket kan leda till att
            ingenting händer. Om man gör denna bedömning, vilket jag tror
            att man kan göra eftersom det just nu finns en sådan risk i den
            farliga situation som nu råder, kan man naturligtvis på ett lämpligt
            sätt uttala sin oro och påpeka att det nu är väldigt angeläget
            att processen fortsätter och att inte de fundamentalistiska krafterna
            på någondera sida skall ha någon som helst möjlighet att torpedera
            den. Det handlar naturligtvis om att trampa rätt i en svår situation,
            men det finns ju även från utrikesministerns sida möjlighet att
            blanda sig i på ett bra sätt.
          </note>
          <note>
            Anf. 10 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Självfallet är det så som Bertil
          </note>
          <note>
            Måbrink säger, att det internationella samfundet hela tiden måste
            visa sitt engagemang och sin uppbackning. Detta måste parterna
            känna. Jag tror dock att vi skall inse att det just nu är oerhört
            väsentligt att parterna tar dessa konkreta steg och fattar dessa
            konkreta beslut.
          </note>
          <note>
            Överläggningen var härmed avslutad.
          </note>
          <note>
            5 § Svar på fråga 1993/94:258 om ekonomiskt stöd till PLO-kontoret
            i Stockholm
          </note>
          <note>
            Anf. 11 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Berndt Ekholm har frågat mig om regeringen är beredd
            att medverka till att finna vägar för att ge PLO-kontoret i Stockholm
            ekonomiskt stöd mot bakgrund av dess finansiella bekymmer.
          </note>
          <note>
            Jag är medveten om PLO-kontorets finansiella svårigheter. Organisationen
            informerade mig redan i våras om avsikten att av budgetskäl minska
            sin omfattande utrikesrepresentation. Av princip finansierar emellertid
            inte Sverige andra länders beskickningar eller främmande organisationers
            informationskontor i Sverige.
          </note>
          <note>
            Däremot lämnar Sverige omfattande ekonomiskt bistånd till palestinierna
            genom andra kanaler.
          </note>
          <note>
            Nyligen beslutade regeringen att höja årets bistånd med 30 %,
            eller 50 miljoner kronor, till 225
          </note>
          <note>
            miljoner kronor. Det placerar Sverige bland de större bidragsgivarna
            till palestinierna. Syftet med det svenska biståndet är att stärka
            fredsprocessen och bidra till den ekonomiska och sociala utvecklingen
            på de ockuperade områdena.
          </note>
          <note>
            Det är regeringens uppfattning att det svenska biståndet bäst
            kommer palestinierna till godo om det, som nu är fallet, kanaliseras
            genom den nyligen etablerade Världsbanksfonden, genom etablerade
          </note>
          <note>
            FN-organisationer, bl.a. UNWRA, samt olika bilaterala stödåtgärder.
          </note>
          <note type="speaker">
            Anf. 12 BERNDT EKHOLM (s):
          </note>
          <note>
            Herr talman! Jag vill först tacka utrikesministern för svaret,
            som dock inte ger någon egentlig öppning på just min fråga.
          </note>
          <note>
            Jag är medveten om att vi av princip inte finansierar andra länders
            beskickningar. Det förefaller vara en rimlig princip. Men det
            finns också undantag från den principen. Om jag inte minns alldeles
            fel har
          </note>
          <note>
            Sverige genom stöd finansierat ANC:s informationskontor i den
            exceptionella situation som har varit i Sydafrika.
          </note>
          <note>
            Sverige har under en mycket lång tid spelat en mycket aktiv roll
            i Palestinafrågan. Det är viktigt att vi fortsätter att göra det.
            Vi kan förvänta oss ett omfattande bistånd, delvis redovisat av
            utrikesministern, för att hjälpa palestinierna i den nya situation
            som nu inträder. Det behövs kontaktkanaler. Vi behöver också få
            ut information från palestinierna i det svenska samhället. Jag
            kan tänka mig att det blir en mycket bred aktivitet framöver när
            det gäller kontakter med och stödinsatser för palestinierna. Vi
            behöver helt allmänt visa vårt stöd.
          </note>
          <note>
            Jag tycker att Palestinafrågan har en mycket tydlig likhet med
            händelserna i Sydafrika tidigare. Man kan göra jämförelser mellan
            PLO och ANC. Från det perspektivet kan jag inte förstå vad det
            är som hindrar Sverige från att göra ett undantag från principen
            och behandla PLO-kontoret på samma sätt som ANC:s informationskontor.
            Jag vill ställa en fråga till utrikesministern om det.
          </note>
          <note>
            Anf. 13 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Det är alldeles riktigt att det har gjorts ett undantag
            i fråga om ANC-kontoret. Jag menar dock att Berndt Ekholms ordval
            är helt adekvat, dvs. att det varit ''en exceptionell situation''.
            Apartheidpolitiken i Sydafrika har betraktats såsom varande alldeles
            speciell, och det har lett till exceptionella internationella
            åtgärder, även exceptionella svenska åtgärder. Vi införde sanktioner
            trots att det icke fanns något beslut i
          </note>
          <note>
            FN:s säkerhetsråd som grund för detta.
          </note>
          <note>
            Vad gäller PLO finns det betydande fördelar med det svenska biståndet,
            från PLO:s synpunkt, och jämfört med en del annat internationellt
            bistånd som nu utlovas. Det är ett rent gåvobistånd, det finns
            tillgängligt i dag och kommer att finnas tillgängligt i morgon
            och det når palestinierna. Vi har även byggt upp ett bilateralt
            bistånd till palestinierna, vilket inte så många andra länder
            har gjort. På det sättet ger vi ett mycket bra bistånd till palestinierna,
            som de har nytta av nu.
          </note>
          <note type="speaker">
            Anf. 14 BERNDT EKHOLM (s):
          </note>
          <note>
            Herr talman! Det är alldeles riktigt att vi ger ett i allt väsentligt
            bra bistånd. Men nu har vi en speciell fråga här i Sverige, en
            akut situation, och vi har att hantera den här. Det gäller helt
            enkelt PLO-
          </note>
          <note>
            kontorets överlevnad i Sverige. Det gäller inte bara
          </note>
          <note>
            Sverige, utan hela Norden och den roll som det spelar här. I
            samband med fredsprocessen tycker jag inte att det är orimligt
            att hantera PLO-kontoret på samma sätt som man hanterade ANC-kontoret.
          </note>
          <note>
            Samtidigt måste jag kunna ställa denna fråga till utrikesministern:
            Finns det inga andra kanaler som regeringen kan använda sig av
            för att ge ett stöd, utan att det blir ett direkt stöd till PLO-kontoret?
          </note>
          <note>
            Anf. 15 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Jag har inget annat svar till Berndt
          </note>
          <note>
            Ekholm än det jag har gett. Vi skall också notera att palestinierna
            just nu är på väg in i en situation där självstyrelse upprättas
            för dem. Sverige ger ett omfattande bistånd. Palestinierna borde
            ha möjlighet att prioritera sina egna resurser.
          </note>
          <note type="speaker">
            Anf. 16 BERNDT EKHOLM (s):
          </note>
          <note>
            Herr talman! Det är riktigt att PLO får ganska många miljoner.
            Även om jag konstaterar att regeringen före fredsavtalet skar
            ner biståndet till palestinierna, är situationen nu mycket positiv
            när det gäller anslagen. Det pekas också i svaret på FN-
          </note>
          <note>
            organisationer och bilaterala stödåtgärder.
          </note>
          <note>
            Just när det gäller PLO-kontoret kanske det skulle kunna finnas
            vägar där det var möjligt att med andra anslagna medel, via svenska
            organisationer, t.ex. fredsorganisationer, ge det akuta stöd som
          </note>
          <note>
            PLO behöver för att kunna behålla sitt kontor här i Stockholm
            och därmed serva Norden. Det kan väl inte vara alldeles omöjligt
            att hitta sådana vägar.
          </note>
          <note>
            Jag vill gärna finna öppningar för att lösa en angelägen fråga.
          </note>
          <note>
            Anf. 17 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Jag skulle vilja ställa en motfråga till
          </note>
          <note>
            Berndt Ekholm: Skall inte palestinierna och PLO
          </note>
          <note>
            själva kunna prioritera och besluta i denna fråga?
          </note>
          <note type="speaker">
            Anf. 18 BERNDT EKHOLM (s):
          </note>
          <note>
            Herr talman! Det verkar som om den ekonomiska situationen efter
            Gulfkriget -- man kan tycka si och så om orsakerna till det --
            är så allvarlig att PLO
          </note>
          <note>
            inte klarar att finna pengarna till detta. I så fall skulle inte
            situationen i Stockholm vara så som den är. Jag kan aldrig drömma
            om att PLO utnyttjar den svenska solidariteten. Jag tror faktiskt
            att den ekonomiska situationen är så allvarlig att PLO helt enkelt
            inte klarar att hantera kontoret här.
          </note>
          <note>
            Vi som känner att det är viktigt med fredsprocessen och som känner
            för palestinierna vill på allt sätt anstränga oss för att hitta
            en lösning, så att resultatet inte blir att PLO måste stänga informationskontoret.
            Det skulle vara negativt också för svensk politik och den debatt
            som vi för om den palestinska situationen. Det är min önskan att
            man till varje pris försöker hitta en lösning.
          </note>
          <note>
            Anf. 19 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Återigen: Vi har ökat vårt bistånd med 50 miljoner
            kronor, och jag tycker nog att palestinierna själva skall bestämma
            om sin utrikesrepresentation.
          </note>
          <note>
            Överläggningen var härmed avslutad.
          </note>
          <note>
            6 § Svar på fråga 1993/94:259 om FN-sanktioner mot Kroatien
          </note>
          <note>
            Anf. 20 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Lennart Rohdin har frågat mig om det inte är hög
            tid att kräva FN-sanktioner mot
          </note>
          <note>
            Kroatien. Som skäl anför Lennart Rohdin att en kroatisk storoffensiv
            inleddes i Bosnien i april i år med direkt stöd från regimen i
            Zagreb.
          </note>
          <note>
            Herr talman! Även om jag har invändningar mot ordvalet, framför
            allt ordet ''storoffensiv'', delar jag
          </note>
          <note>
            Lennart Rohdins kritiska bedömning av Kroatiens politik i Bosnien.
            Jag har också framfört mina åsikter direkt till den kroatiska
            regeringen, senast vid mitt besök i Zagreb den 24 november.
          </note>
          <note>
            Sverige anser att den bosnisk-kroatiska armén
          </note>
          <note>
            (HVO) bär det huvudsakliga ansvaret för att den muslimsk/kroatiska
            alliansen bröt samman.
          </note>
          <note>
            Utropandet av en egen republik i södra Bosnien-
          </note>
          <note>
            Hercegovina (Herceg-Bosna) och försöket att tvinga den bosniska
            armén till underkastelse inom detta område var ett stort misstag.
            Som stöd för sitt handlande åberopade HVO, felaktigt, att den
            s.k.
          </note>
          <note>
            Vance--Owen-planen exklusivt tilldelade de bosniska kroaterna
            vissa områden. Tyvärr har
          </note>
          <note>
            HVO också satt i gång en omfattande etnisk rensning av bosniska
            muslimer från områden som kontrolleras av HVO.
          </note>
          <note>
            Det är också min uppfattning att Kroatien -- även om man inte
            i alla avseenden kan säga att HVO fullt ut styrs från Zagreb --
            hade kunnat sätta HVO
          </note>
          <note>
            under betydligt hårdare tryck för att ändra dess politik. Trovärdiga
            uppgifter talar också om att reguljära kroatiska förband deltar
            i striderna i
          </note>
          <note>
            Bosnien.
          </note>
          <note>
            Denna förödande politik har inte bara stärkt den serbiska sidan
            i Bosnien, utan kan också i förlängningen avsevärt försvåra Kroatiens
            ambitioner att återupprätta sin suveränitet över de
          </note>
          <note>
            FN-kontrollerade områdena i Kroatien. Man har själv satt ett
            dåligt exempel för hur
          </note>
          <note>
            Krajinaproblematiken kan komma att lösas.
          </note>
          <note>
            Under senare tid har den internationella kritiken mot Kroatien
            ökat. Allt fler länder nämner möjligheten av sanktioner. Det förefaller
            som om
          </note>
          <note>
            Kroatien på sista tiden också tagit visst intryck av den växande
            internationella opinionen. En stor del av den bosnisk-kroatiska
            ledningen har bytts ut;
          </note>
          <note>
            antagligen genom Kroatiens direkta ingripande.
          </note>
          <note>
            Kroatien måste vara medvetet om att dess politik i
          </note>
          <note>
            Bosnien betydligt har minskat den internationella sympati som
            landet erhöll i samband med den serbiska aggressionen under kriget
            1991.
          </note>
          <note>
            Kroatien måste ta sitt ansvar för fredsprocessen.
          </note>
          <note>
            Detta innebär att Kroatien måste, för det första, utnyttja sitt
            inflytande för att stävja HVO:s uppträdande i Bosnien och, för
            det andra, avstå från att söka en militär lösning på
          </note>
          <note>
            Krajinakonflikten. Endast så kan Kroatien undvika att frågan
            om sanktioner på allvar aktualiseras.
          </note>
          <note type="speaker">
            Anf. 21 LENNART ROHDIN (fp):
          </note>
          <note>
            Herr talman! Jag får tacka för svaret.
          </note>
          <note>
            Finns det något som kännetecknar det internationella samfundets
            och särskilt Europas agerande i konflikten i det forna Jugoslavien,
            så är det att fel saker görs vid fel tidpunkt. Därigenom har Europa
            direkt medverkat till att förvärra det som sker.
          </note>
          <note>
            Det hade möjligen varit begripligt om det berott på okunnighet
            och förvirring. Det är ju innebörden av de dimridåer som regeringar
            med mediernas benägna hjälp sprider om hur svårt det är att förstå
            vad som sker, om att folken på Balkan har en historisk benägenhet
            att ta kål på varandra under de mest bestialiska former.
          </note>
          <note>
            Det finns förvisso gott om historiska exempel, men glöm inte
            att de europeiska stormakterna vid dessa tillfällen också har
            varit djupt involverade, genom sitt spel för att kontrollera maktbalansen
            i
          </note>
          <note>
            Europa -- precis som i dag. Europas och därmed
          </note>
          <note>
            FN:s handlingsförlamning är ett resultat av djup oenighet och
            misstro mellan Storbritannien,
          </note>
          <note>
            Frankrike, Tyskland och i någon mån Ryssland.
          </note>
          <note>
            Det är dags att sluta hymla.
          </note>
          <note>
            FN:s sanktioner mot Serbien-Montenegro var på sin plats. De är
            det i än högre grad i dag. Sakta ser vi också hur sanktionerna,
            trots att alltför många har hjälpt till att hålla hålen tillräckligt
            stora i nätet, nu börjar få reell effekt. Då -- precis då -- går
            EG ut och lockar Milosevic med lättade sanktioner för en eftergift
            om någon procent land. Den demokratiska fredsoppositionen i Belgrad
            är förtvivlad. Kunde
          </note>
          <note>
            Milosevic ha fått en bättre gåva av sina beskyddare i London
            och Paris, när han om någon vecka går till parlamentsval?
          </note>
          <note>
            I dag är Kroatien genom regimen Tudjman lika ansvarigt för folkmordet
            i Bosnien. Ingen har på allvar försökt dementera uppgifterna om
            att
          </note>
          <note>
            Milosevic och Tudjman redan före kriget gjort upp om att dela
            Bosnien.
          </note>
          <note>
            Vad ger det för signal till Tudjman att omvärlden inte agerar
            konsekvent? Den demokratiska fredsoppositionen i Kroatien går
            klart emot
          </note>
          <note>
            Tudjmans agerande i Bosnien. De ser hans politik där som en nationell
            katastrof. Skall vi lämna dem i sticket, precis som vi gjort med
            de demokratiska krafterna i Belgrad? Och hur skall de få någon
            trovärdighet hos sina serbiska landsmän, när
          </note>
          <note>
            Milosevic enkelt kan visa hur partiskt FN uppträder inför samma
            krigsförbrytelser?
          </note>
          <note>
            Anf. 22 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Jag vill understryka att sanktionerna mot Serbien-Montenegro
            ännu inte hävts. Sverige fortsätter, även om vi har lämnat ESK-
          </note>
          <note>
            ordförandeskapet, att försöka att verka för att upprätthålla
            saktionernas effektivitet. Vi tycker att detta är mycket väsentligt,
            därför att det är det enda -- om man nu skall uttrycka det så
            -- effektiva vapen som världssamfundet har mot Serbien-
          </note>
          <note>
            Montenegro, eller åtminstone ett av de verkligt effektiva vapnen.
            Bl.a. beslöt ESK:s ministermöte i Rom att det inom ESK:s ram kommer
            att kallas till en konferens för att utröna och diskutera hur
            man skall kunna hjälpa grannländerna, som drabbas hårt av sanktionsregimen.
            Detta möte kommer nu att äga rum i ESK:s regi. Det är också ett
            initiativ för att upprätthålla sanktionsregimen.
          </note>
          <note>
            Sedan måste jag göra en invändning mot Lennart
          </note>
          <note>
            Rohdins beskrivning. Jag vänder mig inte emot att man säger att
            det internationella samfundet har misslyckats eller att det har
            varit svårt att nå enighet, att det har varit beslutsvånda och
            allt möjligt. Men jag betonar starkt att vi aldrig får ta bort
            ansvaret från krigsherrarna när det gäller den serbiska och även
            den kroatiska aggressionen när de så har ägt rum och från dem
            som har begått krigsförbrytelser. Det ansvaret får vi aldrig ta
            bort genom att hela tiden peka på det internationella samfundet.
          </note>
          <note type="speaker">
            Anf. 23 LENNART ROHDIN (fp):
          </note>
          <note>
            Herr talman! Jag delar helt utrikesministerns uppfattning i det
            avseendet. Jag vill också säga att det i svaret fanns flera klara
            uttalanden som jag hälsar med glädje. Jag vill ändå peka på det
            som jag försökte framhålla, nämligen att det som sker i f.d.
          </note>
          <note>
            Jugoslavien sker i direkt samspel med omvärlden.
          </note>
          <note>
            Jag drar mig ibland för att kalla det misslyckande från omvärlden,
            därför att det inte är ett misslyckande, utan det är en medveten
            politik från olika aktörer på det internationella planet som medverkar
            till att konflikten inte har kunnat lösas på ett anständigt sätt.
          </note>
          <note>
            Även om jag kanske inte väntar mig något svar, vill jag ändå
            ta upp en fråga med utrikesministern. Det står i svaret: ''Allt
            fler länder nämner möjligheten av sanktioner.'' Jag hoppas att
            det inte dröjer alltför länge innan Sverige också gör det. Avslutningsvis
            säger utrikesministern att endast om kroaterna agerar i enlighet
            med vad utrikesministern säger kan man undvika att frågan om sanktioner
            på allvar aktualiseras. Det tog mindre än två månader för FN
          </note>
          <note>
            att besluta om sanktioner mot Serbien. Det har gått åtta månader
            med samma typ av aktioner från kroatisk sida utan att någonting
            har hänt. Det får inte dröja alltför länge.
          </note>
          <note>
            Anf. 24 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Förhoppningen måste ju vara att de mycket klara
            uttalanden som görs från olika aktörer inom det internationella
            samfundet inklusive Sverige -- jag hade själv möjligheten att
            ta upp massakern i Bosnien direkt med president
          </note>
          <note>
            Tudjman -- påverkar den kroatiska politiken. Det finns också
            tecken på detta.
          </note>
          <note>
            Vi måste ändå göra en skillnad mellan Belgrads agerande och Zagrebs
            agerande. Det finns en betydligt större lyhördhet hos kroaterna
            för vad det internationella samfundet tycker. Det finns en önskan
            hos dem att tillhöra det internationella samfundet. Vi måste alltså
            göra en betydande skillnad mellan Belgrad och Zagreb i detta hänseende.
          </note>
          <note type="speaker">
            Anf. 25 LENNART ROHDIN (fp):
          </note>
          <note>
            Herr talman! Jag kan inte se någon anledning att göra någon som
            helst skillnad mellan Zagreb och
          </note>
          <note>
            Belgrad när det gäller deras ansvar för Bosnien och vad de har
            för sig. Det finns en skillnad i uppträdandet. Serbien har redan
            isolerats och fullständigt ställts utanför världssamfundet.
          </note>
          <note>
            Kroatien hoppas fortfarande att slippa utsättas för detta, med
            förmodligen ganska goda förhoppningar, som det verkar. Därför
            anstränger man sig naturligtvis från kroatisk sida för att undvika
            att hamna i en sådan situation. Det långhalande som vi sett från
            serbisk sida när det gäller ständiga försök till överenskommelser
            om transporter av humanitärt bistånd och annat är man mästare
            på även i Zagreb.
          </note>
          <note>
            Det är viktigt att komma ihåg att vi inte heller får förråda
            de demokratiska krafterna i Serbien och
          </note>
          <note>
            Kroatien. Dessa är lika upprörda i Zagreb som i
          </note>
          <note>
            Belgrad över det som deras regimer gör. Vi sviker dem genom att
            inte tala ut.
          </note>
          <note>
            Anf. 26 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Även om kroater begår fruktansvärda illdåd i Bosnien
            och bosnienkroaterna bedriver en oacceptabel politik, vill jag
            ändå göra en skillnad mellan den serbiska aggressionen och den
            politik som bedrivs av kroaterna. Jag tycker att det finns en
            betydande skillnad.
          </note>
          <note>
            Vi skall också komma ihåg att kroaterna har utsatts för den serbiska
            aggressionen och har en del av sitt territorium ockuperat -- eller
            vad man nu skall använda för uttryck.
          </note>
          <note type="speaker">
            Anf. 27 LENNART ROHDIN (fp):
          </note>
          <note>
            Herr talman! Jag hade tillfälle att vara på de kroatiska socialliberalernas
            partikongress för några veckor sedan. Deras partiledare hymlade
            inte om vad den kroatiska oppositionen anser om sin regims politik
            i Bosnien.
          </note>
          <note>
            Anf. 28 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Det är alldeles utmärkt, tycker jag, och jag har
            en känsla av att det finns mer utrymme för de oppositionella krafterna
            i Zagreb än vad det finns i Belgrad.
          </note>
          <note>
            Överläggningen var härmed avslutad.
          </note>
          <note>
            7 § Svar på fråga 1993/94:260 om kompensation till republiken
            Makedonien
          </note>
          <note>
            Anf. 29 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Lennart Rohdin har frågat mig vad
          </note>
          <note>
            Sverige gör bilateralt och multilateralt i t.ex. FN
          </note>
          <note>
            och ESK för att den förra jugoslaviska republiken
          </note>
          <note>
            Makedonien skall kompenseras för effekterna av
          </note>
          <note>
            FN-sanktionerna mot Serbien-Montenegro.
          </note>
          <note>
            Samma fråga ställdes i riksdagen i förra veckan
          </note>
          <note>
            (tisdagen den 30 november) av Lennart Rohdin, och jag ber att
            få hänvisa till det svar som gavs av statsrådet Alf Svensson.
          </note>
          <note>
            Jag vill här igen i all korthet erinra om att delningen av Jugoslavien
            och sanktionerna mot Serbien och
          </note>
          <note>
            Montenegro har försämrat den redan tidigare svaga ekonomin i
            den förra jugoslaviska republiken
          </note>
          <note>
            Makedonien. Regeringen i Skopje har emellertid utarbetat ett
            ambitiöst reformprogram, och så snart frågan om utestående krediter
            lösts har
          </note>
          <note>
            Internationella valutafonden och Världsbanken utlovat finansiellt
            stöd.
          </note>
          <note>
            Det möte som hölls i fredags i stödgruppen för
          </note>
          <note>
            Makedonien resulterade i utfästelser på drygt 30
          </note>
          <note>
            miljoner US-dollar. Sverige deltog i detta möte, och för närvarande
            pågår överväganden om hur vi skall kunna bidra till stödgruppen.
          </note>
          <note>
            I förra veckan beslutades vid ESK:s ministerrådsmöte i Rom --
            det har jag redan nämnt i ett tidigare svar till Lennart Rohdin
            -- att ett möte skall inkallas för att dryfta hur de länder som
            ligger nära Serbien och Montenegro och följaktligen drabbas av
            sanktionerna skall kunna bistås. Detta möte kommer att äga rum
            redan före januari månads utgång. Man skall bl.a. identifiera
            lämpliga internationella projekt för de berörda staterna.
          </note>
          <note>
            De av FN beslutade sanktionerna mot Serbien och
          </note>
          <note>
            Montenegro får naturligtvis olyckliga ekonomiska konsekvenser
            för grannländerna. Vi får emellertid inte glömma att syftet med
            sanktionerna är att bidra till att skapa förutsättningar för en
            fredlig lösning i det forna Jugoslavien. Från svensk sida anser
            vi det vara ytterst angeläget att sanktionerna efterlevs.
          </note>
          <note>
            I går antogs i FN:s generalförsamling med enhällighet en resolution
            som uppmanar till stöd för de länder som drabbas av sanktionerna
            mot Serbien och Montenegro.
          </note>
          <note>
            I anslutning till en FN-appell i höstas om stöd till f.d. Jugoslavien
            anslog regeringen 40 miljoner kronor i förra veckan till UNHCR.
            Det ankommer nu på UNHCR att fördela flyktinghjälpen på berörda
            länder. Den förra jugoslaviska republiken
          </note>
          <note>
            Makedoniens andel av motsvarande svenska bidrag förra året var
            12,5 miljoner kronor. Republiken får också svensk humanitär hjälp
            genom FN och Röda korset.
          </note>
          <note>
            Avslutningsvis kan jag åter nämna att det sedan en knapp månad
            finns ett svenskt generalkonsulat i
          </note>
          <note>
            Skopje. Konsulatet har till uppgift att främja de bilaterala
            förbindelserna bl.a. på handelsområdet.
          </note>
          <note type="speaker">
            Anf. 30 LENNART ROHDIN (fp):
          </note>
          <note>
            Herr talman! Jag får tacka för svaret. Statsrådet Alf
          </note>
          <note>
            Svensson svarade alltså för en vecka sedan på två frågor från
            mig, först om svenskt bistånd till republiken Makedonien för att
            medverka framför allt i ansträngningarna att lyfta av den unga
            republiken dess andel av det forna Jugoslaviens skulder till Världsbanken.
            Det är en förutsättning för att nå en överenskommelse med Valutafonden
            som syftar till en rekonstruktion av landets ekonomi. Alf Svenssons
            svar tolkar jag positivt.
          </note>
          <note>
            Det är i sig en förutsättning för att landet inte skall sjunka
            ned i ekonomisk och social instabilitet, vilket skulle kunna dra
            in även detta hittills stabila element på Balkan i den fruktansvärda
            konflikt som råder. Makedonien har traditionellt varit ett attraktivt
            byte för aggressiva grannar i alla väderstreck. Traditioner har
            visat sig lätta att återuppväcka på Balkan.
          </note>
          <note>
            Min andra fråga -- ursprungligen ställd till utrikesministern
            -- svarade statsrådet Alf Svensson egentligen inte på, varför
            jag har ställt den igen. Jag har fått ett utförligare svar i dag.
            Republiken
          </note>
          <note>
            Makedonien har drabbats hårdare av FN:s sanktioner mot Serbien-Montenegro
            än något annat land. Dess ytterst utsatta ekonomiska och sociala
            läge utsätts därigenom för ytterligare svåra påfrestningar. Enligt
            FN-stadgans artikel 50 kan kompensation utgå i sådana fall. Säkerhetsrådet
            har i en resolution den 18 juni uttalat sig i samma riktning.
            Ingenting har skett ännu.
          </note>
          <note>
            Sverige har inte heller när det gäller Makedonien något huvudansvar.
            Men vi har traskat patrull efter
          </note>
          <note>
            EG när det gällde erkännande av republiken
          </note>
          <note>
            Makedonien. Vi utsätter Makedonien för påtryckningar att medverka
            till att deportera avvisade asylsökande från Sverige till Kosovo,
            vilket är mycket känsligt i ett land där kanske en tredjedel av
            befolkningen utgörs av just albaner. Vi kritiserar Makedonien
            för att inte strikt följa FN:s sanktioner mot Serbien. Som framgick
            i Svenska
          </note>
          <note>
            Dagbladet nyligen utsätts handel med Makedonien för orimliga
            chikaner av svenska tullmyndigheter.
          </note>
          <note>
            Det är därför rimligt att ställa frågan vad Sverige gör aktivt
            för att bistå. Jag tolkar svaret som att det åtminstone händer
            saker inom ESK. Men det är FN
          </note>
          <note>
            som har fattat beslut om sanktionerna. Det måste hända något
            i FN också.
          </note>
          <note>
            Anf. 31 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Jag redovisade i mitt svar att FN:s generalförsamling
            nu har antagit en resolution som uppmanar till stöd för de länder
            som drabbas. Jag tycker att det är bra. Det kan också användas
            som ett argument på det möte som nu skall hållas i
          </note>
          <note>
            ESK:s regi, att denna resolution är antagen.
          </note>
          <note>
            När jag lyssnar på Lennart Rohdin kan jag få en känsla av att
            man i Skopje inte tyckte att Sverige är ett engagerat land. Jag
            tror att man tycker raka motsatsen. Jag träffade också utrikesministern
            från
          </note>
          <note>
            FYROM Makedonien i Rom i förra veckan.
          </note>
          <note>
            Vi har den nordiska bataljonen på plats på gränsen mellan Serbien
            och Montenegro. 300 svenskar ingår i den. 300 amerikanska soldater
            står under svenskt befäl vid sidan av de nordiska bröderna. Vi
            har medverkat vid inrättandet av en ESK-mission i
          </note>
          <note>
            Skopje. Jag har ofta haft sändebud på plats i
          </note>
          <note>
            Skopje. Vi hade såväl minoritetskommissarien Max van der Stoel
            som den svenske ambassadören
          </note>
          <note>
            Pierre där, för att diskutera sambandet med de svåra händelserna
            kring den albanska minoriteten.
          </note>
          <note>
            Detta fick ett mycket skickligt omhändertagande av den makedoniska
            regeringen. Vi har, som sagt, ett generalkonsulat i Skopje. Vi
            ställer upp för att hjälpa FYROM, som jag har nämnt. I fredags
            var vi med i stödgruppen. Vi kommer nu att överväga vad vi kan
            göra. Jag tycker att vi för en aktiv politik i denna fråga.
          </note>
          <note type="speaker">
            Anf. 32 LENNART ROHDIN (fp):
          </note>
          <note>
            Herr talman! Jo då, det tar sig. Jag vill fortfarande framhäva
            att sanktionerna är något som har beslutats om i FN, och i FN
            händer det inte någonting. Jag hävdar inte att Sverige har huvudansvaret,
            men jag tycker att vi också har ett ansvar för att trycka på.
            Jag var själv i Skopje för tre fyra veckor sedan, dagarna innan
            generalkonsulatet öppnades. Det råder inget tvivel om att man
            uppskattar vissa inslag i den politik som förs från svensk sida.
            Men man är i Skopje också mer än väl medveten om de problem som
            jag har lyft fram.
          </note>
          <note>
            Jag vill avsluta med att påpeka att den nye grekiske utrikesministern
            i veckan erkände att Grekland förlorat slaget om republiken Makedonien.
            EG:s medlemsstater förväntas inom kort erkänna republiken Makedonien
            under dess rätta namn. Jag skulle uppskatta om inte Sverige, som
            vanligt, kom efter EG.
          </note>
          <note>
            Anf. 33 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Jag har egentligen inget att tillägga annat än att
            påpeka att vi har erkänt FYROM
          </note>
          <note>
            Makedonien. Det är fråga om att så småningom upprätta diplomatiska
            förbindelser. Vi har börjat bra med generalkonsulatet.
          </note>
          <note>
            Överläggningen var härmed avslutad.
          </note>
          <note>
            8 § Svar på fråga 1993/94:262 om vapenembargot mot Bosnien-Hercegovina
          </note>
          <note>
            Anf. 34 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Lennart Rohdin har ställt en fråga till mig om varför
            inte FN:s vapenembargo mot
          </note>
          <note>
            Bosnien-Hercegovina hävs.
          </note>
          <note>
            Beslut om vapenembargot mot f.d. Jugoslavien fattades av FN:s
            säkerhetsråd i september 1991.
          </note>
          <note>
            Embargot omfattar Serbien-Montenegro,
          </note>
          <note>
            Slovenien, Kroatien och Bosnien-Hercegovina.
          </note>
          <note>
            Sverige har ställt sig bakom detta beslut.
          </note>
          <note>
            Vapenembargot kompletteras av ett senare säkerhetsrådsbeslut,
            nämligen förbudet för alla militära flygningar över Bosnien-Hercegovina.
          </note>
          <note>
            Avsikten med embargot är självfallet att en fredslösning skall
            underlättas. Vapenembargot har beklagligtvis inte lett till att
            vapentillförseln till f.d.
          </note>
          <note>
            Jugoslavien upphört.
          </note>
          <note>
            Upprördheten över svårigheterna att få ett slut på kriget och
            över att vapenembargot slår orättvist gör det begripligt att det
            från tid till annan har lagts fram förslag om att häva vapenembargot
            mot
          </note>
          <note>
            Bosnien. Bortsett från att det sannolikt är helt orealistiskt
            att få nödvändigt stöd i säkerhetsrådet för en sådan selektiv
            åtgärd, är jag övertygad om att ökad tillförsel av vapen inte
            skulle förkorta kriget. Det är snarare risk för att serber och
            kanske kroater i gengäld skulle skaffa sig mer avancerade vapen
            och dessutom försöka blockera den bosniska tillförseln av vapen.
          </note>
          <note>
            Mer vapen till konflikten i Jugoslavien skulle eskalera konflikten
            och öka lidandet. Om vapenleveranser accepterades skulle dessutom
            risken för yttre inblandning och spridning av konflikten i regionen
            öka.
          </note>
          <note>
            Vapenembargot är en del av det internationella samfundets strävanden
            att skapa förutsättningar för en fredlig lösning av konflikten
            i f.d. Jugoslavien.
          </note>
          <note>
            Sanktionerna mot Serbien och Montenegro, de fredsbevarande operationerna
            och åtgärder för att skydda de fredade områdena är andra sådana.
            De har inte varit utan verkan.
          </note>
          <note>
            Jag tror att en fredlig lösning i f.d. Jugoslavien bara kan uppnås
            genom fortsatta förhandlingar, stödda av internationella åtgärder.
            Utsikterna för en snabb fredsuppgörelse just nu ter sig inte ljusa,
            men vi får inte förtröttas i arbetet på att med olika typer av
            påtryckningar och stödåtgärder förmå parterna att stanna kvar
            vid förhandlingsbordet.
          </note>
          <note type="speaker">
            Anf. 35 LENNART ROHDIN (fp):
          </note>
          <note>
            Herr talman! Jag får tacka även för detta svar.
          </note>
          <note>
            Enligt FN-stadgans artikel 42 äger säkerhetsrådet företaga sådant
            inskridande medelst stridskrafter, som är nödvändigt för att uprätthålla
            eller återställa internationell fred och säkerhet.
          </note>
          <note>
            Republiken Bosnien-Hercegovina är en fullvärdig stat i Europa,
            internationellt erkänd och invald som medlem i FN. Folkmordet
            i Bosnien är inget isolerat inbördeskrig, utan har initierats
            och genomförs med stöd av regimen i Belgrad och sedan mer än åtta
            månader även av regimen i
          </note>
          <note>
            Zagreb. FN-stadgan bjuder världssamfundet att ingripa.
          </note>
          <note>
            Säkerhetsrådet beslutade i september 1991 införa ett vapenembargo
            mot hela det forna Jugoslavien.
          </note>
          <note>
            Vi vet att såväl Serbien som Kroatien redan från början förfogat
            över de väldiga vapen- och ammunitionsförråd, som en av Europas
            största efterkrigsmakter lämnade efter sig.
          </note>
          <note>
            Vapenembargot har dessutom av välvilliga händer kringgåtts för
            leveranser till både Serbien och
          </note>
          <note>
            Kroatien.
          </note>
          <note>
            FN:s vapenembargo har därför som huvudsaklig effekt att det drastiskt
            hindrat Bosnien -- offret --
          </note>
          <note>
            från dess rätt till självförsvar enligt artikel 51 i FN-
          </note>
          <note>
            stadgan. Vapenembargot kan inte rimligtvis tillåtas binda den
            slagne, när världssamfundet uppenbarligen inte är berett att ingripa
            för att stoppa aggressionen. Till den slutsatsen har också
          </note>
          <note>
            USA:s president Clinton och även Tysklands förbundskansler Kohl
            kommit.
          </note>
          <note>
            Varför upphävs då inte vapenembargot? Främst
          </note>
          <note>
            Storbritannien och Frankrike, men också Ryssland, motsätter sig
            detta. Skälen kan bara vara egna intressen i en övergripande europeisk
            maktbalans.
          </note>
          <note>
            Storbritannien och Frankrike har, genom att ställa
          </note>
          <note>
            Tyskland vid sidan och hålla USA utanför, tagit kontrollen över
            den s.k. fredsprocessen både i
          </note>
          <note>
            EG:s ministerråd och i FN:s säkerhetsråd.
          </note>
          <note>
            Frankrikes ultimatum att ersätta general Wahlgren som befälhavare
            över FN-styrkorna ingår i detta spel.
          </note>
          <note>
            I detta spel ingår också de s.k. Bosnienmedlarna
          </note>
          <note>
            Owen och Stoltenberg, som inför folkmordet i
          </note>
          <note>
            Bosnien uttalar att det är obegripligt att freden kan få förhindras
            av någon procent land. Det är en tragedi att se Owen och Stoltenberg
            göra gemensam sak och söka en lösning, som bygger på att aggression
            skall belönas och att erövrat land skall få behållas. Det är hög
            tid att Owen och
          </note>
          <note>
            Stoltenberg tvingas avgå som Bosnienmedlare!
          </note>
          <note>
            Anf. 36 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Jag vill gärna säga att jag kan dela den vånda som
            Lennart Rohdin ger uttryck för vad gäller vapenembargot. Det kan
            onekligen sägas att det på många sätt slår snett. Det är ett moraliskt
            dilemma. Samtidigt tycker jag att jag i mitt svar har pekat på
            många av de sakskäl som kan anföras för att ett upphävande av
            vapenembargot för detta område, så fyllt av vapen, troligen icke
            skulle leda närmare en fredlig lösning och för att lidandet för
            civilbefolkningen skulle öka. Det finns inget skäl att tro att
            Serbien-Montenegro eller för den delen
          </note>
          <note>
            Kroatien skulle underlåta att ge sig in i en eskalering av vapentillförsel
            och användande av sofistikerade vapen.
          </note>
          <note>
            Den klara insikten att ett hävande av vapenembargot skulle innebära
            en snabb eskalering är nog huvudskälet till att många stater motsätter
            sig det.
          </note>
          <note type="speaker">
            Anf. 37 LENNART ROHDIN (fp):
          </note>
          <note>
            Herr talman! Jag har förståelse för den synpunkten.
          </note>
          <note>
            Men den insikt som både president Clinton och förbundskansler
            Kohl i samband med toppmötet i
          </note>
          <note>
            Köpenhamn i somras kom fram till är att det, om världssamfundet
            fattar beslut om ett vapenembargo och sedan bara tittar på vad
            som sker, inte går att upprätthålla ett sådant särskilt länge.
          </note>
          <note>
            Det är riktigt, som utrikesministern säger i sitt svar, att Sverige
            har skickat ner trupper och vidtagit andra aktioner för att skydda
            de fredade områdena och människorna där. Men problemet är ju att
            de inte skyddas. Trupperna finns där, och det finns ett vapenembargo,
            men så fort serber eller kroater sätter i gång att skjuta retirerar
            FN-trupperna. De kan inte ingripa. De kunde inte ens ingripa när
          </note>
          <note>
            Bosniens biträdande premiärminister under FN-
          </note>
          <note>
            eskort tidigare i år mördades.
          </note>
          <note>
            Serberna har aldrig riktat någon kritik mot vare sig vapenembargot
            eller närvaron av FN-styrkor -- som inte har mandat att ingripa
            -- eftersom dessa faktorer utgör ett paraply under vilket serberna
            kan fortsätta sin verksamhet.
          </note>
          <note>
            Anf. 38 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Det är inte riktigt att det inte görs någonting.
            Beslutet om förbud mot militär flygning över Bosnien är ett sätt
            att något försöka rätta till obalansen. Serberna kan därmed inte
            använda flyg, vilket är viktigt.
          </note>
          <note>
            Lennart Rohdin gör inte heller rättvisa åt FN-
          </note>
          <note>
            trupperna. Efter personligt samtal med general
          </note>
          <note>
            Wahlgren, vet jag att han anser vad gäller den hemska incidenten,
            mordet som Lennart Rohdin refererar till, att FN-truppernas agerande
            inte var ett agerande som stod i överensstämmelse med deras instruktioner.
            Han fick nämligen i uppdrag att utreda frågan medan han fortfarande
            var befälhavare i Unifil.
          </note>
          <note>
            Jag nämner gärna också för kammaren att jag i samtal med general
            Briquemont, när jag besökte
          </note>
          <note>
            Sarajevo för ungefär tio dagar sedan, fick höra hans egna ord
            över den beundran han kände för den nordiska FN-bataljonen i Bosnien.
            Dess ingripande i Vares förhindrade en större humantär katastrof.
          </note>
          <note>
            Generalen sade faktiskt till mig att detta ingripande utgjorde
            något av en vändpunkt för Unprofor i
          </note>
          <note>
            Bosnien och att Unprofor nu är på väg att skaffa sig större respekt.
          </note>
          <note type="speaker">
            Anf. 39 LENNART ROHDIN (fp):
          </note>
          <note>
            Herr talman! Jag är också övertygad om, efter att ha talat med
            FN-soldater från flera kontingenter där nere, att det skulle innebära
            en förbättring om svenska FN-soldater kunde ersätta både de brittiska
            och de franska FN-soldater som finns på plats och som har helt
            andra uppgifter. Men det är naturligtvis helt orealistiskt.
          </note>
          <note>
            Det vi vet, och som utrikesministern också pekar på vad gäller
            förbudet mot överflygningar, är att man på både serbisk sida och
            kroatisk sida förstår maktspråk. Det har också kunnat noteras
            i samband med att varningar har riktats mot dem inför hotande
            massiva terrorangrepp på Sarajevo från bergen runt omkring. När
            tonen höjs och det görs trovärdigt att man avser att ingripa,
            tystnar de serbiska och kroatiska vapnen.
          </note>
          <note>
            Det minsta som man kan begära är, om omvärlden inte klarar av
            att fullgöra detta effektivt, att vapenembargot hävs, så att bosnierna
            själva kan visa att de är jämbördiga motståndare. Jag tror inte
            alls att det skulle leda till mer strid, utan det skulle innebära
            större jämbördighet. Det skulle inte vara fritt fram för de serbiska
            och kroatiska trupperna, såsom det har varit hittills.
          </note>
          <note>
            Anf. 40 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Denna fråga är oerhört svår, t.o.m.
          </note>
          <note>
            moraliskt svår. Jag vill samtidigt hänvisa till de skäl som jag
            för fram här. Min övertygelse är att ett upphävande av vapenembargot
            skulle leda till en snabb eskalering. Det skulle också leda till
            att serberna med sitt överläge skulle använda en sådan situation
            till att blockera vapentillförsel till de bosniska muslimerna.
          </note>
          <note type="speaker">
            Anf. 41 LENNART ROHDIN (fp):
          </note>
          <note>
            Herr talman! Låt mig avslutningsvis säga att jag också tycker
            att det här är svårt. Hela konflikten är oerhört svår. För mig,
            som har varit engagerad i freds- och solidaritetsarbete i 20 år,
            är det oerhört svårt att tala för ett lyftande av ett vapenembargo,
            att tala för en mer kraftfull insats från världssamfundet. Men
            det finns ju inga alternativ längre. Vi tvingas erkänna detta
            faktum; Man måste ingripa för att få stopp på det som sker.
          </note>
          <note>
            Det har visat sig att varje gång som rösten från omvärlden höjs,
            trappar aggressorerna ned sin verksamhet. De är inte opåverkbara
            utan i allra högsta grad realpolitiska.
          </note>
          <note>
            Anf. 42 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Det finns dock alternativ. Vi har tidigare resonerat
            om effekterna på Belgrad, när antydningar görs att sanktionsregimen
            och därmed dess effekter på kringliggande länder skulle hävas.
          </note>
          <note>
            Det finns ändå ett antal möjligheter i det internationella samfundets
            händer. Dessa måste fortsätta att användas i syfte att nå fram
            till någon form av fredsuppgörelse.
          </note>
          <note>
            Överläggningen var härmed avslutad.
          </note>
          <note>
            9 § Svar på fråga 1993/94:241 om etnisk diskriminering
          </note>
          <note>
            Anf. 43 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Martin Nilsson har frågat mig vilka åtgärder regeringen
            avser att vidta för att inte etnisk diskriminering skall förekomma
            i nöjeslivet.
          </note>
          <note>
            Enligt brottsbalken kan näringsidkare dömas för olaga diskriminering
            om de diskriminerar någon på grund av ras, hudfärg, nationellt
            eller etniskt ursprung eller trosbekännelse. Detta gäller naturligtvis
            också dem som driver restauranger.
          </note>
          <note>
            Martin Nilsson menar att ett sätt att hindra etnisk diskriminering
            på nöjesställen är att förändra utskänkningstillstånden, om klara
            misstankar om etnisk diskriminering föreligger. Redan nu har länsstyrelserna
            möjligheter att dra in utskänkningstillstånd om tillståndshavaren
            inte upfyller de krav som ställs i gällande lag och föreskrifter.
            Om tillståndshavaren döms för olaga diskriminering kan denne mista
            sitt tillstånd, eftersom denne i sådant fall inte kan anses som
            lämplig att ha tillstånd till utskänkning.
          </note>
          <note>
            I massmedierna beskrevs nyligen hur några
          </note>
          <note>
            Stockholmsrestauranger inte släppt in personer med utländskt
            bakgrund. Enligt uppgift har länsstyrelsen tillskrivit dessa restauranger
            och anhållit om förklaring. Länsstyrelsen avvaktar nu polisutredning
            och eventuell dom, innan vidare åtgärder vidtas.
          </note>
          <note>
            Det finns alltså lagstiftning av det slag som Martin
          </note>
          <note>
            Nilsson efterlyser.
          </note>
          <note>
            Regeringen ser självfallet allvarligt på alla former av diskriminering.
            I morgon lägger regeringen en proposition -- Åtgärder mot rasistisk
            brottslighet och etnisk diskriminering i arbetslivet -- på riksdagens
            bord. I propositionen föreslås dels införande av en särskild straffskärpningsgrund
            för sådana fall där ett motiv för brottet varit att kränka någon
            på grund av dennes etniska bakgrund och liknande, dels särskilda
            regler om förbud mot etnisk diskriminering i arbetslivet. Ett
            av syftena med införandet av den särskilda straffskärpningsgrunden
            är att uppmärksamma aktörerna inom rättsväsendet på de brott som
            sker med rasistiska eller diskriminerande motiv.
          </note>
          <note type="speaker">
            Anf. 44 MARTIN NILSSON (s):
          </note>
          <note>
            Herr talman! Jag tackar kulturministern för svaret.
          </note>
          <note>
            Jag har ställt denna fråga därför att jag tror att etnisk diskriminering
            i nöjeslivet är en betydligt mer vanlig företelse än vad som kanske
            t.o.m.
          </note>
          <note>
            skildrats i massmedierna.
          </note>
          <note>
            Frågan är viktig. En sådan diskrimineringen är en kränkning för
            individen och ett brott mot människans lika värde i ett samhälle.
            Den är också segregerande, eftersom den leder till att unga människor
            möts på olika ställen beroende på deras bakgrund och etniska ursprung.
            Det kan i sig leda till konflikter.
          </note>
          <note>
            Det är viktigt att ta tag i detta problem.
          </note>
          <note>
            Regeringens budskap är självfallet viktigt, och jag hoppas att
            regeringen, med den proposition som i morgon skall läggas på riksdagens
            bord, sänder rätt signaler. Sådana signaler skulle vara bra.
          </note>
          <note>
            Men den kritik som jag vill föra fram är att den lagstiftning
            som i dag finns har visats vara otillräcklig. Dessa brott -- det
            är faktiskt brott det handlar om -- har i väldigt stor utsträckning
            visats vara oerhört svårbevisbara.
          </note>
          <note>
            De fall som nu granskas och utreds av Polisen, och som Länsstyrelsen
            i Stockholm senare skall bedöma, rör sig om situationer där massmedierna
            med hjälp av dolda TV-kameror har filmat brotten.
          </note>
          <note>
            Det är oerhört osäkert om ens sådant bevismaterial kommer att
            räcka.
          </note>
          <note>
            Det här är en fråga där så många faktorer kan blandas in. Det
            kan exempelvis hävdas att den som blivit avvisad från en krog
            har varit onykter eller haft ovårdad klädsel. Det finns en mängd
            olika perspektiv som går att åberopa, utöver etnisk diskriminering.
            Därför är detta brott ett utmärkt exempel på svårbevisbara brott.
          </note>
          <note>
            Vidare har vi kunnat se att vissa krogar har agerat på detta
            sätt upprepade gånger, och det verkar inte som om gällande lagstiftning
            inger någon direkt rädsla för att begå dessa brott. Jag har tagit
            upp möjligheten att dra in utskänkningstillstånd med mindre än
            att det faktiskt finns en fällande dom.
          </note>
          <note>
            Det kan hävdas att detta är svårt från rättssäkerhetssynpunkt.
            Men jag tycker att regeringen borde visa alternativa handlingsvägar
            för att minska omfattningen av detta allvarliga brott.
          </note>
          <note>
            Anf. 45 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag uppskattar att Martin Nilsson har ställt denna
            fråga. Jag delar uppfattningen att det är en väldigt viktig fråga.
            Man kan tänka sig själv hur man skulle känna sig om man enbart
            på grund av sin hudfärg inte blir insläppt på olika ställen, dvs.
          </note>
          <note>
            vilken förödmjukelse det faktiskt skulle innebära!
          </note>
          <note>
            Jag tror att det är viktigt att det som sker blir offentligt.
            Jag uppskattar mycket att medierna gör försök att visa dessa saker
            tydligt, t.ex. att när människor står i kö -- en del vita, andra
            svarta -- får de vita komma in men inte de svarta. Det är ganska
            uppenbart att det sker en selektering. Det går inte att säga att
            det är fullt i restaurangen eftersom en del kommer in medan andra
            inte gör det. Jag tror mycket på att göra problemet tydligt och
            att det finns människor som är beredda att ta en diskussion och
            debatt om detta.
          </note>
          <note>
            År 1998 skall Stockholm, här i Sverige, bli europeisk kulturhuvudstad.
            Jag skulle vilja påstå att det är inte mycket till kultur som
            kan erbjudas om människor som bor i landet men har en annan etnisk
            bakgrund -- än mindre om det kommer turister från andra länder
            -- inte kan komma in på restaurangerna i Stockholm. Nöjeslivets
            olika grenar tar på sig ett stort ansvar om Sverige skulle få
            rykte om sig att det inte går att komma in på olika näringsställen
            eller att delta i livet på olika nöjeslokaler.
          </note>
          <note>
            Martin Nilsson tar upp frågan om människor skall straffas då
            man inte är säker på att de har begått ett brott. Det är en viktig
            grundprincip i vårt rättsväsende att det skall vara bevisat att
            det har begåtts brott. Visst kan man känna sig frustrerad över
            att det ibland inte går att få fram bevis. Men det är viktigt
            att hålla på grundprincipen.
          </note>
          <note type="speaker">
            Anf. 46 MARTIN NILSSON (s):
          </note>
          <note>
            Herr talman! Jag får tacka för svaret. Jag instämmer i mycket
            av det kulturministern säger.
          </note>
          <note>
            Men jag vill ändå påstå att detta är exempel på fall där det
            är svårt att få fram fällande domar. Vi vet inte resultatet av
            det aktuella fallet som visades i
          </note>
          <note>
            Rapport. Men de flesta människor av annat ursprung som går på
            krogen har inte dolda TV-
          </note>
          <note>
            kameror med sig. De är beroende av den vanliga vardagen.
          </note>
          <note>
            Utgångspunkten bör vara att det inte är en mänsklig rättighet
            att få servera alkohol i vårt land.
          </note>
          <note>
            Det finns mängder av restauranger och krogar som på betydligt
            svagare grunder än etnisk diskriminering aldrig får utskänkningstillstånd.
            Jag begär inte ett svar av kulturministern nu. Men kulturministern
            kan kanske tillsammans med social- och justitieministern se över
            eller förändra gällande lagstiftning eller finna andra metoder
            för att komma till rätta med problemet. Det är frustrerande.
          </note>
          <note>
            Anf. 47 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Hur gärna jag än skulle vilja tillmötesgå Martin
            Nilssons önskan om sanktioner även när brottet inte är bevisat,
            kan jag inte göra så. Jag vet också att det ibland är svårt att
            bevisa när det har begåtts brott i dessa fall.
          </note>
          <note>
            Det kan vara en bra metod när man någon gång har blivit avvisad
            från ett ställe att faktiskt ta med sig vänner och bekanta. Då
            har man med sig vittnen som kan lägga fram bevis på att det förekommer
            diskriminering.
          </note>
          <note>
            Jag tror att det finns även andra metoder och möjligheter. Det
            gäller att synliggöra de nöjesställen som beter sig på detta sätt,
            dvs. där det inte går att ta med sig alla sina bekanta beroende
            på att de har ett annat etniskt ursprung. Det blir en form av
            skandalisering. Det finns inte anledning att gå till sådana näringsställen
            där man inte kan ta med sig sina vänner och bekanta.
          </note>
          <note type="speaker">
            Anf. 48 MARTIN NILSSON (s):
          </note>
          <note>
            Herr talman! Vi är överens på den sista punkten.
          </note>
          <note>
            Flertalet av de politiska ungdomsförbunden -- alla utom Moderata
            ungdomsförbundet -- har tagit initiativ till en kampanj att bojkotta
            de krogar som diskriminerar på grund av etniskt ursprung.
          </note>
          <note>
            Min poäng är fortfarande att jag inte tycker att det är en rättighet
            att i alla lägen få servera alkohol.
          </note>
          <note>
            När utskänkningstillstånd beviljas i ett första skede görs bedömningen
            inte utifrån att brott skulle ha begåtts utan det är endast fråga
            om en strikt lämplighetsbedömning. Jag tycker att man i ett sådant
            fall skall kunna ompröva utskänkningstillståndet beroende på lämplighet
            under den tid som utskänkningstillståndet har funnits. Jag tycker
            inte att dagens lagstiftning ger utrymme för detta.
          </note>
          <note>
            Jag vill tacka för svaret. Med gemensamma krafter skall vi förhoppningsvis
            lösa problemet.
          </note>
          <note>
            Överläggningen var härmed avslutad.
          </note>
          <note type="speaker">
            Anf. 49 FÖRSTE VICE TALMANNEN:
          </note>
          <note>
            Frågesvaret under punkten 11 på föredragningslistan, fråga 1993/94:225,
            utgår.
          </note>
          <note>
            10 § Svar på fråga 1993/94:231 om ökad byggverksamhet
          </note>
          <note>
            Anf. 50 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Magnus Persson har frågat statsrådet
          </note>
          <note>
            Bo Lundgren om vilka åtgärder regeringen ämnar vidta med anledning
            av en skrivelse från AMS och
          </note>
          <note>
            Boverket om ökad byggverksamhet. Frågan har överlämnats till
            mig för besvarande.
          </note>
          <note>
            AMS har i en skrivelse till regeringen bl.a.
          </note>
          <note>
            föreslagit att medel på innevarande års anslag för arbetsmarknadspolitiska
            åtgärder disponeras om så att de kan användas för insatser för
            att stimulera sysselsättningen inom byggnadssektorn. Förslagen
            omfattar ROT-insatser för bostäder, för kommunala och landstingskommunala
            fastigheter samt bidrag för äldrebostäder. AMS och Boverket har
            senare presenterat ett förslag till utformning av
          </note>
          <note>
            ROT-stödet för bostäder.
          </note>
          <note>
            Som jag sade i ett frågesvar förra veckan är jag medveten om
            problemen inom byggbranschen. I
          </note>
          <note>
            synnerhet bekymrar mig den höga arbetslösheten bland byggnadsarbetarna.
          </note>
          <note>
            Skrivelserna bereds således för närvarande inom regeringskansliet.
            Det pågår också en diskussion i arbetsmarknadsutskottet om ett
            eventuellt tillskott av pengar till ROT-insatser. Därför är det
            för tidigt för mig att uttala mig om vilka åtgärder regeringen
            kan komma att vidta.
          </note>
          <note type="speaker">
            Anf. 51 MAGNUS PERSSON (s):
          </note>
          <note>
            Herr talman! Jag får tacka arbetsmarknadsministern för svaret
            på min fråga.
          </note>
          <note>
            Anledningen till att jag ställde frågan var den skrivelse som
            berörda verk och myndigheter,
          </note>
          <note>
            Boverket och AMS, hade tillställt regeringen.
          </note>
          <note>
            Svaret skingrade inte dimmorna så alldeles solklart enligt min
            tolkning. Jag kom att tänka på ordspråket att medan gräset växer
            dör kon. Många med mig befarar detta.
          </note>
          <note>
            Byggarbetslösheten ökar katastrofalt i landet.
          </note>
          <note>
            Börje Hörnlund sade i sitt svar att han är i synnerhet bekymrad
            över den höga arbetslösheten bland byggnadsarbetarna. Om så är
            fallet, herr talman, borde rimligen arbetsmarknadsministern vidta
            åtgärder mycket snabbt, för att inte säga omgående. Läget är faktiskt
            mer eller mindre förtvivlat. Jämtland redovisar en arbetslöshet
            på
          </note>
          <note>
            38 %. I mitt hemlän, Värmland, är arbetslösheten
          </note>
          <note>
            24--25 %. I länet som helhet är 10 925 personer, dvs. 8 %, öppet
            arbetslösa. Men bland byggjobbarna är arbetslösheten relativt
            sett tre gånger så hög, dvs. 24--25 %.
          </note>
          <note>
            Herr talman! Situationen förvärras av att regeringen inte i klartext
            talar om när infrastruktursatsningen skall göras. Det framgår
            inte när länsflygfältet i Värmland skall få pengarna, när länsmuseet
            skall få pengarna och när Banverket skall starta sitt arbete mellan
            Charlottenberg och
          </note>
          <note>
            Kil, osv. Kan inte statsrådet ge närmare tidsangivelser för hur
            regeringen har tänkt sig det hela? Beställare, byggare och byggnadsarbetare
            vill ha besked -- helst på julafton. Det är tydligen tänkt att
            det skall vara en viss tidsprecisering för när jobben skall göras.
          </note>
          <note>
            Anf. 52 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Det finns ju såväl ROT-stöd som beredskapsjobb att
            tillgå, och länsarbetsnämnderna betalar mellan 1 000 kr och, i
            vissa områden, upp till 2 500 kr per byggdagsverke.
          </note>
          <note>
            När det gäller länsflygfältet uppvaktades jag i går av flygplatskommittén
            i Kristinehamn. I den frågan återstår finansieringsfrågan att
            diskutera, inte minst lokalt men naturligtvis också med
          </note>
          <note>
            Kommunikationsdepartementet och
          </note>
          <note>
            Luftfartsverket, och man vände sig till mig för att efterhöra
            möjligheterna att få medel från AMS-
          </note>
          <note>
            anslaget.
          </note>
          <note>
            Något som jag vill nämna som mycket positivt och bra är att byggkostnaderna,
            som under den heta tiden t.ex. i nybyggnationen var uppe i 13
            000 kr per kvadratmeter, i princip för både småhus och hyreshus,
            nu är nere på ca 10 000 kr per kvadratmeter. Därutöver bör nämnas
            att den sjunkande räntenivån gör det lättare att över huvud taget
            diskutera investeringsfrågor. Vår förhoppning är att räntan skall
            sjunka ytterligare ett par snäpp, så att såväl företag som enskilda
            vågar investera.
          </note>
          <note type="speaker">
            Anf. 53 MAGNUS PERSSON (s):
          </note>
          <note>
            Herr talman! Jag kan förstå att Börje Hörnlund har problem med
            att försvara åtgärderna inom bostadssektorn, i det här fallet
            från bostadsministern, men det är ett faktum att byggarbetslösheten
            är katastrofal och galopperande. Börje Hörnlund har i varje fall
            i tidigare skeden gjort sig känd som ett statsråd med en regionalpolitisk
            inriktning. Vi har en bestämd känsla av att många av infrastruktursatsningarna
            har gått snett, i så måtto att de uppvisar en starkt koncentration
            till storstadsregionerna medan glesbygden och särskilt skogslänen
            har blivit de stora förlorarna.
          </note>
          <note>
            Herr talman! Statsrådet borde rimligen nu kunna göra en analys
            av hur det här ser ut. Man kunde ge
          </note>
          <note>
            ROT-pengarna också en regionalpolitisk profil. Jag tror att jämtlänningar,
            värmlänningar, norrbottningar m.fl. förväntar sig att något skall
            ske. Det är ett sådant besked som jag skulle vilja ha.
          </note>
          <note>
            Anf. 54 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Den höga nivån på byggarbetslösheten beror också
            på att byggarbetarkåren blev alldeles för stor under de överheta
            byggåren 1989--1991. Alla är väl i dag eniga om att den måste
            minskas, men det finns naturligtvis en gräns för detta -- om minskningen
            blir för stor uppstår flaskhalsar. Problemet är att det inte finns
            så många områden på arbetsmarknaden i dag som på allvar efterfrågar
            arbetskraft.
          </note>
          <note>
            När det gäller infrastruktur som vägar och järnvägar har jag
            deltagit i framförhandlandet av fyra paket avseende småvägar,
            vilka har fått en mycket god fördelning. De stora projekten beslutas
            ju prioriteringsmässigt i stor utsträckning i denna kammare.
          </note>
          <note type="speaker">
            Anf. 55 MAGNUS PERSSON (s):
          </note>
          <note>
            Herr talman! Regeringen har en viss beslutsvånda.
          </note>
          <note>
            När pressmeddelandet skickades ut tänkte många med mig att man
            kommer att fatta beslut om att inom kort ge byggherrar, byggentreprenörer
            och byggjobbare besked att vissa byggen skall sättas i gång under
            förhoppningsvis första halvåret nästa år, dvs. den allra bekymmersammaste
            tiden.
          </note>
          <note>
            Fundera nu inte alltför länge, Börje Hörnlund, utan ge klara
            besked! Låt inte denna beredning hamna bakom de moderata statsråden,
            utan se till att verkligen ge klara besked! Det är vad vi förväntar
            oss, oavsett om vi bor i Stockholm, i
          </note>
          <note>
            Värmland eller i Jämtland och oavsett om vi är byggherrar eller
            tillhör någon annan kategori. Det är jobben som det gäller. Under
            kommande vintersäsong kommer kanske 45 000--50 000
          </note>
          <note>
            byggarbetare att vara arbetslösa, och det är en otillständig
            situation.
          </note>
          <note>
            Överläggningen var härmed avslutad.
          </note>
          <note>
            11 § Svar på fråga 1993/94:246 om administrationsavgifter i a-kassa
          </note>
          <note>
            Anf. 56 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Britta Sundin har frågat mig om vilka åtgärder jag
            vidtagit för att administrationsavgifterna till de nuvarande arbetslöshetskassorna
            skall likställas med avgifterna till den föreslagna statliga arbetslöshetskassan.
          </note>
          <note>
            Av propositionen om en allmän och obligatorisk arbetslöshetsförsäkring
            (prop. 1993/94:80) framgår att regeringen under våren 1994 återkommer
            med mer detaljerade förslag bl.a. angående hur administrationsordningen
            skall vara utformad. Ett beredningsarbete rörande denna fråga
            pågår inom regeringskansliet.
          </note>
          <note>
            Avslutningsvis vill jag framhålla att jag kommer att kalla representanter
            för de fackliga centralorganisationerna och KAS-
          </note>
          <note>
            administrationen till överläggningar om hur konkurrensneutralitet
            skall uppnås.
          </note>
          <note type="speaker">
            Anf. 57 BRITTA SUNDIN (s):
          </note>
          <note>
            Herr talman! Jag får tacka för svaret, som jag inte alls är nöjd
            med.
          </note>
          <note>
            Regeringens proposition om försämringarna i akassan har mött
            en storm av protester över hela landet, av förståeliga skäl. Den
            förtjänar en stark kritik. Det är orimligt att, som regeringen
            föreslår, genomföra ytterligare försämringar för den grupp som
            redan har slagits ut från arbetsmarknaden och blivit arbetslös.
          </note>
          <note>
            Jag var gäst på SIF-kongressen och hörde arbetsmarknadsministerns
            tal till den. Jag tog också del av den hälsning som arbetsmarknadsministern
            genom SIF:s förbundsordförande Inge Granqvist framförde, nämligen
            att administrationsavgifterna i den privata och i den kommande
            statliga a-kassan skall jämställas. Men hur det skulle ske fick
            vi inte veta. Inte heller det svar som jag har fått i dag ger
            någon klarhet om detta.
          </note>
          <note>
            Jag vill ställa en direkt fråga till arbetsmarknadsministern:
            Står arbetsmarknadsministern kvar vid sitt löfte till SIF-
          </note>
          <note>
            kongressen? I propositionen föreslås ju att den statliga a-kassan
            till skillnad från de privata inte skall ta ut någon administrationsavgift.
            Jag har, som sagt, inte hört någonting om hur den uppgiften skall
            klaras. Hur har arbetsmarknadsministern tänkt lösa denna fråga?
          </note>
          <note>
            Finns det några beräkningar av vad detta kommer att kosta? Staten
            har i dag inte några kostnader för administration av a-kassan.
            Vet arbetsmarknadsministern vilka kostnaderna kan bli? Hur stor
            beräknas t.ex. överströmningen bli från de privata kassorna?
          </note>
          <note>
            Det finns en rad frågor att ställa i anslutning till den här
            propositionen. Jag tycker att det vore bättre att regeringen tog
            tillbaka den och gjorde ordentliga undersökningar innan beslut
            skall fattas i riksdagen.
          </note>
          <note>
            Anf. 58 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Om Britta Sundin frågar om administrationsavgifterna
            och får till svar att vi kallar parterna till oss för att uppnå
            konkurrensneutralitet, att de centrala fackliga organisationerna
            därmed får inflytande över hur det läggs upp för att de själva
            skall förstå att det är konkurrensneutralt, tycker jag uppriktigt
            sagt att hon skall vara ganska nöjd med svaret.
          </note>
          <note type="speaker">
            Anf. 59 BRITTA SUNDIN (s):
          </note>
          <note>
            Herr talman! Som jag ser det finns det två vägar att gå. I dag
            tar man ut 150 kr från de privata akassorna. Antingen kan man
            förbjuda dem att ta ut avgifter, så att det därigenom blir konkurrensneutralt,
            eller ta ut en avgift från den statliga a-kassan. Arbetsmarknadsministern
            måste väl ha haft någon tanke om detta när SIF-
          </note>
          <note>
            kongressen fick sitt löfte.
          </note>
          <note>
            Jag frågar än en gång: Står arbetsmarknadsministern kvar vid
            sitt löfte?
          </note>
          <note>
            Anf. 60 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag står kvar exakt vid det som jag här skrivit
            och det som jag meddelade ordföranden för
          </note>
          <note>
            SIF. Jag glömde faktiskt i mitt anförande att säga att jag skall
            se till att konkurrensneutralitet kommer att föreligga. Detta
            meddelades kongressen av förbundsordföranden efter det att jag
            hade lämnat den.
          </note>
          <note type="speaker">
            Anf. 61 BRITTA SUNDIN (s):
          </note>
          <note>
            Herr talman! Jag tar detta som ett ytterligare löfte om att detta
            skall ske.
          </note>
          <note>
            Överläggningen var härmed avslutad.
          </note>
          <note>
            12 § Svar på fråga 1993/94:238 om laxfisket i
          </note>
          <note>
            Torne älv
          </note>
          <note>
            Anf. 62 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Herr talman! Hugo Bergdahl har frågat om regeringen avser att
            verka för att begränsningarna i laxfiskerätten i nedre delen av
            Torne älv avskaffas.
          </note>
          <note>
            Förvaltningen av gränsälven till Finland sker enligt en konvention
            från år 1971 mellan Finland och
          </note>
          <note>
            Sverige. Konventionen gäller i Sverige som lag. I
          </note>
          <note>
            konventionen regleras bl.a. åtgärder som innebär byggande i vatten,
            som innebär vattenreglering eller som kan medföra förorening.
            I konventionen regleras också fisket. För fisket finns dessutom
            en stadga som är beslutad av de båda regeringarna.
          </note>
          <note>
            Verkställande myndighet är en särskild gränsälvskommission. Reglering
            av fisket är således en av flera av kommissionens uppgifter.
          </note>
          <note>
            Svenska och finska staten har under ett antal år satsat åtskilliga
            miljoner kronor på åtgärder som syftar till att skydda den naturreproducerande
            laxen i älven. Bl.a. har man på svensk sida löst in ett antal
            fasta fisken i älven.
          </note>
          <note>
            Enligt min mening är nuvarande ordning vad gäller förvaltningen
            av fisket i Torne älvs fiskeområde ändamålsenlig. Därför är jag
            inte beredd att ta initiativ till någon ändring.
          </note>
          <note type="speaker">
            Anf. 63 HUGO BERGDAHL (fp):
          </note>
          <note>
            Herr talman! Jag vill först tacka jordbruksministern för svaret.
          </note>
          <note>
            Under 1500-talet fråntog den bryske Gustav Vasa markägarna och
            byborna boende utmed Torne älv laxfiskerätten. Staten lade beslag
            på laxfiskerätten, varefter man arrenderade ut fiskerätten till
            byborna mot en administrationsavgift.
          </note>
          <note>
            I nuläget, alltså 1993, existerar det förhållandet att laxfisket
            är fritt för de tornedalingar som bor vid
          </note>
          <note>
            Torne älvs övre del. Men är man markägare och bor vid den nedre
            delen av Torne älv, omfattande nuvarande Haparanda och Övertorneå
            kommuner, tillhör laxen och laxfiskerätten kronan, eller som det
            vid andra tillfällen heter, staten.
          </note>
          <note>
            Att staten utmed samma vattensystem, samma älvflöde, tillämpar
            helt olika regler för rätten till laxfiske beroende på vid vilken
            älvdel eller i vilken kommun man råkar bo är för mig och alla
            de människor som bor utmed Torne älvs nedre del ett helt oförklarligt
            förhållande. Det borde snarast rättas till, och det borde vara
            en uppgift för regeringen.
          </note>
          <note>
            Herr talman! Jag vill också fråga jordbruksministern: Håller
            inte jordbruksministern med mig om att laxfiskerättsförhållandena
            utmed Torne älv av befolkningen kan upplevas som mycket orättvisa?
          </note>
          <note>
            Anf. 64 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Herr talman! Jag kan delvis hålla med Hugo
          </note>
          <note>
            Bergdahl om att situationen vid Torne älv kan upplevas som orättvis.
            Samtidigt är detta, som jag sade i mitt svar, en gränsälv där
            systemet är reglerat i en konvention och där en gränsälvskommission
            har tillsynen. Med de problem som vi har i dag tror vi att det
            här är ett lämpligt sätt att hantera frågan.
          </note>
          <note>
            Själva rätten till laxfisket tilldömdes staten även senare än
            på Gustav Vasas tid. Ärendet var nämligen uppe i Högsta domstolen
            1960. Där fick byborna rätt att fiska efter alla andra arter,
            men laxfisket skulle tillhöra staten.
          </note>
          <note>
            Visserligen var detta hårda utslag inte enigt, men man har hanterat
            det på ett ganska snyggt sätt. Vi ser inte några direkta skäl
            att nu gå in och ändra på förhållandet.
          </note>
          <note type="speaker">
            Anf. 65 HUGO BERGDAHL (fp):
          </note>
          <note>
            Herr talman! Torne älv har alltid varit en fredens älv. Förhållandena
            mellan finländare och svenskar har man ordnat på ett fredligt
            sätt. Laxfisket fungerar på ett utmärkt sätt när det gäller övre
            delen av Torne älv. Men att det inte är riktigt och bra när det
            gäller nedre delen av Torne älv tror jag att även jordbruksministern
            väl känner till.
          </note>
          <note>
            Frågan om vem som skall ha laxfiskerätten i nedre
          </note>
          <note>
            Torne älv har drivits i en långvarig juridisk process.
          </note>
          <note>
            Högsta domstolen fastslog slutgiltigt, med en rösts övervikt,
            att fiskevattnen i nedre Torne älv tillhör kronan när det gäller
            laxfisk.
          </note>
          <note>
            Den orättvisa som nu existerar i den här frågan borde enligt
            min och många andras mening rättas till, och den uppgiften ankommer
            på regeringen, enligt mitt sätt att se.
          </note>
          <note>
            Anf. 66 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Herr talman! Vi är överens på punkten om det hårda utslaget och
            att det inte var enigt. Jag är medveten om det förhållandet.
          </note>
          <note>
            Men en fråga som i dag är viktig att se på är om det vore rimligt
            att avskaffa den begränsning i fisket som det nuvarande systemet
            innebär. Det tror vi inte är möjligt beroende på att man bedömer
            att smoltproduktionen, föryngringen av laxen i Torne älv, inte
            är mer än 20 % av vad som skulle vara optimalt. På grund av problemen
            med den besvärliga sjukdomen M74 är smoltdöden i odlingarna nu
            90 %. Därför ser vi det som svårt att ta bort de begränsningar
            av fisket som finns.
          </note>
          <note type="speaker">
            Anf. 67 HUGO BERGDAHL (fp):
          </note>
          <note>
            Herr talman! Jordbruksministern kommer fram till frågan om fiskvård.
            Jag tror att ett av de riktigaste och viktigaste resultat man
            skulle nå om man tillämpade samma fiskeregler i nedre delen av
          </note>
          <note>
            Torne älv som i övre delen av Torne älv är en aktiv fiskevård.
            I en fiskevårdsförening skulle strandägarna säkert med liv och
            lust ställa upp. De har under århundraden varit med om att verka
            för bra lösningar.
          </note>
          <note>
            Anf. 68 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Herr talman! Den inriktning som den nya fiskelagstiftningen och
            de förenklade fiskebestämmelserna har generellt i Sverige är just
            att vi skall ge de lokala fiskevattensägarna ett större inflytande.
            Därför har jag stor förståelse för de synpunkter som Hugo Bergdahl
            framför i det här sammanhanget.
          </note>
          <note>
            För närvarande pågår ett arbete rörande vissa ändringar i gränsälvsöverenskommelsen,
            bl.a. mot bakgrund av att vi både i Sverige och i Finland har
            fått en ny lagstiftning. I de här ändringarna ingår också att
            se över fiskestadgan. När det är klart kommer förslag att tillställas
            de båda regeringarna.
          </note>
          <note>
            I det läget får naturligtvis den här frågan prövas på nytt.
          </note>
          <note type="speaker">
            Anf. 69 HUGO BERGDAHL (fp):
          </note>
          <note>
            Herr talman! Jag är ändock någorlunda tacksam över det sista
            beskedet som jordbruksministern ger i den här frågan. Jordbruksministern
            har redovisat stor förståelse för att det här är ett problem för
            dem som bedriver laxfiske i Torne älv. Skillnaden mellan att vara
            boende i norra delen eller att vara boende i södra delen innebär
            i dagsläget stora problem.
          </note>
          <note>
            Beträffande de justeringar som nu skall göras ställer jag stora
            förhoppningar på att jordbruksministern skall göra allt han kan
            för att rätta till det som är orättvist i dag.
          </note>
          <note>
            Överläggningen var härmed avslutad.
          </note>
          <note>
            13 § Svar på frågorna 1993/94:223 och 251 om mötesfriheten, m.m.
          </note>
          <note>
            Anf. 70 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Bengt Hurtig har frågat mig om regeringen är beredd
            att vidta sådana åtgärder så att mötesfriheten kan upprätthållas.
          </note>
          <note>
            Kjell Eldensjö har frågat mig om jag har några planer på förändringar
            som kan leda till lägre kostnader och mindre polisintensiva insatser
            vid demonstrationer.
          </note>
          <note>
            Frågorna ligger nära varandra. Jag avser därför att svara på
            dem i ett sammanhang.
          </note>
          <note>
            Varje medborgare är i regeringsformen gentemot det allmänna tillförsäkrad
            mötesfrihet och demonstrationsfrihet. Det skall därför föreligga
            särskilt starka skäl för att förbjuda en demonstration.
          </note>
          <note>
            Regeringen har dels den 23 september, dels den 29
          </note>
          <note>
            november i år prövat beslut att förbjuda demonstrationer den
            30 november. Den första prövningen gällde ett beslut fattat av
            polismyndigheten i Lund och den andra ett beslut fattat av polismyndigheten
            i Stockholm.
          </note>
          <note>
            Regeringen har i båda fallen funnit att det inte förelegat tillräckliga
            skäl för att förbjuda demonstrationerna och ändra besluten. Genom
            att sammankomsterna begränsades till tid och plats på sätt som
            skedde och genom den omfattande polisinsatsen kunde demonstrationerna
            genomföras.
          </note>
          <note>
            Vissa demonstrationer har under senare år uppenbarligen dragit
            till sig enskilda och grupper som inte är ute för att uttrycka
            sin åsikt, utan som enbart har som mål att ställa till skada.
            Omfattande skadegörelse blir därför oftast följden av dessa demonstrationer,
            och detta är mycket ororande.
          </note>
          <note>
            Rikspolisstyrelsen har nu i samråd med länsstyrelserna i Stockholms,
            Göteborgs och Bohus samt Malmöhus län tagit initiativ till en
            arbetsgrupp med uppgift att utvärdera polisens åtgärder när det
            gäller att upprätthålla lag och ordning vid demonstrationer. Arbetsgruppen
            kommer, vad jag har erfarit, bl.a. att ta upp polistaktiska och
            utrustningstekniska frågor.
          </note>
          <note>
            Mot bakgrund av detta anser jag inte att det för närvarande finns
            skäl för regeringen att vidta några ytterligare åtgärder när det
            gäller att upprätthålla mötesfriheten.
          </note>
          <note>
            Inte heller finns det anledning för regeringen att nu gå in på
            frågor om kostnader och polisinsatser vid demonstrationer. Jag
            vill avvakta resultatet av arbetsgruppens utredning innan jag
            tar ställning till om det behövs åtgärder från regeringens sida
            på de områden som frågeställarna ha berört.
          </note>
          <note type="speaker">
            Anf. 71 BENGT HURTIG (v):
          </note>
          <note>
            Herr talman! Jag tackar för svaret. Frågan ställdes ju den 25
            november, och regeringens sista beslut fattades den 29 november.
            Frågan ställdes med anledning av den oro som fanns för att man
            skulle förbjuda en demonstration i Stockholm. Det är alldeles
            uppenbart att demonstrationsfriheten har ett mycket starkt stöd
            i regeringsformen.
          </note>
          <note>
            Jag uppskattar de åtgärder som regeringen vidtog när den beslöt
            att den här demonstrationen skulle få hållas. Det visade sig ju
            också att den gick att genomföra utan att det inträffade några
            stora katastrofer. Jag tackar för svaret.
          </note>
          <note type="speaker">
            Anf. 72 KJELL ELDENSJÖ (kds):
          </note>
          <note>
            Herr talman! Jag tackar justitieministern för svaret.
          </note>
          <note>
            Min fråga är föranledd av att folk i allmänhet frågar sig om
            dessa massiva polisuppbåd, kravallstaket osv. är en vanlig syn
            som vi skall se i TV framöver.
          </note>
          <note>
            Kan vi hantera den här frågan på ett annat sätt så att vi slipper
            de stora massiva polisuppbåden? Den här typen av demonstrationer
            har ju blivit allt vanligare under senare år.
          </note>
          <note>
            Kostnaderna är ju varje gång betydande för samhället. Då kan
            man ju fråga sig hur stora kostnader och vilka polisiära resurser
            vi egentligen har möjlighet att sätta in i dessa sammanhang.
          </note>
          <note>
            Enligt min mening är det viktigt att samhället, och kanske framför
            allt Justitiedepartementet och polisen, utarbetar strategier för
            hur man i framtiden skall hantera dessa frågor på bästa kostnadseffektiva
            sätt. Risken finns ju tyvärr för att de här problemen kommer att
            öka. Tendensen är åtminstone sådan nu.
          </note>
          <note>
            Under senare tid talas det dessutom om bombhot och liknande i
            samband med den här typen av demonstrationer. Justitieministern
            hänvisar till en arbetsgrupp som är tillsatt. Det är i och för
            sig bra att det snabbt har tillsatts en arbetsgrupp som jobbar
            med dessa frågor, men jag skulle ändå vilja fråga om justitieministern
            kan tänka sig någon åtgärd som kan minska polisens insatser och
            få ner kostnaderna för samhället i samband med den här typen av
            demonstrationer.
          </note>
          <note>
            Anf. 73 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Jag skall inte konkret gå in på polisens sätt att
            arbeta. Jag är övertygad om att polisen klarar det bättre. Jag
            vill dock göra några påpekanden som jag tycker är viktiga i den
            här debatten.
          </note>
          <note>
            Det ena är kopplat till det Kjell Eldensjö helt korrekt beskriver
            med bombhot och annat som har förekommit i samband med demonstrationer.
            Det är viktigt att komma ihåg att det inte är de legalt demonstrerande
            som sysslar med bombhot. Som jag sade i mitt svar är det olika
            grupper som utnyttjar dessa tillfällen. Om vi plockar bort dessa
            tillfällen kan vi vara övertygade om att dessa ligister kommer
            att hitta andra tillfällen för att syssla med sin omstörtande
            verksamhet.
          </note>
          <note>
            Ett annat viktigt påpekande i den här diskussionen, som vi kanske
            lätt glömmer bort, är vilka polisens uppgifter egentligen är i
            det svenska samhället. Vi talar ofta om en uppgift -- det är en
            viktig uppgift --, nämligen polisens uppgift som brottsförebyggande
            och trygghetsskapande faktor i samhället. Men polisen har också
            en annan mycket viktig uppgift.
          </note>
          <note>
            Polisen är vårt inre försvar mot dem som vill störta vår demokrati.
            Precis som vi har vårt traditionella försvar mot yttre fiender,
            är polisen vår medhjälpare mot de inre fienderna.
          </note>
          <note>
            Där ligger för mig mycket av svaret på de frågor som kommer upp
            när det gäller kostnaderna. Kan vi över huvud taget ge upp det
            här försvaret? Svaret på den frågan är nej.
          </note>
          <note type="speaker">
            Anf. 74 KJELL ELDENSJÖ (kds):
          </note>
          <note>
            Herr talman! Jag ser också den här konflikten framför mig. Polisen
            har båda dessa uppgifterna att sköta. När det gäller det brottsförebyggande
            arbetet är vi alla överens om att vi skall försöka att vända på
            brottskurvan och få den att gå nedåt och öka människors trygghet.
            Att vi då måste sätta in jättestora polisinsatser när det gäller
            den här typen av verksamhet med demonstrationer och liknande tar
            ju pengar och resurser från den andra verksamheten. Det är just
            den ekvationen som jag tycker är mycket svår att få att gå ihop
            i en tid när vi också har sparkrav på polisen.
          </note>
          <note>
            Anf. 75 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Jag ser ju likaväl som andra detta problem. Jag
            tycker att vi nu med några dagars distans skall titta tillbaka
            och se att den 30
          </note>
          <note>
            november i år klarade svensk polis de problem som trots allt
            uppkom på ett mycket bättre sätt än tidigare år.
          </note>
          <note>
            Vi har alla ett ansvar. Om vi blickar tillbaka under senare år
            har det, även om det kanske inte har varit riktigt tydligt, funnits
            litet grand av en glorifiering av de personer som utnyttjar och
            missbrukar tillfällena och bildar en svans till dem som med all
            rätt för fram sina synpunkter. Det är där vi alla måste samverka
            i våra olika roller. Med en bas i det trots allt något så när
            lyckade resultatet från i år tror jag att vi kommer att få en
            bättre utveckling genom våra gemensamma satsningar, bl.a. genom
            att visa avsky för missbruket.
          </note>
          <note>
            Överläggningen var härmed avslutad.
          </note>
          <note>
            14 § Svar på fråga 1993/94:224 om rasistiska demonstrationer
          </note>
          <note>
            Anf. 76 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Berith Eriksson har frågat mig vilka åtgärder regeringen
            är beredd att vidta för att polis och åklagare skall ägna ökad
            uppmärksamhet åt viss typ av brottslighet som kan förekomma i
            samband med nynazistiska demonstrationer, nämligen hets mot folkgrupp
            och bärande av politiska uniformer.
          </note>
          <note>
            Berith Eriksson har ställt sin fråga till mig mot bakgrund av
            rapporter i pressen om att polisen vid en demonstration som ägde
            rum i Göteborg den 21
          </note>
          <note>
            november i år varken ingripit mot rasistiska slagord eller mot
            att deltagarna bar likformig klädsel av visst slag.
          </note>
          <note>
            Som Berith Eriksson väl känner till får jag som justitieminister
            inte uttala mig om polisens agerande i ett enskilt fall. Rent
            allmänt kan emellertid sägas att polisen självklart skall ingripa
            mot brott som kommer till dess kännedom, om inte brottet med hänsyn
            till omständigheterna är så obetydligt att reglerna om rapporteftergift
            bör tillämpas.
          </note>
          <note>
            Vid sådana demonstrationer som Berith Eriksson syftar på har
            polisen ofta en mycket svår uppgift när det gäller att upprätthålla
            ordningen. Detta beror inte minst på den benägenhet att ta till
            våld som finns bland såväl dem som sympatiserar med demonstranterna
            som dem som försöker hindra demonstrationens genomförande. Polisens
            agerande måste ses i ljuset härav. Att identifiera och gripa en
            enskild som ropat slagord i en större folksamling under nu angivna
            förhållanden kan naturligtvis vara mycket svårt.
          </note>
          <note>
            Detta innebär på intet sätt att brott med rasistisk prägel bör
            tolereras, varken i samband med demonstrationer eller i andra
            sammanhang.
          </note>
          <note>
            Tvärtom är det regeringens uppfattning att sådan brottslighet
            skall bedömas strängt. Regeringen har i förra veckan också beslutat
            att lägga fram en proposition till riksdagen med bl.a. ett förslag
            till ändring i brottsbalken, som innebär att ett rasistiskt eller
            liknande motiv för ett brott skall utgöra en särskild straffskärpningsgrund
            och alltså föranleda strängare straff än annars. Detta kan enligt
            min mening inte tolkas som annat än en klar signal från regeringen,
            att brott av denna typ inte kan accepteras utan skall bekämpas
            med kraft av de rättsvårdande myndigheterna.
          </note>
          <note>
            När det gäller förbudet mot politiska uniformer måste man dock
            komma ihåg att detta, såsom lagen är utformad, är neutralt i den
            meningen att förbudet är oberoende av politisk inriktning.
          </note>
          <note>
            Bestämmelsen har inte tillämpats på många år och det saknas vägledande
            domstolsavgöranden om vilken typ av kläder, förutom uniformer
            och armbindlar, som omfattas av förbudet. Svårigheten att tillämpa
            denna lagstiftning, som tillkom på 30-
          </note>
          <note>
            talet, skall ses bl.a. mot bakgrund av de mer reklambetonade
            företeelser i form av t-shirts, overaller, slipsar och liknande
            som förekommer inom alla partier i dag. Med hänsyn till vad som
            förekommit vid vissa demonstrationer under senare tid har förbudet
            dock fått förnyad aktualitet. Det finns därför skäl att noga följa
            utvecklingen.
          </note>
          <note>
            Avslutningsvis får jag konstatera att det förslag som regeringen
            beslutat lägga fram väl bör vara ägnat att skapa den uppmärksamhet
            åt rasistisk brottslighet som Berith Eriksson efterlyser i sin
            fråga.
          </note>
          <note type="speaker">
            Anf. 77 BERITH ERIKSSON (v):
          </note>
          <note>
            Herr talman! Jag tackar justitieministern för svaret.
          </note>
          <note>
            Det var just händelserna och debatterna runt demonstrationerna
            i Göteborg som föranledde min fråga. Jag hänvisade i min fråga
            till den lag från
          </note>
          <note>
            1947 -- alltså inte från 1930-talet -- som förbjuder politisk
            uniformering vid politiska demonstrationer. Jag undrar om justitieministern
            vet om den någonsin har tillämpats. Jag vill läsa upp lagen eftersom
            den är mycket kort: ''Bärande av uniform eller liknande klädedräkt,
            som tjänar att utmärka bärarens politiska meningsriktning,'' --
            det kan alltså inte handla om reklamaktiga -- ''vare förbjudet.
            Förbud som nu sagts avser jämväl uniformsdel, armbindel eller
            annat därmed jämförligt i ögonen fallande kännetecken.''
          </note>
          <note>
            Vid den här demonstrationen var demonstranterna likadant klädda
            med svartpolerade marschkängor, svarta byxor, svarta bomberjackor,
            svarta mössor med politiska emblem, svarta rånarluvor och politiska
            symboler på ärmen.
          </note>
          <note>
            Åtminstone delar av den här klädseln har uppfattats av VAM:arna
            själva, och av andra människor, som ett politiskt kännetecken.
            Mot bakgrund av att man under ett antal år har diskuterat om det
            behövs större lagrum och att justitieministern i dag sade att
            ytterligare lagstiftning kommer, är det då inte vettigt att först
            pröva vad de lagar som vi har står för? Det är mycket viktigt
            i det här sammanhanget.
          </note>
          <note>
            Anf. 78 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Den nuvarande lagen har sin grund i lagstiftning
            på 1930-talet, vilket är anledningen till att jag nämnde den i
            svaret. Lagen har inte varit föremål för prövning på många år,
            men det finns en del tidigare avgöranden som tydligt markerar
            att uniformer och armbindlar omfattas av förbudet.
          </note>
          <note>
            Formuleringen är också sådan att det säkerligen finns skäl att
            föra diskussioner om huruvida detta är en lag som passar i dagens
            situation.
          </note>
          <note>
            Berith Eriksson nämnde att t-shirts och liknande kläder naturligtvis
            inte skall innefattas. Men det är faktiskt ingen självklarhet
            om man ser på formuleringen av lagtexten. T-shirts markerar många
            gånger mycket tydligt politisk tillhörighet.
          </note>
          <note>
            Den typ av uniformering som vi kan se i t.ex. VAM-
          </note>
          <note>
            grupperna är en uniformering som består av klädespersedlar som
            i sig inte är att betrakta som uniformspersedlar och som man faktiskt
            kan se även på personer som inte försöker ge uttryck för en politisk
            tillhörighet eller säger sig propagera för någon politisk inriktning.
            I detta fall uppstår mycket svåra gränsdragningsproblem. Vi måste
            noga följa utvecklingen för att se om det finns skäl för oss att
            göra justeringar i det lagförslag som vi i regeringen har lagt
            fram.
          </note>
          <note type="speaker">
            Anf. 79 BERITH ERIKSSON (v):
          </note>
          <note>
            Herr talman! För det första anmärkte jag på ordet
          </note>
          <note>
            ''reklambetonat''. I lagrummet står det också
          </note>
          <note>
            ''politisk uniformering'', vilket naturligtvis även kan vara
            t-shirts. Jag tror att andra, demokratiska demonstranter, skulle
            avstå från reklambetonad och enhetlig klädsel, om de visste att
            det skulle vara möjligt att använda den här lagen mot en organisation
            som VAM.
          </note>
          <note>
            När det gäller frågan om hets mot folkgrupp har vi mer erfarenhet
            av lagföring. Såvitt jag förstår var det inte någon enskild person
            som under demonstrationen ropade ''judesvin''. Det skedde enligt
            vittnen unisont. Jag undrar om inte justitieministern anser att
            vi måste försöka använda de lagrum som redan finns, och se i vilken
            utsträckning de räcker.
          </note>
          <note>
            Anf. 80 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Med förbudet och straffbestämmelserna rörande hets
            mot folkgrupp är det som med alla regler -- och det med rätta
            --
          </note>
          <note>
            att de kopplas till individen. Det kan vara många individer som
            gör sig skyldiga till samma brott, men det är aldrig ett kollektiv
            som sådant, utan individerna i gruppen har ett individuellt ansvar.
          </note>
          <note>
            Jag tror säkert att Berith Eriksson och jag är överens om att
            det individuella ansvaret är viktigt.
          </note>
          <note>
            Som jag sade i mitt svar kan det, vid stora demonstrationer som
            vid den i Göteborg, ofta uppkomma bevisproblem. Men regeln har
            under senare år tillämpats vid att antal tillfällen.
          </note>
          <note type="speaker">
            Anf. 81 BERITH ERIKSSON (v):
          </note>
          <note>
            Herr talman! Jag håller med justitieministern i båda fallen.
            Ansvaret skall vara kopplat till individerna.
          </note>
          <note>
            Även om man vid ett tillfälle inte lyckas fånga in alla individer
            som begår en brottslig handling bör man försöka få så många lagföringar
            som möjligt, för att stävja denna mycket oroande utveckling.
          </note>
          <note>
            Överläggningen var härmed avslutad.
          </note>
          <note>
            15 § Svar på fråga 1993/94:232 om besparingar inom polisväsendet
          </note>
          <note>
            Anf. 82 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Riksdagen har, på grund av regeringens proposition
            om åtgärder för att stabilisera den svenska ekonomin, beslutat
            att 545
          </note>
          <note>
            miljoner kronor skall sparas inom
          </note>
          <note>
            Justitiedepartementets område över en treårsperiod.
          </note>
          <note>
            Regeringen ger i planeringsdirektiven och regleringsbrevet för
            polisväsendet förutsättningarna för hur rationaliseringsarbetet
            skall bedrivas. Av planeringsdirektiven framgår att besparingarna
            på polisens område i huvudsak bör avse administrativa funktioner
            och att man bör undvika att göra nedskärningar i den redan ansträngda
            polisverksamheten. Detta vilar på uttryckliga uttalanden från
            riksdagens sida.
          </note>
          <note>
            Länsstyrelsen ansvarar såsom högsta polisorgan i länet för att
            polisens verksamhet i länet bedrivs enligt gällande föreskrifter
            och riktlinjer och inom ramen för tilldelade medel. I detta ligger
            ett ansvar för de rationaliseringar som erfordras mot bakgrund
            av statsmakternas beslut om besparingar på polisens område och
            om en oförändrat hög ambitionsnivå inom polisverksamheten. Som
            högsta polisorgan bestämmer länsstyrelsen också om organisatoriska
            och administrativa frågor inom polisen, t.ex. om länets indelning
            i polisdistrikt.
          </note>
          <note>
            Rikspolisstyrelsen har regeringens uppdrag att följa rationaliseringsarbetet
            och redovisa det fortlöpande arbetet till regeringen vid sex tillfällen
            t.o.m. budgetåret 1995/96. Länsstyrelserna har den
          </note>
          <note>
            1 juli i år redovisat sina rationaliseringsplaner till
          </note>
          <note>
            Rikspolisstyrelsen, och av den första redovisningen framgår att
            det finns rationaliseringsvinster att göra inom polisen på ett
            antal områden utan att den operativa polisverksamheten blir lidande.
          </note>
          <note>
            Frågan hur många polisdistrikt som skall finnas i ett län är
            av stor betydelse när det gäller möjligheterna att uppnå det aktuella
            sparmålet, och innan en länsstyrelse skall besluta om förändring
            av distriktsindelningen skall samråd ske bl.a. med
          </note>
          <note>
            Rikspolisstyrelsen. Flera länsstyrelser har valt att rationalisera
            verksamheten bl.a. genom organisationsförändringar som gör det
            möjligt att minska ner antalet chefer och anställda som arbetar
            med rent administrativa uppgifter. Andra åter har valt samverkan
            och samordning som instrument i sitt rationaliseringsarbete.
          </note>
          <note>
            Hittills har länsstyrelserna i Jönköpings,
          </note>
          <note>
            Gävleborgs samt Göteborgs och Bohus län fattat beslut om att
            länet skall utgöra en enda polismyndighet. Flera länsstyrelser,
            t.ex. i
          </note>
          <note>
            Östergötlands, Södermanlands och Älvsborgs län, har beslutat
            att genomföra distriktssammanslagningar för att därigenom minska
            antalet polisdistrikt. Andra län har valt att bibehålla nuvarande
            organisation, t.ex. Uppsala län. En stor del av länsstyrelserna
            har emellertid ännu inte kommit så långt i sitt arbete att de
            tagit ställning till organisationsfrågorna.
          </note>
          <note>
            Sammanfattningsvis är det länsstyrelserna som har det yttersta
            ansvaret för att rationaliseringsarbetet genomförs inom ramen
            för det beslutade sparbetinget. Rikspolisstyrelsen skall öva tillsyn
            över rationaliseringsarbetet och ge råd och stöd, men de åtgärder
            som länsstyrelserna avser att vidta är inte beroende av godkännande
            från
          </note>
          <note>
            Rikspolisstyrelsens sida. Regeringen följer rationaliseringsarbetet
            bl.a. på grundval av
          </note>
          <note>
            Rikspolisstyrelsens redovisningar. Självfallet är regeringen
            beredd att underlätta rationaliseringsarbetet genom regelförändringar
            eller på andra sätt om detta skulle visa sig behövligt.
          </note>
          <note type="speaker">
            Anf. 83 BERTIL DANIELSSON (m):
          </note>
          <note>
            Herr talman! Jag ber att få tacka justitieministern för svaret
            på min fråga. Av svaret framgår mycket klart att det är länsmyndigheterna
            som har ansvaret för att de av riksdagen beslutade besparingarna
            skall genomföras.
          </note>
          <note>
            Min frågeställning består egentligen av två delar.
          </note>
          <note>
            Den ena rör det rent polismässiga, nämligen att en del rapporter
            gör gällande att man inte uppnår de av riksdagen beslutade sparmålen.
            Jag tror att justitieministerns beskrivning på den punkten är
            något positiv i den meningen att problemen underskattas. Jag tror
            att problemen är större än som framgår av svaret. När man tvingas
            göra neddragningar är det viktigt att polisverksamheten ute i
            länen verkligen blir effektiv, och det är beklagligt om man nu
            ute i länen inte lyckas uppnå det målet.
          </note>
          <note>
            Den andra delen av min frågeställning är: Vad händer om inte
            detta mål uppnås? Riksdagen har ju klart uttalat att det är på
            administrationen som tyngdpunkten inom besparingarna i första
            hand skall ligga. Vilka konstitutionella möjligheter finns det
            att få detta att verka i den anda och i enlighet med de mål som
            riksdagen har uppsatt? Av svaret framgår att det inte finns någon
            sådan möjlighet.
          </note>
          <note>
            Emellertid uppstår det ju problem när en instans, riksdagen,
            fattar ett beslut som andra instanser ute i länen skall genomföra.
            Har justitieministern några funderingar kring hur det här skall
            genomföras?
          </note>
          <note>
            Anf. 84 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Också jag är medveten om att det förändringsarbete
            som nu pågår inte sker utan gnissel. Självfallet är jag medveten
            om att vi kan hamna i en situation då de av regering och riksdag
            angivna sparmålen, kombinerade med de av oss angivna målen för
            verksamheten, inte samtidigt kommer att uppnås. Det är också detta
            som tas upp i slutet av mitt svar. Vi skall fortlöpande få information
            om hur rationaliseringsarbetet fortskrider, och om de av regering
            och riksdag uppsatta målen inte nås har vi självfallet lagstiftningsinstrumentet
            att använda oss av.
          </note>
          <note>
            Jag tycker att det skulle vara tragiskt om vi hamnade i den situationen.
            Eftersom förutsättningarna runt om i vårt land är så varierande,
            är det väsentligt att vi ger möjligheten att skapa en varierad
            organisation. Att ge möjlighet är emellertid också att ge ett
            ansvar, och kan man inte ta det ansvaret, tvingas vi naturligtvis
            att ge centrala diktat. Jag tror på den decentraliserade modellens
            personer och det ansvar som dessa kan ta och säkerligen också,
            efter litet problem initialt, kommer att ta.
          </note>
          <note type="speaker">
            Anf. 85 BERTIL DANIELSSON (m):
          </note>
          <note>
            Herr talman! Det var ett befriande klarläggande som justitieministern
            här lämnade. I slutet på svaret sägs det visserligen att regeringen
            följer rationaliseringsarbetet och är beredd att underlätta detta
            ute i länen men att regeringen har möjlighet att gå vidare om
            detta rationaliseringsarbete till slut i några län ändå inte ger
            önskat resultat.
          </note>
          <note>
            Jag instämmer i att det skulle vara olyckligt om vi tvingades
            tillämpa lagstiftning. Ansvaret är tungt, men jag utgår från och
            hoppas att flera län snarast tar det ansvar som de har fått från
            riksdag och regering och att detta hot -- om jag får uttrycka
            mig på det viset -- om lagstiftning och diktat inte skall behöva
            tillämpas. Det senare vore utomordentligt olyckligt, och det bäddar
            dåligt för en fortsättning på ett samarbete som har börjat på
            ett ganska tillfredsställande sätt.
          </note>
          <note>
            Anf. 86 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Jag skulle vilja lägga till ett ord. Jag talade
            i mitt förra inlägg om att länen får ta ett ansvar, men de bör
            också ta till vara möjligheten att utforma en för den egna regionen
            bra polisiär verksamhet.
          </note>
          <note type="speaker">
            Anf. 87 BERTIL DANIELSSON (m):
          </note>
          <note>
            Herr talman! Jag vill understryka att det finns län som redan
            nu har tagit till vara denna möjlighet, och jag tror att det är
            mycket goda initiativ, som kan ge väldigt goda resultat. Det är
            inte bara av ondo att göra ingripanden i organisationen. Det kan
            också föra med sig ett större intresse och göra att man kan uppnå
            de uppsatta målen på ett annat men kanske minst lika bra sätt.
          </note>
          <note>
            Överläggningen var härmed avslutad.
          </note>
          <note>
            16 § Svar på fråga 1993/94:255 om nedläggning av brottsutredningar
          </note>
          <note>
            Anf. 88 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Torgny Larsson har frågat mig vilka åtgärder jag
            avser vidta med anledning av en utveckling mot att allvarliga
            brott förblir ouppklarade.
          </note>
          <note>
            Det är av mycket stor vikt för tilltron till hela rättssystemet
            att begångna brott utreds och att de skyldiga ställs till svars
            för sina gärningar. Att utreda brott är inte bara fråga om personalresurser
            utan också i lika hög grad en fråga om kompetens, utbildning,
            metoder, m.m.
          </note>
          <note>
            Regeringen anslog i regleringsbrevet för polisväsendet för budgetåret
            1993/94 60 miljoner kronor för en särskild satsning på det kriminalpolisiära
            området med syfte bl.a. att effektivisera förundersökningsförfarandet.
          </note>
          <note>
            Rikspolisstyrelsen har nyligen inkommit med en preliminär redovisning
            av hur medlen skall användas. Av redovisningen framgår bl.a. att
          </note>
          <note>
            Rikspolisstyrelsen dels avser att utveckla en ny avancerad kriminalpolisutbildning
            för poliser som utreder kvalificerad brottslighet, dels utveckla
            datorstödet vid förundersökningar, dels utveckla de kriminalpolisiära
            arbetsmetoderna.
          </note>
          <note>
            Den satsning som regeringen gjort på det kriminalpolisiära området
            kommer med största säkerhet att leda till en mer effektiv verksamhet
            och därmed en förhoppningsvis högre uppklaringsprocent.
          </note>
          <note type="speaker">
            Anf. 89 TORGNY LARSSON (s):
          </note>
          <note>
            Fru talman! Jag ber att få tacka justitieministern för svaret.
            Vi är överens om att det givetvis inte är bra att så många brott
            inte klaras upp.
          </note>
          <note>
            Anledningen till min fråga framgår av svaret. Det har visat sig
            att ett antal allvarliga brott inte har gått att klara upp. Det
            har varit attentat riktade mot kända personer -- t.ex. Unni Brandeby,
            Ingrid
          </note>
          <note>
            Segerstedt Wiberg och Hagge Geigert -- men också attentat i Kungsträdgården
            i Stockholm och mot
          </note>
          <note>
            Stockholms central.
          </note>
          <note>
            Det gemensamma för dessa brott är att det handlar om främlingsfientlighet.
            Det är synnerligen allvarligt att personer som engagerar sig för
            att bekämpa främlingsfientlighet blir utsatta och att det inte
            går att hitta gärningsmännen. Det är med utgångspunkt i detta
            som jag har ställt min fråga.
          </note>
          <note>
            I det svar som justitieministern har gett anges exempel på åtgärder
            som säkert är bra i och för sig.
          </note>
          <note>
            Det justitieministern säger andas en optimism, men jag undrar
            hur pass välgrundad den egentligen är.
          </note>
          <note>
            Justitieministern säger bl.a. i slutet av svaret att dessa åtgärder
            med största säkerhet kommer att leda till en mer effektiv verksamhet
            och därmed förhoppningsvis en högre uppklaringsprocent. Vad bygger
            justitieministern denna optimism på?
          </note>
          <note>
            Anf. 90 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Denna optimism bygger jag på kunskapen om vissa brister
            i den verksamhet som har bedrivits under ett antal år. Bl.a. har
            den tekniska utrustningen varit mycket eftersatt. En hel del av
            de 60 miljoner som anslagits som särskilda medel under innevarande
            år skall användas för att förbättra den tekniska utrustningen.
            Det gäller främst datorisering, som är viktig ur förundersökningssynpunkt.
            Det är en grund för min optimism.
          </note>
          <note>
            Den andra grunden är något vi lätt glömmer bort när vi talar
            om uppklaringsprocent. Även om uppklaringsprocenten för brott
            av typen bombhot, olaga hot, falskt larm, och brott mot liv och
            hälsa har sjunkit under en tioårsperiod, kan vi konstatera att
            antalet uppklarade brott ökat under samma tioårsperiod, och faktiskt
            ökat rätt så kraftigt. Trots resursbrist har polisen i sitt utredningsarbete
            blivit mer effektiv. Det tragiska är att antalet brott har ökat
            snabbare än polisens uppklaringsmöjligheter.
          </note>
          <note>
            Det är detta som ger mig skäl till den optimism som jag ger uttryck
            för: bättre utrustning, bättre utbildning och den metodutveckling
            som redan har bedrivits inom polisen, och som har gjort att man
            i dag numerärt klarar upp betydligt fler brott än för tio år sedan.
          </note>
          <note type="speaker">
            Anf. 91 TORGNY LARSSON (s):
          </note>
          <note>
            Fru talman! Framtiden får utvisa om denna optimism är befogad
            eller inte. Det kan varken justitieministern, jag eller någon
            annan säga med säkerhet, även om man kan diskutera tendenser.
          </note>
          <note>
            Men handlar det inte också om hur polisen bör prioritera sina
            insatser? Jag menar att brott av denna typ är allvarliga. De bör
            högprioriteras. Har justitieministern någon åsikt i den frågan?
          </note>
          <note>
            Anf. 92 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Prioriteringar sker genom markeringar i straffskalorna.
            Jag blir ofta kritiserad för att jag --
          </note>
          <note>
            om än inte på många punkter -- har föreslagit höjda straffsatser,
            vilket även riksdagen beslutat om. Det är just för markera att
            jag ser allvarligare på vissa brott än vad den tidigare straffrättsliga
            lagstiftningen ger uttryck för.
          </note>
          <note>
            I detta sammanhang finns det skäl för mig att påpeka att regeringen
            för en vecka sedan lagt fram en proposition där vi markerar att
            rasistiska inslag i brottsliga handlingar skall kvalificera brottet
            som ett grovt brott. Därmed hamnar det högre upp i straffskalan,
            och därmed blir det högre prioriterat i polisens arbete.
          </note>
          <note type="speaker">
            Anf. 93 TORGNY LARSSON (s):
          </note>
          <note>
            Fru talman! Jag ber än en gång att få tacka för svaret. Eftersom
            vi får anledning att fortsätta meningsutbytet i debatten om nästkommande
            fråga om polisaktionen i Alsike kloster, tänker jag återkomma
            till en viss koppling som jag tycker är intressant. Jag nöjer
            mig så länge med detta.
          </note>
          <note>
            Överläggningen var härmed avslutad.
          </note>
          <note>
            17 § Svar på fråga 1993/94:256 om polisaktionen i Alsike kloster
          </note>
          <note>
            Anf. 94 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Torgny Larsson har frågat mig vilka åtgärder regeringen
            avser att vidta för att inte händelser liknande den som inträffade
            när polisen beredde sig tillträde till Alsike klosters lokaler
            för att söka efter personer som skulle tas i förvar enligt utlänningslagstiftningen
            skall upprepas.
          </note>
          <note>
            Frågan om lagreglering av polisens möjligheter att ingripa i
            kyrkolokaler och liknande utrymmen har behandlats utförligt år
            1989 i en proposition om vissa tvångsmedel (prop. 1988/89:124
            s. 59 ff.).
          </note>
          <note>
            Frågan aktualiserades då -- liksom nu -- mot bakgrund av att
            polisen berett sig tillträde till kyrko- och klosterlokaler för
            att söka efter utlänningar som skulle tas i förvar enligt utlänningslagstiftningen.
          </note>
          <note>
            Enligt gällande lagstiftning ges inga särskilda restriktioner
            för polisingripanden i kyrko- eller klosterlokaler. Således gäller
            polislagens bestämmelser för en sådan åtgärd som Torgny
          </note>
          <note>
            Larsson tar upp i sin fråga. I 20 § polislagen
          </note>
          <note>
            (1984:387) regleras vilka befogenheter polisen har när det gäller
            att genomföra husrannsakan i andra fall än då åtgärden föranleds
            av misstanke om brott.
          </note>
          <note>
            Sålunda får en polisman -- för att söka efter någon som med laga
            stöd skall omhändertas -- bereda sig tillträde till den eftersöktes
            bostad eller annat utrymme som tillhör eller disponeras av honom
            eller henne. Detsamma gäller i fråga om en lokal som är tillgänglig
            för allmänheten. Om det finns synnerliga skäl att anta att den
            eftersökte uppehåller sig hos någon annan, får polisen bereda
            sig tillträde även dit. Endast om det föreligger fara i dröjsmål,
            får husrannsakan företas utan föregående beslut av polismyndigheten.
          </note>
          <note>
            I 8 § polislagen finns två allmänna principer som gäller för
            polisingripanden, nämligen behovsprincipen och proportionalitetsprincipen.
          </note>
          <note>
            Av dessa principer följer att ingripanden skall göras på ett
            sätt som är försvarligt med hänsyn till åtgärdens syfte och övriga
            omständigheter. Om tvång måste tillgripas, skall detta ske endast
            i den form och den utsträckning som behövs för att det avsedda
            resultatet skall uppnås.
          </note>
          <note>
            I den nämnda propositionen uttalade dåvarande justitieministern
            att det inte kan komma i fråga att införa något slags frizoner,
            där polisingripanden över huvud taget inte skulle få ske. Jag
            delar den uppfattningen. Det kan nämligen i ett samhälle som vårt
            inte finnas behov av att anordna en fristad för personer som är
            misstänkta för brott eller som eftersöks enligt annan lagstiftning.
            Självfallet måste -- så långt det är möjligt -- hänsyn tas till
            kyrko- eller klosterlokalens helgd vid eftersökandet av en person
            som skall gripas eller omhändertas.
          </note>
          <note>
            Tvångsåtgärder av det aktuella slaget måste således hanteras
            med försiktighet och omdöme. Men jag anser att behövliga hänsyn
            till kyrko- eller klosterlokalens helgd bör kunna tas inom ramen
            för proportionalitetsprincipen i polislagen.
          </note>
          <note>
            Som Torgny Larsson känner till ankommer det på andra myndigheter
            än regeringen att granska huruvida polisen i ett enskilt fall
            har överträtt sina befogenheter. Jag skall alltså inte redovisa
            några synpunkter på hur polisen har löst sina uppgifter i
          </note>
          <note>
            Alsike. Jag kan emellertid mot bakgrund av den debatt som förekommit
            efter händelsen dra slutsatsen att det i praktiken fortfarande
            uppfattas som svårt att dra gränsen mellan tillåtna och otillåtna
            förfaranden. Jag utgår från att
          </note>
          <note>
            Polisrättsutredningen i sitt pågående arbete om tvångsmedel uppmärksammar
            frågeställningen så att ytterligare klarhet kan vinnas.
          </note>
          <note type="speaker">
            Anf. 95 TORGNY LARSSON (s):
          </note>
          <note>
            Fru talman! Jag ber att få tacka för svaret. Det som var positivt
            i svaret var det sista som blev sagt, nämligen att justitieministern
            utgår från att
          </note>
          <note>
            Polisrättsutredningen uppmärksammar frågeställningen i sitt pågående
            arbete om tvångsmedel så att ytterligare klarhet kan vinnas.
          </note>
          <note>
            Däremot tycker jag inte att den föregående beskrivningen var
            lika positiv. När jag lyssnade till justitieministern och när
            jag snabbt läste igenom svaret fick jag intrycket att det inte
            är någon nämnvärd skillnad för polisen att gå in i en bostad,
            en allmän lokal eller en kyrka. Justitieministern säger, vilket
            också framgår av lagstiftningen, att det inte går att medge något
            slags frizon. Jag håller med så långt att det inte kan vara rimligt
            att något territorium i Sverige skall undandras svensk lag.
          </note>
          <note>
            Frågan är på vilket sätt ingripanden skall göras. Jag vill erinra
            om att Svenska ekumeniska nämnden,
          </note>
          <note>
            1988 eller möjligen 1989, begärde att det skulle vidtas åtgärder
            för att möjligheten till tvångsingripanden skulle begränsas i
            kyrkolag.
          </note>
          <note>
            Från kyrkornas sida har man således inte begärt ett totalt förbud.
            Frågan är besvärlig. För många människor, inte minst för människor
            från andra länder, är kyrkorummet heligt. Det fordras mycket stor
            känslighet och försiktighet när man gör ingripanden på sådana
            ställen. Det är inte konstigt att det förs en så pass intensiv
            debatt. Ämnar justitieministern, utöver det nu sagda, vidta andra
            åtgärder för att liknande incidenter skall kunna undvikas i framtiden?
          </note>
          <note>
            Anf. 96 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! I mitt svar pekar jag bl.a. på de allmänna principer
            som gäller för polisingripanden.
          </note>
          <note>
            En princip är att man skall väga åtgärdens syfte mot själva verkställandet
            av åtgärden. Det är i och för sig svaret på Torgny Larssons fråga.
          </note>
          <note>
            Som svar på den direkta frågan sysslar
          </note>
          <note>
            Polisrättsutredningen just nu med frågan om tvångsmedel. Departementet
            är självfallet involverat i detta utredningsarbete. Som jag sade
            finns det skäl för oss att analysera situationen för att se om
            förtydliganden behöver göras inför framtiden.
          </note>
          <note>
            Jag nämnde också i mitt svar att denna fråga inte är ny för kammaren.
            Den har varit föremål för diskussion tidigare. Jag vet att Torgny
            Larsson har motionerat i den här frågan. Jag vill också påminna
            om att moderata och folkpartistiska företrädare i riksdagen har
            haft ett särskilt yttrande i samband med utskottsbehandlingen.
            Då markerades just de behov av förtydliganden som jag också för
            fram i mitt svar på frågan.
          </note>
          <note type="speaker">
            Anf. 97 TORGNY LARSSON (s):
          </note>
          <note>
            Fru talman! Den regering som satt 1989 uttryckte att polisen
            i första hand skall vända sig till kyrkoherde, församlingsföreståndare
            eller den person som har ansvar för kyrkobyggnaden eller klostret
            i fråga. Den personen får då förmedla kontakt med flyktingarna
            och kan kanske bidra till att ingripandet sker på ett mindre dramatiskt
            sätt.
          </note>
          <note>
            Gäller detta fortfarande? Är detta också den nuvarande regeringens
            uppfattning?
          </note>
          <note>
            Anf. 98 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Nu kommer vi in på den diskussion som jag i mitt
            frågesvar pekade på att jag inte kan gå in på. Hur vi än för den
            här diskussionen kommer den att kopplas till den aktuella händelsen
            i förra veckan.
          </note>
          <note>
            Jag vill på nytt hänvisa till de principer som jag nämnde --
            och då i första hand proportionalitetsprincipen. Principerna kan
            naturligtvis ge olika, konkreta resultat i olika situationer.
            Det är dock hela tiden fråga om att de tvångsåtgärder man vidtar
            måste vara försvarliga.
          </note>
          <note type="speaker">
            Anf. 99 TORGNY LARSSON (s):
          </note>
          <note>
            Fru talman! Tycker inte justitieministern att det ger konstiga
            signaler ut i samhället att polisen när det gäller människor som
            engagerar sig mot främlingsfientlighet och som blir utsatta för
            attentat inte lyckas finna gärningsmän och klara upp brotten?
            Däremot gör man ganska stora insatser för att gå in i ett kloster.
            Som ''vanlig svensk'' undrar man varför det är så. Vore det inte
            rimligare om polisen satsade sina resurser på ett annat sätt och
            försökte tillämpa en mera ömsint och mänsklig hantering gentemot
            flyktingar?
          </note>
          <note>
            Anf. 100 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Nu har vi fått en koppling till den förra frågan.
            I den efterföljande diskussionen om den föregående frågan sade
            jag att polisen under de senaste tio åren successivt har klarat
            upp fler och fler brott av den typen som vi här talar om. I många
            fall är problemet att man har så ytterst liten bevisning. Ofta
            rör det sig om ett enstaka brev, som i sig utgör ett allvarligt
            brott. I övrigt har man ingen bevisning som gör det möjligt att
            klara upp fallet.
          </note>
          <note>
            När det gäller de flesta fall som inte har lösts är förundersökningen
            fortfarande aktuell.
          </note>
          <note type="speaker">
            Anf. 101 TORGNY LARSSON (s):
          </note>
          <note>
            Fru talman! Jag vill bara göra en avslutande kommentar. Jag tycker
            inte att jag fick ett tillfredsställande svar på min fråga. Det
            är väl ändå skillnad om polisen går in i en bostad, en allmän
            lokal eller ett kyrkorum? Rent känslomässigt måste väl polisen
            vara oerhört mycket försiktigare när den går in i ett kyrkorum?
          </note>
          <note>
            Anf. 102 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Utan att diskutera en enskild händelse vill jag säga
            att den här typen av bedömningar ligger i proportionalitetsprincipen.
          </note>
          <note>
            Överläggningen var härmed avslutad.
          </note>
          <note>
            18 § Svar på fråga 1993/94:233 om Tullens kontrollområde
          </note>
          <note type="speaker">
            Anf. 103 Statsrådet BO LUNDGREN (m):
          </note>
          <note>
            Fru talman! Kenneth Lantz har frågat mig om finansministern ämnar
            vidta några åtgärder för att utöka Tullens kontrollområde i Sverige.
            I frågan berör Lantz Tullens befogenheter att kontrollera resande
            för att stoppa illegal införsel till Sverige av bl.a. narkotika
            och vapen. Lantz anser att Tullen gör ett gott arbete vid gränsstationerna
            och att ett ännu bättre arbete skulle bli följden av om Tullen
            skulle få göra tillslag var som helst i landet utan att först
            gå till åklagare.
          </note>
          <note>
            Jag delar Kenneth Lantz uppfattning att Tullen i dag gör ett
            gott arbete med att stoppa illegal införsel, inte minst avseende
            narkotika och vapen.
          </note>
          <note>
            Tullen får i dag kontrollera varor som förs in i landet utan
            att någon grad av misstanke om smuggling eller oegentligheter
            i övrigt behöver föreligga. En tulltjänsteman har rätt att undersöka
            bl.a. handresgods och handväskor som en resande medför. Under
            vissa förhållanden kan kroppsvisitation verkställas.
          </note>
          <note>
            Dessa befogenheter medger långt gående ingrepp i den personliga
            integriteten som dock kan tålas just därför att dessa befogenheter
            är begränsade till gränsöverskridandet. Att befogenheter skulle
            ges till Tullen eller någon annan myndighet att utan misstanke,
            eller på mindre misstanke än vad som krävs för ett polisingripande,
            utföra kontroller var som helst i landet vill jag inte medverka
            till.
          </note>
          <note>
            Vid ett medlemskap i EG ändras möjligheterna att utföra kontroller
            vid den s.k. inre gränsen. En analys av vilka konsekvenser detta
            medför har genomförts av den s.k. gränskontrollgruppen som nyligen
            lämnade sin slutrapport. I rapporten nämns särskilt två områden
            där det finns ett behov av övervakning av varurörelser över den
            inre gränsen, nämligen narkotika och illegala vapen. Där föreslås
            att viss kontroll skall utföras i anslutning till gränsen av tull
            och polis i nära samverkan. Regeringen har den 2 december lämnat
            direktiv till fortsatt utredning i enlighet med gränskontrollgruppens
            förslag.
          </note>
          <note type="speaker">
            Anf. 104 KENNETH LANTZ (kds):
          </note>
          <note>
            Fru talman! Jag vill tacka statsrådet för svaret, även om jag
            kanske inte helt delar hans uppfattning.
          </note>
          <note>
            Jag skulle vilja fördjupa mig litet just kring den del som vi
            inte riktigt är överens om. Kanske kan vi finna någon gemensam
            ståndpunkt.
          </note>
          <note>
            Sannolikheten att Tullens personal skulle resa landet runt för
            att visitera folk utan skälig misstanke om innehav av vapen eller
            droger ser jag som ganska liten. I Danmark är det däremot möjligt
            för tulltjänstemännen att göra detta. Där anser man också att
            detta är angeläget.
          </note>
          <note>
            Även resurserna sätter stopp för att tulltjänstemännen skulle
            kunna resa runt på detta sätt. Därför tror jag att den risken
            är tämligen liten.
          </note>
          <note>
            Jag tror också deras yrkesstolthet gör att de inte åker runt
            och visiterar folk utan att det finns någon konkret misstanke.
          </note>
          <note>
            Jag vill fråga statsrådet om han ämnar vidta andra åtgärder för
            att förenkla för polis och tull att göra tillslag då det finns
            klara indikationer på olagligt innehav av vapen och droger.
          </note>
          <note type="speaker">
            Anf. 105 Statsrådet BO LUNDGREN (m):
          </note>
          <note>
            Fru talman! Det är viktigt att slå fast att det här är fråga
            om åtgärder som såväl tull som polis kan involveras i. Det är
            inte enbart en tullfråga eller en polisfråga. Det rör sig om samverkan.
          </note>
          <note>
            Det är självklart att endera av dessa myndigheter måste ingripa
            om det finns en befogad misstanke om att ett brott har begåtts.
            Detta kan också ske i samverkan. Det har vi diskuterat i olika
            sammanhang.
          </note>
          <note>
            Jag tror inte att våra uppfattningar ligger så långt ifrån varandra.
            Med utgångspunkt från frågan vill jag notera att detta också är
            ett integritetsproblem.
          </note>
          <note>
            Jag tror att vi är överens om att vi i en kommande situation,
            när gränskontrollmöjligheten inte exakt ser ut som i dag, måste
            fundera kring hur detta på djupet skall hanteras, med utgångspunkt
            från såväl
          </note>
          <note>
            Tullens möjligheter, kunskap och kompetens som
          </note>
          <note>
            Polisens.
          </note>
          <note>
            Detta håller på att utredas. Vi har fått en första skiss och
            har nu gett direktiv till en fördjupad utredning från Justitiedepartementets
            sida vad gäller dels den yttre gränsen, dels den inre gränsen.
          </note>
          <note>
            Jag förutsätter att vi kommer att få fram lösningar som t.o.m.
            kommer att förbättra möjligheterna till ingripande, jämfört med
            hur situationen för närvarande är.
          </note>
          <note type="speaker">
            Anf. 106 KENNETH LANTZ (kds):
          </note>
          <note>
            Fru talman! Jag delar statsrådets åsikter om detta.
          </note>
          <note>
            Jag skulle dock vilja ställa ytterligare en fråga angående åklagaren,
            som naturligtvis kan hjälpa tulltjänstemannen att komma vidare
            vid en eventuell visitering.
          </note>
          <note>
            Finns det möjlighet att förenkla relationen mellan tull och åklagarmyndigheterna,
            så att det blir enklare för tulltjänstemännen i de fall då det
            finns klara indikationer?
          </note>
          <note type="speaker">
            Anf. 107 Statsrådet BO LUNDGREN (m):
          </note>
          <note>
            Fru talman! Detta är en fråga som snarare berör justitieministerns
            beredningsområde än mitt.
          </note>
          <note>
            Visserligen har jag ansvar för Tullen som sådan.
          </note>
          <note>
            Men hur relationen mellan tull, polis och åklagarmyndigheterna
            skall hanteras tror jag är en fråga som närmare berör justitieministern,
            även om det handlar om samverkan mellan oss båda.
          </note>
          <note>
            Jag vill inte gärna diskutera frågan om åklagarmyndigheternas
            hållningssätt. Jag vill bara ytterligare en gång konstatera att
            vår ambition är att med de tillgängliga resurserna få så bra effektivitet
            som möjligt. Därvid skall vi naturligtvis också i framtiden utnyttja
            och ta till vara Tullens kompetens och kunskap på det sätt som
            är möjligt.
          </note>
          <note type="speaker">
            Anf. 108 KENNETH LANTZ (kds):
          </note>
          <note>
            Fru talman! Avslutningsvis vill jag aktualisera samarbetet mellan
            tull och polis. Jag tror att det i hög grad är på gång. I svaret
            står det också nämnt att regeringen har lämnat direktiv till fortsatt
            utredning. Jag önskar att dessa frågor verkligen belyses.
          </note>
          <note>
            Nere i Skåne, inte minst i Helsingborg, finns det uppenbara problem.
            Misstänkta personer har lyckats passera närområdet vid gränskontrollen,
            och Tullen har så att säga förlorat bytet. Det har sedan varit
            för komplicerat att gå vidare via åklagaren. Det är dessa indikationer
            som är underlag till mina frågor.
          </note>
          <note type="speaker">
            Anf. 109 Statsrådet BO LUNDGREN (m):
          </note>
          <note>
            Fru talman! Jag känner ganska väl till problemen även på västra
            sidan om Skåne, östskåning som jag är.
          </note>
          <note>
            Överläggningen var härmed avslutad.
          </note>
          <note>
            19 § Svar på fråga 1993/94:247 om Gota
          </note>
          <note>
            Bank
          </note>
          <note type="speaker">
            Anf. 110 Statsrådet BO LUNDGREN (m):
          </note>
          <note>
            Fru talman! Mot bakgrund av att den utländske anbudsgivaren på
            Gota Bank har fallit bort har Rolf
          </note>
          <note>
            Nilson frågat mig om jag tills vidare kommer att stoppa försäljningen
            av banken. Enligt hans mening är det sannolikt att konkurrensen
            kommer att minska på den svenska bankmarknaden om någon av de
            kvarvarande anbudsgivarna får köpa banken.
          </note>
          <note>
            Jag vill erinra om att det i första hand är
          </note>
          <note>
            Bankstödsnämnden som har att hantera frågan om en försäljning
            av Gota Bank. Att nu avbryta försäljningsprocessen för att i framtiden
            eventuellt kunna sälja till någon annan köpare än dem som för
            närvarande är aktuella skulle emellertid varken gynna Gota Bank
            eller vara av någon avgörande betydelse för konkurrensen på den
            svenska bankmarknaden. Det skulle skapa en större ovisshet om
            bankens framtid och troligen medföra ytterligare stora kostnader
            för staten. Det bör också påpekas att om staten inte ställt upp
            och räddat Gota Bank, så skulle den i sin helhet redan ha varit
            borta från marknaden.
          </note>
          <note>
            För övrigt är inte Gota Banks vara eller inte vara den enda faktor
            som avgör konkurrensen på den svenska finansiella marknaden. Som
            Rolf Nilson säkert känner till har ett antal företag under den
            senaste tiden presenterat planer på att starta bankverksamhet.
            När EES-avtalet träder i kraft kommer dessutom utländska banker
            och andra kreditinstitut att kunna bedriva verksamhet här i
          </note>
          <note>
            Sverige på ett enkelt sätt. Båda dessa omständigheter kommer
            att främja konkurrensen på den svenska marknaden.
          </note>
          <note type="speaker">
            Anf. 111 ROLF L NILSON (v):
          </note>
          <note>
            Fru talman! Jag vill börja med att tacka Bo
          </note>
          <note>
            Lundgren för svaret.
          </note>
          <note>
            Jag vet att Bo Lundgren på många olika sätt har uppmärksammat
            och kommenterat bristen på konkurrens inom den svenska finansvärlden
            och det svenska banksystemet.
          </note>
          <note>
            Staten fick Gota Bank på sig som en konsekvens av bankkrisen.
            Det var inget planerat köp som gjorde att staten blev ägare till
            Gota Bank. Därför är det rimligt att staten vid ett lämpligt tillfälle
            försöker göra sig av med banken. Detta bör då ske på ett sådant
            sätt att det stimulerar det svenska banklivet och kommer bankkunderna
            till godo. I den nu uppkomna situationen är risken mycket stor
            att en försäljning till Handelsbanken, S-E-Banken eller
          </note>
          <note>
            Nordbanken får precis motsatt verkan.
          </note>
          <note>
            Denna fråga har uppmärksammats av konkurrensövervakande myndigheter.
            De ser med intresse på vad som håller på att hända. Det har från
            många håll påpekats att det finns risk för en minskad konkurrens.
            Visserligen blir det lättare att starta nya banker, men under
            ett par år framöver får man väl räkna med att detta kommer att
            ske i ganska liten skala. Dessutom är Gota Banks relativt stora
            regionalt utspridda kontorsnät mycket attraktivt.
          </note>
          <note>
            En ägare som inte är smittad av den svenska bankmiljön och som
            självständigt driver en konkurrenslinje, i förhållande till de
            stora banker vi har i dag, gör nytta i banksystemet och gynnar
            bankkunderna.
          </note>
          <note type="speaker">
            Anf. 112 Statsrådet BO LUNDGREN (m):
          </note>
          <note>
            Fru talman! Låt oss först göra klart något som tydligen börjar
            glömmas av vissa. När man läser en del referat från en konferens
            i går förefaller det som om finanskrisen bara var någonting som
            råkade hända. Det är allvarligt om man redan så här snart börjar
            bagatellisera det som inträffade: de misstag som gjordes såväl
            av den politiska ledningen som av de dåvarande bankledningarna.
            Jag tror att det är farligt att göra det.
          </note>
          <note>
            Vi måste se det som nu händer i skenet av vad som faktiskt har
            inträffat. Det är klart att detta också skapar problem för konkurrensförhållandena.
            Det finns en rädsla hos olika institut för att över huvud taget
            konkurrera. Det är en naturlig, men oönskad, effekt som vi försöker
            bryta genom de åtgärder som en ganska enig riksdag har beslutat
            om. Jag tror att dessa åtgärder har betytt ganska mycket för att
            det nu skall bli en bra konkurrens.
          </note>
          <note>
            Vi skall inte heller bagatellisera vad de små nischbankerna ändå
            skulle kunna åstadkomma.
          </note>
          <note>
            Det går inte att bedriva en räntesättningspolitik som utgår från
            att varje segment konkurrerar. Det spiller ju över på resten av
            segmenten. Det är svårt för vissa typer av företag och vissa typer
            av privatpersoner att man regionalt eller på annat vis har en
            speciell konkurrens med mycket lägre utlåningsränta och högre
            inlåningsränta. Vi måste ha konkurrens även med avseende på helheten
            hos de nischbanker som kommer fram. Det skall vi inte glömma.
          </note>
          <note>
            Det är uppenbart att Gota Bank skulle lida av fortsatt ovisshet.
            Man skall inte överskatta den roll som Gota Bank skulle kunna
            spela, men man skall inte heller förakta -- jag tror inte heller
            Rolf Nilson gör det -- de mycket stora problem som det innebär
            att leva i ovisshet ytterligare en tid om möjligheterna att t.ex.
            behålla kompetensen i banken. Jag är ganska övertygad om att konkurrensen
            kommer att öka. Vi skall göra allt vi kan för att skapa goda förutsättningar
            för ökad konkurrens inom den finansiella sektorn. Inte minst har
            en privatisering av Nordbanken betydelse i det sammanhanget enligt
            min uppfattning. Vi skall inte hålla Gota Bank i ovisshet. Det
            är inte bra för konkurrensen
          </note>
          <note type="speaker">
            Anf. 113 ROLF L NILSON (v):
          </note>
          <note>
            Fru talman! Det har kommit väldigt klara markeringar, bl.a. från
            de anställda på Gota Bank, att man har önskat sig den utländska
            ägaren såsom framtida ägare. Man ville starta något nytt, och
            man trodde att man på så vis på bästa sätt skulle kunna slå vakt
            om arbetstillfällena och driva en framgångsrik bankverksamhet.
          </note>
          <note>
            Jag delar de anställdas uppfattning. Jag tycker att det är olyckligt
            att denna möjlighet har fallit bort.
          </note>
          <note>
            Jag tycker också att det är olyckligt -- fastän jag inte känner
            till omständigheterna -- att även Lundberg, som lade in ett bud
            som jag tolkar såsom en regionalbanksidé, föll bort. Det är mycket
            troligt att
          </note>
          <note>
            Bankstödsnämnden hade goda skäl för att sortera bort dessa tänkbara
            ägare, men från konkurrenssynpunkt och med tanke på en regionalt
            förankrad bank är det dåligt att just den utländske budgivaren
            och den regionala idén har fallit bort.
          </note>
          <note type="speaker">
            Anf. 114 Statsrådet BO LUNDGREN (m):
          </note>
          <note>
            Fru talman! Jag har all respekt för problemen och känslorna hos
            de anställda på Gota Bank. Vid samtal med dem vid några tillfällen
            har jag konstaterat att jobben utan statens insatser hade varit
            förlorade för länge sedan. Det viktiga är att få en bra struktur
            på marknaden genom de möjligheter som finns. Även i det sammanhanget
            är det angeläget att de anställda känner trygghet och får någon
            form av besked.
          </note>
          <note>
            Jag hade gärna sett en utländsk ägare till Gota
          </note>
          <note>
            Bank. Det har i pressen förekommit en del idéer om intressanta
            köpare, idéer som fullkomligt saknade substans. Det har funnits
            en anbudsgivare, som dock har dragit sig tillbaka. I detta fall
            har
          </note>
          <note>
            Bankstödsnämnden haft skäl för att göra sina värderingar av spekulanterna
            också i andra avseenden. Det gäller ju trots allt att i viss utsträckning
            ta hänsyn till skattebetalarnas legitima intresse av att få en
            bra slant tillbaka, i alla fall så mycket som möjligt. Även dessa
            aspekter har spelat in. Det visar litet grand på de problem som
            finns för Gota Bank, om man inte rätt snart kommer till ett avslut
            beträffande vad som skall gälla.
          </note>
          <note type="speaker">
            Anf. 115 ROLF L NILSON (v):
          </note>
          <note>
            Fru talman! Bo Lundgren hänvisade till ett seminarium som Bankföreningen
            anordnade för några dagar sedan. Därifrån finns i dag ett referat
            i
          </note>
          <note>
            Dagens Industri, där Arne Mårtensson i
          </note>
          <note>
            Handelsbanken, Björn Fredberg i S-E-Banken och
          </note>
          <note>
            Hans Dahlberg tydligen säger att det är för lätt att öppna bank
            i Sverige i dag. Jag tolkar detta på samma sätt som Bo Lundgren
            gjorde. Det är snarast ett uttryck för en rädsla för konkurrens.
            Det skrämmer mig då litet att en av de tre banker som dessa personer
            företräder kommer att ta över Gota
          </note>
          <note>
            Bank. Det bådar inte gott för konkurrensen framöver mellan storbankerna.
            Jag beklagar att Bo
          </note>
          <note>
            Lundgren inte drar samma slutsats som jag gör, att det vore bättre
            att skjuta upp försäljningen en tid och göra ett nytt anbudsförfarande
            och försöka få en försäljning som stimulerar konkurrensen bättre
            än i dag.
          </note>
          <note type="speaker">
            Anf. 116 Statsrådet BO LUNDGREN (m):
          </note>
          <note>
            Fru talman! Med största sannolikhet skulle Gota
          </note>
          <note>
            Bank inte må bra av ytterligare en period i ovisshet.
          </note>
          <note>
            Då skulle förutsättningarna bli ändå sämre att få en aktör, som
            gick in och tog den del som var oberoende av de tre som i dag
            kvarstår i anbudsgivningen.
          </note>
          <note>
            Man skall inte överskatta vad Gota Bank skulle kunna klara i
            den konkurrenssituation som råder för närvarande. På samma sätt
            skall man inte underskatta bankens möjligheter att konkurrera
            på sina segment och därmed dra till sig stora delar av den marknad
            som de nu aktuella bankerna faktiskt har. Det vore mycket bra
            med en ökad konkurrens.
          </note>
          <note>
            Självfallet skall krav ställas på bankerna på seriositet, finansiell
            styrka och mycket annat. Detta undersöks av Finansinspektionen
            innan regeringen ger tillstånd. Jag kan lova Rolf L Nilson att
            jag så länge jag har detta ansvar skall verka för och se till
            att konkurrensbetingelserna är så goda som möjligt på denna marknad
            liksom på så många andra.
          </note>
          <note type="speaker">
            Anf. 117 ROLF L NILSON (v):
          </note>
          <note>
            Fru talman! Jag vill avsluta med att säga att våra uppfattningar
            när det gäller försäljningen går isär.
          </note>
          <note>
            Jag hoppas att Bo Lundgren även såsom menig riksdagsledamot i
            framtiden kommer att vaka över konkurrensfrågorna.
          </note>
          <note type="speaker">
            Anf. 118 Statsrådet BO LUNDGREN (m):
          </note>
          <note>
            Fru talman! Jag hade ju tänkt mig att i ytterligare rätt många
            år vara i denna funktion. På det viset kan vi ha fortsatta meningsutbyten,
            där jag fortfarande slår vakt om konkurrensen.
          </note>
          <note>
            Överläggningen var härmed avslutad.
          </note>
          <note>
            20 § Svar på fråga 1993/94:245 om konkurrenslagen och samarbetet
            i ekonomiska föreningar
          </note>
          <note>
            Anf. 119 Näringsminister PER
          </note>
          <note type="speaker">
            WESTERBERG (m):
          </note>
          <note>
            Fru talman! Kjell Ericsson har frågat mig vilka åtgärder regeringen
            avser att vidta för att undanta samarbete inom ekonomiska föreningar
            från förbudet enligt 6 § konkurrenslagen.
          </note>
          <note>
            Konkurrenslagen värnar om konkurrens på lika villkor och gäller
            oavsett om det är fråga om aktiebolag, ekonomiska föreningar,
            stiftelser, offentliga företag etc. Att en näringsgren organiserar
            sin verksamhet på ett visst sätt kan inte få innebära att den
            inte omfattas av konkurrenslagen. Å andra sidan måste reglerna
            utformas med hänsyn till speciella förhållanden inom vissa ekonomiska
            föreningar. Vi måste utgå från det vi vill uppnå med lagen, nämligen
            samhällsnyttan.
          </note>
          <note>
            Konkurrenslagen tar sikte på konkurrensbegränsande samarbete
            och missbruk av dominerande ställning som skadar samhällsekonomin
            och ytterst konsumenterna.
          </note>
          <note>
            Detta är ett viktigt inslag i regeringens politik.
          </note>
          <note>
            Regeringen har som en av sina främsta uppgifter att stärka svensk
            ekonomi genom att skapa förutsättningar för tillväxt och konkurrens.
            Detta gäller självklart även svenskt jord- och skogsbruk, och
            jag vill framhålla att avsikten aldrig har varit att konkurrenslagen
            skall tvinga s.k. primärföreningar att upphöra med sin verksamhet.
          </note>
          <note>
            Att statsmakterna har en principiellt positiv syn på att enskilda
            jordbrukare samverkar i primärföreningar framgår redan av förarbetena
            till den nya konkurrenslagen. Den bedömning som gjordes vid lagens
            tillkomst var att lagens regler om undantag skulle kunna tillämpas
            på jordbrukets primärföreningar. Konkurrensverket har nyligen
            i en skrivelse till regeringen redovisat att det enligt verkets
            uppfattning inte är möjligt när det gäller sådan samverkan inom
            jordbruks- och trädgårdsnäringen.
          </note>
          <note>
            Regeringen prövar nu skyndsamt och positivt vilka förtydliganden
            i lagstiftningen som kan behövas för att primärföreningarna inom
            jordbruket skall kunna verka på det sätt som riksdagen redan har
            uttalat sig för.
          </note>
          <note type="speaker">
            Anf. 120 KJELL ERICSSON (c):
          </note>
          <note>
            Fru talman! Jag tackar statsrådet för svaret på min fråga. Orsaken
            till att jag ställde den är den tolkning som Konkurrensverket
            har gjort av den nya konkurrenslagen. Enligt verket skulle det
            vara praktiskt taget omöjligt att bevilja jordbrukets primärföreningar
            undantag från konkurrenslagen, vare sig det gäller gruppundantag
            som regeringen kan bevilja eller individuella undantag som
          </note>
          <note>
            Konkurrensverket självt har befogenhet att besluta om. Denna
            tolkning gör det omöjligt för primärföreningarna att bedriva någon
            verksamhet efter den 1 januari nästa år.
          </note>
          <note>
            När vi behandlade denna fråga i riksdagen, var det inte meningen
            att jordbrukets ekonomiska föreningar skulle misskrediteras, vilket
            nu blir fallet. Inom t.ex. EG tillåter man ekonomiska föreningar
            att samverka inom jordbrukskooperationen. I näringsutskottets
            betänkande 1992/93:NU17, som gäller detta ärende, skrev vi också
            in att ''frågan om t.ex.
          </note>
          <note>
            jordbrukets möjligheter till en EG-anpassning bör behandlas inom
            ramen för jordbrukspolitiska överväganden''. Meningen var inte
            att de svenska föreningarna skulle misskrediteras gentemot sina
            konkurrentländer.
          </note>
          <note>
            På samma sida i utskottsbetänkandet, s. 16, står det även: ''Utskottet
            instämmer dock i regeringens uppfattning att hänsyn bör tas till
            jordbruksnäringens speciella natur vid tillämpningen av bestämmelserna
            om undantag.''
          </note>
          <note>
            Jag tycker att detta klart visar riksdagens inställning i frågan.
            Jag tolkar näringsministerns svar på samma sätt.
          </note>
          <note>
            För att det inte skall råda någon missuppfattning vill jag fråga:
            Den uppkomna situationen med tolkningen att det skulle råda förbud
            mot primärföreningar kan väl näppeligen överensstämma med regeringens
            syn när det gäller fri företagsamhet, näringsfrihet och rättssäkerhet?
          </note>
          <note>
            Anf. 121 Näringsminister PER
          </note>
          <note type="speaker">
            WESTERBERG (m):
          </note>
          <note>
            Fru talman! Precis som Kjell Ericsson säger var min och även
            utskottsledamöternas uppfattning att förarbetena var mycket tydliga.
            Men de har uppenbarligen inte varit tydliga nog på en punkt.
          </note>
          <note>
            Självklart skall vi förtydliga dem genom att framlägga en proposition
            till vårriksdagen med ikraftträdande den 1 juli nästa år.
          </note>
          <note>
            Det innebär med andra ord att man skall se till att det går att
            ha den här typen av primärföreningar.
          </note>
          <note>
            Avsikten har inte varit att lagen skall lägga några hinder i
            vägen för det. Däremot skall man självfallet upprätthålla lagens
            grundläggande krav, nämligen ett förbud för missbruk av marknadsdominerande
            ställning respektive skadliga konkurrensbegränsningar.
          </note>
          <note>
            Svaret på Kjell Ericssons frågor är med andra ord att de förtydliganden
            som har ansetts erforderliga kommer att göras så snart det låter
            sig göras. I
          </note>
          <note>
            mellantiden finns det goda möjligheter att avvakta genom en enkel
            kontakt med Konkurrensverket.
          </note>
          <note type="speaker">
            Anf. 122 KJELL ERICSSON (c):
          </note>
          <note>
            Fru talman! Jag tackar för de klarläggandena.
          </note>
          <note>
            Jag vill bara fråga en sak till. Berörs även skogsägarföreningar
            av förbudet mot samverkan?
          </note>
          <note>
            Kommer man i så fall att även i det fallet undanröja hindren
            för att skogsägarna skall kunna samverka?
          </note>
          <note>
            Jag hoppas att näringsministern genom klarlägganden och lagändringar
            ger hela föreningsrörelsen inklusive skogsägarföreningarna rätt
            att bedriva sin verksamhet.
          </note>
          <note>
            Anf. 123 Näringsminister PER
          </note>
          <note type="speaker">
            WESTERBERG (m):
          </note>
          <note>
            Fru talman! Det har ansetts onödigt.
          </note>
          <note>
            Skogsägarföreningarna är inte marknadsdominerande utan ganska
            små i förhållande till dem som inte är organiserade i skogsägarföreningar
            -- jag tänker på bolagsskog, kyrkoskog, m.m. Skogsägarföreningarnas
            verksamhet kan väl hanteras genom de förarbeten som finns. Det
            är förtjänstfullt inskrivet, inte minst av näringsutskottet här
            i riksdagen. Därmed kan deras problem lösas inom ramen för
          </note>
          <note>
            Konkurrensverkets nuvarande befogenheter. Det är en blankett
            som skall fyllas i med argumenten för att man inte är att anse
            som marknadsdominerande. Därmed kan man klara det på ett förhållandevis
            obyråkratiskt och smidigt sätt.
          </note>
          <note>
            Men det är ändå en del av tillämpningen av lagen.
          </note>
          <note type="speaker">
            Anf. 124 KJELL ERICSSON (c):
          </note>
          <note>
            Fru talman! Jag tackar för de här svaren.
          </note>
          <note>
            Det har varit en del oro ute i leden för att det här inte skulle
            fungera fr.o.m. den 1 januari. Men är det så att det inte krävs
            några ändringar för att
          </note>
          <note>
            Skogsägarföreningarna skall kunna fortsätta sitt arbete är det
            bra. Men det är också bra om det klarläggs ordentligt så att informationen
            kan gå ut till dem som berörs av det här.
          </note>
          <note>
            Anf. 125 Näringsminister PER
          </note>
          <note type="speaker">
            WESTERBERG (m):
          </note>
          <note>
            Fru talman! Jag delar uppfattningen att lagen väl fungerar från
            den 1 januari. Inför själva ikraftträdandet krävs det vissa sådana
            byråkratiska beteenden som jag har nämnt.
          </note>
          <note>
            Skogsägarföreningar måste alltså komma in med en blankett för
            att markera att det inte är någon skadlig konkurrensbegränsning
            som man avser att åstadkomma när man arbetar tillsammans i föreningen.
          </note>
          <note>
            Överläggningen var härmed avslutad.
          </note>
          <note>
            21 § Svar på fråga 1993/94:230 om landstingen som huvudmän för
            gymnasieutbildning
          </note>
          <note type="speaker">
            Anf. 126 Statsrådet BEATRICE ASK (m):
          </note>
          <note>
            Fru talman! Berit Löfstedt har frågat mig vilka åtgärder jag
            är beredd att vidta för att elever som tagits in av landsting
            på Barn- och fritidsprogrammet skall kunna slutföra sin utbildning
            hos landstingen och erhålla giltiga avgångsbetyg från gymnasieskolan.
          </note>
          <note>
            Enligt skollagen får landstingen anordna utbildning endast på
            sådana nationella program som avser naturbruk och omvårdnad. Någon
            möjlighet för regeringen att medge dispens från dennna bestämmelse
            finns inte.
          </note>
          <note>
            Regeringen lämnade mot denna bakgrund den 1
          </note>
          <note>
            juli en ansökan från Svenska kommunförbundet om rätt för landstingen
            att under en övergångstid anordna Barn- och fritidsprogrammet
            utan åtgärd.
          </note>
          <note>
            Enligt vad jag har erfarit har Svenska kommunförbundet, Landstingsförbundet
            och berörda huvudmän haft överläggningar i frågan och därvid enats
            kring att kommunen som huvudman anordnar utbildningen. Med huvudmannaskapet
            följer alla de skyldigheter som författningsenligt åligger huvudmannen.
            Det innebär bl.a. att utbildningen skall ledas av en rektor som
            är anställd av kommunen. Rektor utövar pedagogisk ledning och
            alla andra författningsenliga rektorsuppgifter, t.ex. utfärdande
            av betyg.
          </note>
          <note>
            Den situation som har uppstått nu i höst får självfallet inte
            på något sätt drabba eleverna. Jag anser att det är fullt möjligt
            för de berörda att lösa de problem som finns. Jag har också erfarit
            att i de flesta av de berörda länen har detta redan skett och
            överenskommelser träffats om hur frågan löses i enlighet med de
            riktlinjer som Svenska kommunförbundet och Landstingsförbundet
            kommit överens om.
          </note>
          <note type="speaker">
            Anf. 127 BERIT LÖFSTEDT (s):
          </note>
          <note>
            Fru talman! Jag vill tacka statsrådet för svaret på min fråga.
            Jag har ställt den av omsorg om de ungdomar som i god tro har
            börjat på de här utbildningarna. Det är oerhört väsentligt för
            dem att de inte råkar illa ut därför att kommunerna och landstingen
            inte i tid har lyckats reda upp sina mellanhavanden.
          </note>
          <note>
            Jag ser med glädje att de olika kommunförbunden och huvudmännen
            har haft överläggningar och funnit modeller för lösning av det
            här problemet.
          </note>
          <note>
            Det kan ibland ta ganska lång tid att byta huvudman -- det är
            ju det som det här handlar om.
          </note>
          <note>
            Det kan skapa oro, påverka kvaliteten och liknande. Ett landsting
            kan t.ex. ha många olika kommuner att klara ut relationerna med.
            Jag är glad att statsrådet och jag är överens om att inte ungdomarna
            som har tagits in på de här utbildningarna skall drabbas -- det
            vill jag gärna säga.
          </note>
          <note>
            Jag skulle vilja ställa en fråga till statsrådet Ask.
          </note>
          <note>
            Om det faktiskt tar olika lång tid, om det på något ställe uppstår
            svårigheter att lösa problemen inom rimlig tid, är statsrådet
            Ask då beredd att vara lyhörd och hjälpa till, t.ex. om man behöver
            någon form av dispens eller vad det kan vara -- jag kan inte säga
            exakt vilken hjälp man kan komma att behöva, men hjälp kan ibland
            behövas för att klara ungdomarnas situation?
          </note>
          <note type="speaker">
            Anf. 128 Statsrådet BEATRICE ASK (m):
          </note>
          <note>
            Fru talman! Svaret på den frågan är naturligtvis ja.
          </note>
          <note>
            Vi har tidigare i något undantagsfall varit tvingade att vidta
            extraordinära åtgärder för att hålla eleverna skadeslösa när byråkratin
            har krånglat till det.
          </note>
          <note>
            Men i det här fallet är det höstens intagning som är problemet.
            Det dröjer i varje fall en tid innan det skall ges avgångsbetyg.
            Det finns nu en överenskommelse och riktlinjer, som
          </note>
          <note>
            Kommunförbundet och Landstingsförbundet är överens om. Där är
            de viktiga utgångspunkterna dels att kommunen i enlighet med reglerna
            fullt ut skall ta över huvudmannaskapet, dels att en lösning av
            den akuta situationen skall vara till gagn för verksamheten. I
            riktlinjerna skriver man också att detta under inga förhållanden
            får drabba eleverna, vare sig när det gäller rätten till god utbildning,
            rätten till giltiga betyg, rätten till studiehjälp eller på annat
            sätt.
          </note>
          <note>
            Alla involverade är besjälade av att lösa detta på ett för eleverna
            positivt sätt. Jag utgår därför från att det inte skall vara något
            problem. Skulle problem dyka upp förelår jag att kommunerna vänder
            sig till departementet eller Skolverket.
          </note>
          <note type="speaker">
            Anf. 129 BERIT LÖFSTEDT (s):
          </note>
          <note>
            Fru talman! Jag tackar för det. Jag var inte ute för att snärja
            statsrådet i den här frågan, och jag tycker att det är ett oerhört
            gott besked till landstingen och kommunerna. Man skall ju lösa
            lokalproblem, man har saker gemensamt och man skall dela boet
            på ett förståndigt sätt, och ibland tar sådana saker längre tid
            än man kanske inledningsvis räknar med.
          </note>
          <note>
            Överläggningen var härmed avslutad.
          </note>
          <note>
            22 § Svar på fråga 1993/94:234 om riksväg 40
          </note>
          <note>
            Anf. 130 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Lars Björkman har frågat mig vilka åtgärder jag avser
            vidta för att intentionerna i riksdagsbeslutet om investeringar
            i trafikens infrastruktur skall uppfyllas.
          </note>
          <note>
            Bakgrunden är att Lars Björkman erhållit information om att byggstarten
            av riksväg 40 har senarelagts på grund av otillräcklig medelstilldelning.
          </note>
          <note>
            Av regeringens proposition om investeringar i trafikens infrastruktur
            framgår att utbyggnaden av vägsystemet i första hand bör ske på
            E 4 söder om
          </note>
          <note>
            Gävle, riksväg 40 och E 6 söder om Göteborg.
          </note>
          <note>
            Vidare framhöll regeringen att andra angelägna investeringar
            är motorvägsutbyggnaden på
          </note>
          <note>
            E 18/E 20 och riksväg 45 mellan Göteborg och
          </note>
          <note>
            Vänersborg, liksom en ny förbindelse på väg E 4
          </note>
          <note>
            över Ångermanälven.
          </note>
          <note>
            Vägverket har i remissutgåvan av den nationella väghållningsplanen
            redovisat att en utbyggnad av riksväg 40 på delen Landvetter--Borås
            kan påbörjas någon gång under perioden 1994--1996.
          </note>
          <note>
            Delen Borås--Jönköping kommer att byggas ut under perioden 1997--2003.
            Det slutliga förslaget till nationell väghållningsplan skall redovisas
            för regeringen senast den 31 januari 1994. Regeringen skall därefter
            godkänna planen.
          </note>
          <note>
            Riksdagen har anvisat en kostnadsram för utbyggnaden av vägnätet
            för de kommande tre budgetåren. Denna kostnadsram är drygt 17,1
          </note>
          <note>
            miljarder kronor. Genom riksdagens initiativ våren
          </note>
          <note>
            1993 om tidigareläggning av investeringar i trafikens infrastruktur
            startades investeringar för totalt 3 062 miljoner kronor. Dessa
            investeringar kommer att ta en stor del av kostnadsramen för byggande
            av vägar i anspråk de närmaste åren.
          </note>
          <note>
            Därmed påverkas vilka projekt som kan inrymmas i de av riksdagen
            anvisade årliga ramarna.
          </note>
          <note>
            Det är Vägverkets ansvar att, utifrån de riktlinjer och de resurser
            som riksdag och regering har anvisat, upprätta detaljerade planer
            för när i tiden utbyggnaden av olika delar av vägnätet skall ske.
          </note>
          <note type="speaker">
            Anf. 131 LARS BJÖRKMAN (m):
          </note>
          <note>
            Fru talman! Jag tackar kommunikationsministern för svaret.
          </note>
          <note>
            Jag är självfallet medveten om att det är Vägverket som har ansvar
            för att följa upp de politiska beslut som fattas och att varken
            ministern, departementet eller riksdagen kan detaljstyra verksamheten.
          </note>
          <note>
            Därom är vi fullständigt överens.
          </note>
          <note>
            Det framgår av ministerns svar att det såväl i regeringens proposition
            som i det utskottsbetänkande som ledde till riksdagens beslut
            mycket tydligt står att ett av de objekt jag tar upp, riksväg
            40, skall ligga i framkant.
          </note>
          <note>
            Det inger en viss förvåning att i kontakter med
          </note>
          <note>
            Vägverket få veta att det sannolikt inte finns utrymme för att
            starta projektet förrän i slutet av den första treårsperioden,
            dvs. 1996.
          </note>
          <note>
            Jag har vid samtal med regionchefen fått ett löfte om att man
            skall titta över prioriteringen för att se om det finns utrymme
            för projektet. Jag är egentligen ute efter att tala om principen.
          </note>
          <note>
            Riksdagen fattar entydiga beslut om hur arbetet skall bedrivas,
            men antingen skickar regeringen inte med tillräckligt mycket pengar,
            eller så följer
          </note>
          <note>
            Vägverket en annan prioriteringsordning än den som beslutet innebär.
            Det är bakgrunden till frågan.
          </note>
          <note>
            Jag vill fråga ministern om det är rimligt att verken tolkar
            de beslut som fattas så godtyckligt att ett av de viktigaste projekten
            hamnar i den senare delen av beslutsperioden, trots att riksdagen
            uttryckt att det skall genomföras i framkant av perioden. Är det
            så man kan tolka sådana här beslut?
          </note>
          <note>
            Anf. 132 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Det pågår en remissbehandling av
          </note>
          <note>
            Vägverkets förslag till väghållningsplan. Det är det förslaget
            som har kommit under Lars Björkmans ögon. Jag har också fått brev,
            bl.a. från Borås kommun, om detta.
          </note>
          <note>
            Det är alldeles riktigt att det står i propositionen att de vägar
            som jag räknade upp i mitt svar är de som bör byggas ut i första
            hand. Lars Björkman frågar om det är rimligt att verken tolkar
            beslut så här godtyckligt.
          </note>
          <note>
            Jag vill påminna Lars Björkman om det jag säger implicit i mitt
            svar. Det som har förändrat ritningarna något är ett utskottsinitiativ
            i trafikutskottet. Utskottet bestämde sig i våras för att sätta
            i gång ett antal startfärdiga projekt, vilka i och för sig ligger
            längre fram i Vägverkets tänkta planer, men som då var helt färdiga
            att starta. Det var projekt som kostade drygt 3 miljarder kronor.
          </note>
          <note>
            Dessa projekts igångsättande har gjort att strukturen på det
            förslag till väghållningsplan som nu är ute på remiss ser något
            annorlunda ut.
          </note>
          <note>
            Det är snarast riksdagen som har varit godtycklig, om Lars Björkman
            tillåter att jag säger så, i förhållande till de planer som regeringen
            presenterade i sin infrastrukturproposition.
          </note>
          <note type="speaker">
            Anf. 133 LARS BJÖRKMAN (m):
          </note>
          <note>
            Fru talman! Det vore förmätet av mig att säga att den ena eller
            den andra parten har tolkat rätt eller fel. Jag tycker att det
            initiativ som riksdagen tog var riktigt vid det tillfälle det
            togs. Initiativet var känt vid det tillfälle som utskottets hemställan
            gick till riksdagen, så det borde i och för sig ha kunnat pareras
            i rimlig tid.
          </note>
          <note>
            Nu är vi ändå i den situationen att många förväntar sig att de
            löften som avgavs efter det viktiga beslut riksdagen fattade i
            juni månad, inte minst av
          </note>
          <note>
            Vägverket självt, skall infrias. Inte bara innebyggarna i regionen
            utan även entreprenörer med mycket stor maskinkapacitet som har
            haft rimliga förväntningar på att få utnyttja maskinparkerna i
            projekten är mycket besvikna.
          </note>
          <note>
            Projektet skall genomföras i en region där arbetslösheten inte
            bara är genomsnittlig utan ligger över landets snitt. Det tyder
            på att det av många skäl är riktigt att tidigarelägga projektet.
          </note>
          <note>
            Anf. 134 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Det var av just det skäl som Lars
          </note>
          <note>
            Björkman nu tog upp som riksdagen vid ett tidigare tillfälle
            bestämde sig för att tidigarelägga ett antal andra projket.
          </note>
          <note>
            Vi kan ändå konstatera att det står skrivet i remissmaterialet
            att utbyggnaden av de 37
          </note>
          <note>
            kilometer väg som går mellan Landvetter och Borås skall påbörjas
            någon gång mellan 1994 och 1996.
          </note>
          <note>
            Låt oss hoppas att det sker i början av perioden.
          </note>
          <note type="speaker">
            Anf. 135 LARS BJÖRKMAN (m):
          </note>
          <note>
            Fru talman! Jag delar gärna den förhoppningen.
          </note>
          <note>
            Ministern visar en positiv inställning. Jag skall gärna ta med
            mig detta besked hem till regionen och säga att vår gemensamma
            tolkning är den, att
          </note>
          <note>
            ''i framkant'' måste innebära att projektet påbörjas i den främre
            delen av perioden 1994--1996. Med den tolkningen är jag nöjd.
          </note>
          <note>
            Överläggningen var härmed avslutad.
          </note>
          <note>
            23 § Svar på frågorna 1993/94:240 och 243 om
          </note>
          <note>
            Öresundsbron
          </note>
          <note>
            Anf. 136 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Martin Nilsson har ställt två frågor till mig. Den
            första frågan är om den svenska regeringen delar uppfattningen
            att juridiska hinder finns för att avbryta Öresundsbroprojektet
            om den ekonomiska eller miljömässiga prövningen ger ett negativt
            resultat. Den andra frågan är om regeringen kan garantera att
            ett fullföljande av
          </note>
          <note>
            Öresundsbroförbindelsen inte kommer att kosta skattebetalarna
            något. Jag avser att besvara frågorna i ett sammanhang.
          </note>
          <note>
            De svenska och danska staterna har sedan år 1991
          </note>
          <note>
            ett avtal om att gemensamt anlägga och driva en fast förbindelse
            över Öresund. I avtalet föreskrivs att förbindelsen skall gå mellan
            Kastrup och
          </note>
          <note>
            Limhamn med en sänktunnel under Drogden och en högbro över Flintrännan,
            samt att den slutliga utformningen skall ske med hänsyn till vad
            som är ekologiskt motiverat, tekniskt möjligt och ekonomiskt rimligt
            så att skadliga verkningar av bron förebyggs.
          </note>
          <note>
            För närvarande pågår en prövning av förbindelsen i regeringen
            enligt vattenlagen och naturresurslagen.
          </note>
          <note>
            Avgörande i denna prövning är att den s.k.
          </note>
          <note>
            nollösningen vad gäller vattengenomströmningen mellan Östersjön
            och Kattegatt kan säkerställas. I
          </note>
          <note>
            Danmark görs samtidigt en prövning av de slutliga villkoren för
            utformningen av förbindelsen. I
          </note>
          <note>
            avtalet anförs att Sverige och Danmark är överens om att de prövningar
            som skall ske enligt respektive stats lagstiftning för utförandet
            av
          </note>
          <note>
            Öresundsförbindelsen kan leda till avvikelser från vad som sägs
            i en bilaga till avtalet om
          </note>
          <note>
            Öresundsförbindelsens sträckning och tekniska utformning. Sådana
            avvikelser kan komma att göras för att tillgodose högt ställda
            miljökrav på utformningen av förbindelsen.
          </note>
          <note>
            Beträffande kostnaderna för Öresundsförbindelsen erinrar jag
            om att förbindelsen enligt avtalet skall finansieras med trafikantavgifter
            och att inget av länderna skall behöva skjuta till några budgetmedel.
          </note>
          <note>
            Inför avtalets tillkomst studerades förbindelsens ekonomi noggrant,
            och omfattande beräkningar och känslighetsanalyser gjordes.
          </note>
          <note>
            Öresundskonsortiet, som har i uppdrag att bygga och driva kust-till-kust-delen
            av förbindelsen, har följt upp och förnyat dessa beräkningar och
            gjort en grundlig översyn av de ekonomiska förutsättningarna för
            förbindelsen. Konsortiet anser, mot bakgrund av de prognoser som
            i dag gäller, att ekonomin för den gemensamma kust-tillkust-delen
            av förbindelsen samt de svenska anslutningarna är mycket god.
          </note>
          <note>
            Konsortiets bedömningar grundar sig bl.a. på de förutsättningar
            som riksdagen beslutade om år 1991
          </note>
          <note>
            med anledning av avtalet med Danmark om
          </note>
          <note>
            Öresundsförbindelsen. Inför beslutet om avtalet försäkrade man
            sig nämligen från svensk sida om att ge de svenska anslutningarna
            en rimlig omfattning i syfte att skapa goda förutsättningar för
            projektets ekonomi. Därför lade man i Sverige in mindre omfattande
            anslutningsanläggningar i projektet än i Danmark.
          </note>
          <note>
            Mot bakgrund av de begränsningar som omgärdar avtalet samt de
            beräkningar som konsortiet presenterat rörande projektets ekonomi
            anser jag att projektet ligger inom de ekonomiska ramar som riksdagen
            beslutat. Jag står därför fast vid min uppfattning om att ett
            fullföljande av den av riksdagen beslutade Öresundsförbindelsen
            inte kommer att belasta skattebetalarna.
          </note>
          <note type="speaker">
            Anf. 137 MARTIN NILSSON (s):
          </note>
          <note>
            Fru talman! Jag får tacka kommunikationsministern för svaret.
          </note>
          <note>
            Jag tycker att detta är en viktig fråga. Förbindelsen har inte
            minst diskuterats ur miljösynpunkt, men även ur andra synpunkter.
            Några av dem vill jag ta upp i denna debatt.
          </note>
          <note>
            Den första frågan gällde om det är juridiskt möjligt att avbryta
            projektet. Frågan härrör från en artikel där den danska regeringens
            synpunkter kring projektet refererades. Regeringen uttalade att
            den såg väldigt negativt på att avbryta projketet och att det
            skulle vara väldigt svårt.
          </note>
          <note>
            Exempelvis finns i dag en artikel om Öresundsbron i Dagens Nyheter
            som lyder ungefär så här: Om den svenska regeringen säger till
            den danska regeringen att miljöprövningen inte tillåter den föreslagna
            kombinerade förbindelsen utan vill pröva andra lösningar, så ryms
            det inom avtalet. Det bör inte utlösa ett skadeståndskrav. En
            sådan lösning skulle kunna vara tunnelalternativet.
          </note>
          <note>
            Det är ungefär vad kommunikationsministern också säger i sitt
            svar. Frågan är vad som händer i det läge man upptäcker att bron
            inte klarar miljöprövningen. Därom vet vi ingenting i dag. Vi
            vet att Koncessionsnämnden har sagt nej. Vi vet att åtminstone
            ett parti inom den borgerliga regeringen har sagt nej till en
            bro. Vi vet att det råder splittring även inom andra partier.
          </note>
          <note>
            Frågan är vad som händer om det visar sig att bron inte klarar
            prövningen och om det inte blir ekonomiskt lönsamt att bygga tågtunneln,
            vilket den borgerliga regeringen hela tiden har hävdat att det
            blir. Vad blir då alternativet? Alternativet blir förstås att
            inte bygga någonting. Det är mot den bakgrunden man skall diskutera
            om det finns skadeståndskrav eller inte.
          </note>
          <note>
            Sedan kostnaden, där det finns en rad olika beräkningar. Det
            anmärkningsvärda är att såväl den förutvarande som den nuvarande
            regeringen har utgått från konsortiets egna beräkningar.
          </note>
          <note>
            Frågan är om beräkningsgrunden är den mest kloka. Såvitt jag
            har förstått har regeringen inte låtit oberoende revisionsbyråer
            granska beräkningarna i just detta fall såsom man har gjort i
            andra fall som exempelvis Arlandabanan eller
          </note>
          <note>
            Televerket. Är regeringen beredd att göra detta nu?
          </note>
          <note>
            Anf. 138 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Just nu pågår den förmodligen mest omfattande miljöprövning
            av ett infrastrukturprojekt som någonsin har genomförts i detta
            land och i Danmark. Det är en oerhört noggrann och heltäckande
            prövning som omfattar alla tänkbara aspekter på projektet. Det
            är regeringens ambition att den med största möjliga noggrannhet
            skall genomföras fullt ut.
          </note>
          <note>
            När nuvarande regering bildades fastlades i regeringsdeklarationen
            att det avgörande var att denna förbindelse klarade nollösningen,
            nämligen att det inte skulle få innebära någon påverkan av vattnets
            möjlighet att strömma från Kattegatt in i
          </note>
          <note>
            Östersjön. Till den delen finns nu ett stort antal remissvar
            som övervägs i regeringskansliet. Vi kommer inom en snar framtid
            att lägga fram regeringens syn på detta i form av ett regeringsbeslut.
          </note>
          <note>
            När det gäller kostnaderna vill jag säga att konsortiet inte
            är ett bolag som kan se lättsinnigt på detta med ekonomin. Följaktligen
            har sex olika konsultkonsortier tagits in. Vart och ett har från
            sina egna utgångspunkter fått göra ekonomiska kalkyler och beräkningar.
            Samtliga dessa sex konsultkonsortier har kommit fram till att
            detta projekt kan genomföras inom de ramar som är fastlagda.
          </note>
          <note>
            Jag kan också berätta för Martin Nilsson att vi inom regeringen,
            under ledning av
          </note>
          <note>
            Finansdepartementets ekonomer, gör en helt egen utvärdering av
            detta. Därigenom kommer vi att ha mycket ordentligt på fötterna
            den dag vi fattar beslut även i den delen.
          </note>
          <note type="speaker">
            Anf. 139 MARTIN NILSSON (s):
          </note>
          <note>
            Fru talman! Det finns ett gammalt citat som lyder:
          </note>
          <note>
            Som man frågar får man också svar.
          </note>
          <note>
            Det har gjorts ett antal olika beräkningar för detta.
          </note>
          <note>
            Jag skall inte säga vilken som är den rätta. Men rent personligt
            ser jag en ganska stor och uppenbar konflikt mellan somliga beräkningar
            som hamnar på 12 miljarder kronor och andra som hamnar på
          </note>
          <note>
            95 miljarder kronor, en summa som exempelvis
          </note>
          <note>
            Miljöförbundets beräkningar hamnade på. Liksom
          </note>
          <note>
            Miljöförbundet har gjort kan man inkludera exempelvis miljökostnader
            och rent samhällsekonomiska kostnader. Jag tror att skillnaden
            ändå var mellan 12 och 60 miljarder kronor, om man bara ser strikt
            till byggkostnaderna.
          </note>
          <note>
            Även om Finansdepartementet nu ser över detta är det anmärkningsvärt
            att regeringen inte låter oberoende utländska revisionsbyråer
            göra ordentliga granskningar, vilket man tidigare har gjort i
            olika sammanhang som exempelvis i fråga om Arlandabanan och Televerket.
            Uppenbarligen har regeringen nu inte för avsikt att göra en sådan
            granskning.
          </note>
          <note>
            Vi vet ju inte om brobygget blir miljövänligt, så förhoppningsvis
            kommer inget förslag att läggas fram av regeringen.
          </note>
          <note>
            Anf. 140 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Låt mig bara konstatera att Martin
          </note>
          <note>
            Nilsson hävdar att det inte har förekommit oberoende och utländska
            bedömningar. Jag vill då bara upplysa om att det bland dessa sex
            konsultkonsortier finns utländska konsultföretag.
          </note>
          <note>
            Såvitt jag förstår är samtliga också oberoende.
          </note>
          <note>
            Överläggningen var härmed avslutad.
          </note>
          <note>
            24 § Svar på fråga 1993/94:248 om stuverimonopolet
          </note>
          <note>
            Anf. 141 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Bo G Jenevall har frågat mig om jag har vidtagit
            några åtgärder för att upphäva stuverimonopolet.
          </note>
          <note>
            Jag vill inledningsvis nämna att det inte finns någon lag eller
            förordning om stuverimonopol i Sverige.
          </note>
          <note>
            Genom en kombination av fackligt agerande och överenskommelser
            på arbetsmarknaden har man åstadkommit en ordning som innebär
            att det i praktiken endast finns ett stuveriföretag i varje hamn.
          </note>
          <note>
            Frågan om det s.k. stuverimonopolet berör huvudsakligen arbets-
            och konkurrensrättens områden. Den nya konkurrenslagen är inte
            tillämplig på överenskommelser mellan arbetstagare och arbetsgivare
            avseende lön eller andra anställningsvillkor. Den omfattar inte
            heller fackförbund.
          </note>
          <note>
            Däremot omfattas stuveribolagens verksamhet av konkurrenslagen.
            Mitt förslag är att den som anser sig drabbad av någon form av
            konkurrensbegränsning från ett stuveribolag bör vända sig till
            Konkurrensverket för att få den frågan prövad.
          </note>
          <note type="speaker">
            Anf. 142 BO G JENEVALL (nyd):
          </note>
          <note>
            Fru talman! Jag tackar kommunikationsministern för svaret, även
            om det i mitt tycke inte är tillfredsställande. Jag vet inte om
            det är jag eller kommunikationsministern som är felinformerad.
          </note>
          <note>
            Grunden för det s.k. stuverimonopolet ligger i en
          </note>
          <note>
            ILO-konvention, nr 137, som har ratificerats av regeringen. I
            dessa arbeten sades det för cirka 20 år sedan att den skulle vara
            högst temporär -- högst en tioårsperiod. Jag vill påstå att detta
            i allra högsta grad är något som ligger inom kommunikationsministerns
            ansvarsområde. Detta bör behandlas skyndsamt, inte minst med hänsyn
            till att den nuvarande ordningen starkt hindrar den tekniska utvecklingens
            möjligheter att förbättra sjötransporternas såväl tidsmässiga
            som kostnadsmässiga situation.
          </note>
          <note>
            Jag har fått dessa uppgifter från, som jag tror, sakligt håll.
            Jag hoppas att de är riktiga, eftersom de var utgångspunkten för
            den fråga som jag har ställt.
          </note>
          <note>
            Anf. 143 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Det är alldeles riktigt som Bo G
          </note>
          <note>
            Jenevall säger, att det här är fråga om en ordning som naturligtvis
            begränsar effektiviteten i hamnarna. Detta tror jag att vi är
            helt överens om.
          </note>
          <note>
            Frågan är bara om detta är något som är åtkomligt genom lagstiftning.
          </note>
          <note>
            Det finns mycket som vi inte gillar, men som vi trots det inte
            kan ingripa mot genom lagstiftning. Det tror jag är en av de bärande
            ideologiska principerna i Bo G Jenevalls politiska parti.
          </note>
          <note>
            Det förtjänar naturligtvis att framhållas att en fördjupad diskussion
            i dessa frågor bör föras. Jag tycker att frågan på intet sätt
            bör vara avförd i och med detta. Jag har redovisat sakläget. Det
            är fullt möjligt att driva frågan vidare där den hör hemma beträffande
            de delar som Bo G Jenevall tar upp.
          </note>
          <note type="speaker">
            Anf. 144 BO G JENEVALL (nyd):
          </note>
          <note>
            Fru talman! Det låter hoppfullt. Jag hoppas att kommunikationsministern
            kommer att titta närmare på frågan. När det gäller de förhållanden
            som jag har påpekat finns det möjligheter för regeringen att agera.
            Problemet skulle då kunna undanröjas.
          </note>
          <note>
            Ingen annan grupp än hamnarbetarna har ett konventionsbundet
            skydd för tryggande av anställning i samband med teknik- och samhällsutveckling.
            Därför antar jag att detta bara är början av en förnyad behandling
            i ärendet.
          </note>
          <note>
            Anf. 145 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Den ordning som gäller i dag går ganska långt tillbaka
            i tiden, närmare bestämt till sekelskiftet. Det fanns t.ex. en
            stuveriordning -- en överenskommelse som gjordes redan 1908 mellan
          </note>
          <note>
            Svenska arbetsgivareföreningen och
          </note>
          <note>
            Redareföreningen -- som nog har gett upphov till en del av den
            här debatten.
          </note>
          <note>
            Men detta handlar om ett antal olika aspekter som berör olika
            departement. För närvarande finns inget arbete på gång i denna
            del, utan jag rekommenderar dem som känner sig drabbade att i
            första hand vända sig till Konkurrensverket för att få frågan
            prövad.
          </note>
          <note type="speaker">
            Anf. 146 BO G JENEVALL (nyd):
          </note>
          <note>
            Fru talman! Jo, jag har uppmärksammat i svaret att frågan kan
            tas upp även i Konkurrensverket, och jag tycker att det är alldeles
            utmärkt. Men med en dåres envishet återkommer jag till det jag
            har sagt om konventionen. Enligt min uppfattning är det möjligt
            för kommunikationsministern att ta ett initiativ, och det ser
            jag fram mot.
          </note>
          <note>
            Överläggningen var härmed avslutad.
          </note>
          <note>
            25 § Svar på fråga 1993/94:252 om privatisering av Swebus
          </note>
          <note>
            Anf. 147 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Olle Schmidt har frågat mig om regeringen planerar
            att privatisera Swebus.
          </note>
          <note>
            Swebus AB ägs i dag av Swedcarrier AB, ett bolag som är helägt
            av affärsverket SJ.
          </note>
          <note>
            SJ har i dag ett bemyndigande att avyttra aktier, fastigheter
            m.m. i affärsverket och
          </note>
          <note>
            Swedcarrierkoncernen för högst 5,2 miljarder kronor. Knappt hälften
            av detta bemyndigande har i dagsläget utnyttjats.
          </note>
          <note>
            En eventuell avyttring av Swebuss är således ett beslut som styrelsen
            i Swedcarrier och ytterst i SJ-
          </note>
          <note>
            koncernen har att fatta. Enligt vad jag erfarit är en avyttring
            av Swebus i dagsläget inte aktuell.
          </note>
          <note type="speaker">
            Anf. 148 OLLE SCHMIDT (fp):
          </note>
          <note>
            Fru talman! Jag ber att få tacka kommunikationsministern för
            svaret. Möjligen är jag något förvånad över att det är kommunikationsministern
            som svarar. Jag hade ställt frågan till näringsministern, som
            ju ansvarar för regeringens privatiseringsplaner. Jag får väl
            säga att jag inte blev vare sig mycket klokare eller speciellt
            mycket nöjdare av kommunikationsministerns svar.
          </note>
          <note>
            Swebusgruppen, där bl.a. Wasabuss ingår, finns inom Swedcarrier.
            Det är, som kommunikationsministern sade, ett dotterbolag till
          </note>
          <note>
            SJ. Man har 2 500 bussar och är Nordens största bussföretag.
            Swebus dominerar marknaden i
          </note>
          <note>
            Sverige med 27 % -- det vet kommunikationsministern. Närmaste
            konkurrent är Linjebuss, som har 10 % av marknaden. Detta är förhållandet
            före Swebus förvärv av Malmö
          </note>
          <note>
            Lokaltrafik.
          </note>
          <note>
            Jag fick häromveckan reda på att Swebus hämtat hem huvuddelen
            av Blekingetrafiken. Staten konkurrerade med andra ord ut bl.a.
            privata
          </note>
          <note>
            Linjebuss. Jag riktar ingen kritik mot dem som har upphandlat,
            men nog är väl detta noterbart.
          </note>
          <note>
            Fru talman! Jag tycker att man i den här församlingen skall säga
            att det arbete som kommunikationsministern i övrigt har drivit
            när det gäller avmonopolisering och avreglering förtjänar beröm.
            Syftet är just att få till stånd bättre konkurrensvillkor och
            pressa kostnaderna. Det har varit bra. Kostnaderna har i många
            fall kunnat pressas, med upp till 10--15 %. När det gäller
          </note>
          <note>
            Linjebuss i Malmö är det fråga om 20 %. Vi måste fortsätta med
            detta. Jag tror att kommunikationsministern och jag är överens
            om det.
          </note>
          <note>
            Jag är övertygad om att många kommuner för närvarande tvekar
            att upphandla bussverksamhet, beroende på att Swebus intar en
            så dominerande ställning. De tvekar att överlåta ett kommunalt
            monopol -- om jag får uttrycka mig så -- till ett statligt monopol.
            Därför tycker jag att kommunikationsministern i dag skall ta tillfället
            i akt att svara på frågan: Vad tycker kommunikationsministern
            och regeringen om det här? SJ tillhör ju regeringen.
          </note>
          <note>
            Anf. 149 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Min grundläggande princip är att det är oerhört viktigt
            att staten som ägare till konkurrensutsatt verksamhet inte har
            andra avkastningskrav än vad privata ägare har. Vi kan då titta
            på resultaträkningen för Swebus och konstatera att man har en
            avkastning som är jämförbar med andra operatörer. Man har under
          </note>
          <note>
            1992 en räntabilitet på eget kapital på 11,5 % och på sysselsatt
            kapital på 12 %. Detta, i kombination med en soliditet på 18 %,
            är värt att notera. Det finns ingenting i detta material som tyder
            på att
          </note>
          <note>
            Swebus skulle dumpa marknaden. Tvärtom är det så att SJ-ledningens
            vilja att ha Swebus är att man vill ha en avkastning som också
            stöder järnvägsverksamheten i det nuvarande omstruktureringsskedet.
          </note>
          <note>
            Jag är inte alls främmande för att den dagen kommer -- när affärsverket
            SJ har kapitaliserats, när vi har fått en helt slimmad verksamhet
            -- då det blir aktuellt att också avyttra Swebus. Som framgår
            av mitt svar har SJ i dag ett bemyndigande av riksdagen att avyttra
            bl.a. Swebus och andra verksamheter inom Swedcarriergruppen för
            högst
          </note>
          <note>
            5,2 miljarder. Man har utnyttjat hälften. När den mycket kompetenta
            koncernledningen anser det lämpligt kan en utförsäljning av Swebus
            också bli aktuell.
          </note>
          <note type="speaker">
            Anf. 150 OLLE SCHMIDT (fp):
          </note>
          <note>
            Fru talman! Jag tror inte heller att Swebus är ett företag som
            inte sköts bra. Problemet är möjligen att det finns hinder på
            vägen för att ytterligare privatisera marknaden. Kommuner har
            ju uttalat en påtaglig rädsla för att upphandla sin verksamhet.
          </note>
          <note>
            Jag läste i en artikel -- som jag förmodar att kommunikationsministern
            också har läst -- i Svensk
          </note>
          <note>
            Lokaltrafik att Kommunförbundets ordförande säger att det borde
            vara fullständigt naturligt för regeringen att, som ett ytterligare
            led och som nästa steg, se till att Swebus privatiseras. Det kan
            finnas en rädsla för att Swebus köps upp av någon annan, stor
            konkurrent. Men jag tror att marknaden mycket väl skulle kunna
            svälja ytterligare ett bussföretag. Linjebuss blev en raket på
            börsen efter börsintroduktionen.
          </note>
          <note>
            Varför inte ytterligare pröva detta? Varför överlåta hela ställningstagandet
            till SJ? Regeringen och kommunikationsministern måste ju tycka
            någonting själva i det här fallet, när konkurrensen riskerar att
            snedvridas.
          </note>
          <note type="speaker">
            Anf. 151 TALMANNEN:
          </note>
          <note>
            Jag får erinra om de tidsregler som gäller.
          </note>
          <note>
            Anf. 152 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Jag tror att Swebus i dagsläget är en bra operatör
            på marknaden. Om man får tro Olle
          </note>
          <note>
            Schmidt ger Swebus kommunerna alltför konkurrenskraftiga erbjudanden.
            Det är inte någonting som de som upphandlar skall vara rädda för.
            Genom konkurrenslagstiftningen är det fullt möjligt att pröva
            varje upphandling och få belyst om det finns sådana element som
            inte är förenliga med den mycket omfattande konkurrenslagstiftningen.
          </note>
          <note>
            Jag upprepar att jag inte utesluter att det kan uppstå ett läge
            där det blir aktuellt att sälja ut
          </note>
          <note>
            Swebus till marknaden. Jag tror att vi också skall vara vaksamma
            inför att det behövs en stor, kompetent operatör, som har stordriftsfördelar,
            som kan gå in och ta av de mycket stora kontrakt som är aktuella,
            uppfylla dem och se till att marknaden successivt växer för privata
            operatörer.
          </note>
          <note type="speaker">
            Anf. 153 OLLE SCHMIDT (fp):
          </note>
          <note>
            Fru talman! Jag blir litet orolig över vad kommunikationsministern
            nu säger. Det kan inte vara regeringens och kommunikationsministerns
            uppgift att försöka kontrollera marknaden på det sättet. En part
            håller på att bli alltmer dominerande på den svenska bussmarknaden,
            och det ger en snedvriden konkurrens. Det skapar på sikt en monopolartad
            situation. Det är det som kommunerna är oroliga för -- i varje
            fall vissa politiker i kommunerna. Regeringen och vi har anledning
            att vara bekymrade över detta.
          </note>
          <note>
            Frågan om staten skall subventionera olika verksamheter har inte
            med detta att göra. Därför tycker jag att kommunikationsministern
            bör vara intresserad av -- han antyder också detta -- att se till
            att Swebus kommer ut på den öppna marknaden så fort som möjligt.
            Annars kan situationen mycket snabbt bli en helt annan.
          </note>
          <note>
            Anf. 154 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Frågan om Swebus ägarskap avgörs för närvarande av
            Swedcarriers styrelse, och ytterst är det koncernledningen inom
            SJ som har ansvaret.
          </note>
          <note>
            Man har bemyndigande att sälja ut, men i dag är det inte aktuellt.
            Jag utesluter emellertid inte att det kommer att bli aktuellt
            framöver.
          </note>
          <note type="speaker">
            Anf. 155 OLLE SCHMIDT (fp):
          </note>
          <note>
            Fru talman! Jag skall bara göra en kort kommentar.
          </note>
          <note>
            Det är väl ändå ytterst ägaren som har det slutgiltiga ansvaret.
            Ägaren av SJ är väl i det här fallet staten och regeringen. Såvitt
            jag förstår har kommunikationsministern svarat på min fråga av
            det skälet att ansvaret för SJ vilar på kommunikationsministern.
            Det är följaktligen inte helt oväsentligt vad kommunikationsministern
            och staten som ägare tycker i den här frågan.
          </note>
          <note>
            Anf. 156 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Regeringen har inte minst inom
          </note>
          <note>
            Kommunikationsdepartementets område genomfört ett stort antal
            avregleringar. De marknader som kommunikationsmarknaderna består
            av är av tradition oerhört monopolinriktade, med mycket liten
            konkurrens. Därför håller vi nu på att på bl.a. järnvägsområdet,
            teleområdet och postområdet stifta ramlagar. På samma sätt håller
            vi på att avreglera långväga busstrafik. När marknaderna har fått
            sina totala spelramar, kan det också bli aktuellt med att sälja
            ut Swebus.
          </note>
          <note>
            Överläggningen var härmed avslutad.
          </note>
          <note>
            26 § Svar på fråga 1993/94:261 om
          </note>
          <note>
            Dennispaketet
          </note>
          <note>
            Anf. 157 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Eva Zetterberg har frågat mig vilka investeringar
            i Dennispaketet som regeringen kommer att påskynda respektive
            avslå.
          </note>
          <note>
            Bakgrunden till frågan är att regeringen har aviserat att en
            proposition om finansieringen av väglederna i Dennispaketet skulle
            föreläggas riksdagen under hösten 1993.
          </note>
          <note>
            Först vill jag säga till Eva Zetterberg att utbyggnaden av ett
            antal projekt i Dennispaketet redan pågår. Det gäller bl.a. utbyggnaden
            av
          </note>
          <note>
            Roslagsbanan, moderniseringen av tunnelbanan, utbyggnaden av
            dubbelspåret mellan Älvsjö och
          </note>
          <note>
            Västerhaninge och utbyggnaden av motorvägen på väg E 18 mellan
            Söderhall och Rösa. Under innevarande år har regeringen beräknat
            att utbetala 712 miljoner kronor i bidrag till
          </note>
          <note>
            Stockholms läns landsting för finansieringen av de projekt som
            SL ansvarar för. Totalt har regeringen beslutat att enligt viss
            tidsplan utbetala 2 440
          </note>
          <note>
            miljoner kronor till s.k. SL-investeringar. Dessa medel inkluderar
            även planering och utbyggnad av snabbspårvägen mellan Gullmarsplan
            och Alvik.
          </note>
          <note>
            Det är viktigt att komma ihåg att Dennispaketet baseras på en
            regional överenskommelse, där även statliga myndigheter deltagit
            i arbetet. För att de i paketet ingående delarna skall kunna genomföras
            behövs ett antal beslut från regering, riksdag och berörda kommuner.
          </note>
          <note>
            Riksdagen såg, vid sitt ställningstagande våren
          </note>
          <note>
            1991, positivt på de uppgörelser som träffats.
          </note>
          <note>
            Riksdagen hävdade att ett fullföljande av uppgörelserna leder
            till att en angelägen utveckling främjas så att trafiken kan utvecklas
            och miljöproblemen bemästras. Man bedömde också att överenskommelsernas
            utgångspunkter rimmade väl med de trafikpolitiska beslut som riksdagen
            tidigare fattat. Man uttalade att det därför är angeläget att
            uppgörelserna kan genomföras. För att möjliggöra ett fullföljande
            av överenskommelserna anvisade riksdagen sammanlagt 5,5 miljarder
            kronor till de tre storstadsregionerna, varav 3,5 miljarder kronor
            till
          </note>
          <note>
            Stockholmsregionen.
          </note>
          <note>
            Regeringen arbetar för närvarande med utformningen av de finansiella
            förutsättningarna för de avgiftsfinansierade vägprojekten. Så
            snart regeringens arbete är klart kommer ett förslag till finansiering
            att överlämnas till riksdagen för godkännande.
          </note>
          <note type="speaker">
            Anf. 158 EVA ZETTERBERG (v):
          </note>
          <note>
            Fru talman! Jag vill först tacka kommunikationsministern för
            svaret på min fråga.
          </note>
          <note>
            Jag vill börja med att fråga kommunikationsministern om han har
            tagit del av orden ''Ur tid är leden''. Det mottot har aktionsgruppen
            mot Dennispaketet haft och har för sitt arbete. Min uppfattning
            är nämligen den att det tycks ha fått genomslag även hos kommunikationsministern,
            eftersom man efter den stora manifestation som ägde rum i Stockholm
            den
          </note>
          <note>
            17 november dragit tillbaka propositionen om
          </note>
          <note>
            Dennispaketet. Jag skulle gärna vilja ha den saken bekräftad
            av kommunikationsministern.
          </note>
          <note>
            Jag vill fortsätta med frågan om propositionen. I
          </note>
          <note>
            slutet av svaret säger kommunikationsministern att man kommer
            att överlämna ett förslag till riksdagen. Kan vi alltså förvänta
            en proposition under våren, och kommer man i så fall att fullfölja
            det ursprungliga Dennispaketet i dess helhet?
          </note>
          <note>
            I min fråga tog jag upp kollektivtrafikdelen i paketet. Jag bedömer
            det som mycket angeläget att den delen av Dennispaketet blir genomförd.
          </note>
          <note>
            Kommunikationsministern påpekar att en del av projekten har påbörjats.
            Det är ändå väldigt små delar som satsas på kollektivtrafiken
            jämfört med den totala kostnaden för Dennispaketet. Finns det
            inte fler delar? Upprustningen av tunnelbanan sker ändå i väldigt
            liten skala jämfört med behovet. Vid utvecklingen av bussarna
            har man i tillgänglighetsfrågan och miljöfrågan inte kommit så
            långt. Miljöbussar tas fram i Stockholms innerstad, men i väldigt
            liten utsträckning i
          </note>
          <note>
            Stockholms kranskommuner. Finns det inte här anledning att göra
            betydligt mer från regeringens sida, om man nu delar uppfattningen
            att det är viktigt att ta fram de delar av Dennispaketet där man
            faktiskt är överens?
          </note>
          <note>
            Anf. 159 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Som jag sade i mitt svar kommer regeringen att under
            hösten förelägga riksdagen ett förslag till finansiering av väglederna
            i
          </note>
          <note>
            Dennispaketet.
          </note>
          <note>
            Nu säger Eva Zetterberg att det är små delar som handlar om kollektivtrafiken.
            Jag har ändå räknat upp utbyggnaden av Roslagsbanan, moderniseringen
            av tunnelbanan, utbyggnaden av dubbelspåret mellan Älvsjö och
            Västerhaninge, snabbspårvägen mellan Gullmarsplan och Alvik, för
            att nu nämna några.
          </note>
          <note>
            Det som finansieras av samhället -- från riksdagen, från Stockholms
            läns landsting osv. -- är de delar som handlar om kollektivtrafiken.
            Vägdelen skall ju finansieras av trafikanterna.
          </note>
          <note>
            Däremot är regeringen nu i full färd med att utvärdera förslaget
            till finansiering. Vi kommer att förelägga riksdagen förslag till
            statliga lånegarantier på de delar där vi är absolut övertygade
            om att de avgifter som tas av trafiken också kan täcka kapitalkostnaderna
            samt bekosta drift och underhåll av dessa vägleder.
          </note>
          <note type="speaker">
            Anf. 160 EVA ZETTERBERG (v):
          </note>
          <note>
            Fru talman! Då har kommunikationsministern inte sett de kostnader
            som faller på miljöområdet, det som kommande generationer får
            betala om hela
          </note>
          <note>
            Dennispaketet fullföljs.
          </note>
          <note>
            Jag vill gå tillbaka till frågan om kollektivtrafiken.
          </note>
          <note>
            Jag håller med om att det är väldigt bra att investeringarna
            därvidlag kommit i gång därför att de förbättrar kollektivtrafiken
            i Stockholms län.
          </note>
          <note>
            Det gör också att fler människor inte behöver ta bilen till sitt
            arbete. Men frågan om vägdelen i
          </note>
          <note>
            Dennispaketet kvarstår. Utbyggnaden av
          </note>
          <note>
            Österleden och Västerleden är hårt kritiserad. Som kommunikationsministern
            nyss nämnde deltar statliga myndigheter i detta arbete. En statlig
            myndighet, Naturvårdsverket, har klart sagt ifrån att verket anser
            att regeringen bör ompröva förslaget till Dennispaketet vad gäller
            vägdelen.
          </note>
          <note>
            Hur ser man från regeringens sida på det i dag?
          </note>
          <note>
            Anf. 161 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Eva Zetterberg antyder att jag inte skulle ha sett
            den del som handlar om miljöområdet. Jag undrar om Eva Zetterberg
            verkligen har satt sig in i vad det här stora trafikpaketet egentligen
            handlar om och hur det kommer att påverka trafikmiljön i
          </note>
          <note>
            Stockholmsregionen. Jag blir tveksam när jag hör henne.
          </note>
          <note>
            Vad det handlar om är att man lägger en avgift på den trafik
            som skall använda Ringen för att ta sig in i innerstaden, och
            man utnyttjar dessa pengar för att frigöra vissa vägmedel till
            kollektivtrafikanläggningar. Samtidigt gör man en historisk satsning
            på kollektivtrafiken.
          </note>
          <note>
            Det här kommer att minska trafiken innanför
          </note>
          <note>
            Ringen med upp till 30 %. Det kommer att innebära en klart förbättrad
            infrastruktur och tillgänglighet för kollektivtrafiken i en stad
            som redan i dag har ett av världens bästa kollektivtrafiksystem.
            Jag undrar verkligen om Eva
          </note>
          <note>
            Zetterberg har satt sig in i miljödelen av projektet.
          </note>
          <note type="speaker">
            Anf. 162 EVA ZETTERBERG (v):
          </note>
          <note>
            Fru talman! Jag delar uppfattningen att kollektivtrafikdelarna
            är väsentliga. De förbättrar miljösituationen i Stockholm -- om
            vi nu bara ser till Stockholmsdelen.
          </note>
          <note>
            När det gäller de andra delarna -- utbyggnaden av
          </note>
          <note>
            Västerleden och Österleden -- finns det forskare som hävdar att
            det inte förbättrar för miljön. Rent ekonomiskt kommer det att
            bekostas genom biltullar och annat. Men den skada som man åsamkar
            miljön lär däremot inte kunna klaras på det viset.
          </note>
          <note>
            Naturvårdsverket har uttalat sig i denna fråga och krävt en omprövning.
            Det måste väl regeringen ta hänsyn till.
          </note>
          <note>
            Jag vill också fråga kommunikationsministern om den utfrågning
            som trafikutskottet hade begärt och där man från kommunikationsministerns
            departement ansåg att det inte fanns någon anledning att ha en
            sådan när nu ingen proposition kom. Finns det verkligen inte anledning
            att skärskåda de olika delarna i just miljöhänseende?
          </note>
          <note>
            Anf. 163 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Det är fullständigt felaktigt att
          </note>
          <note>
            Kommunikationsdepartementet skulle ha velat förhindra att trafikutskottet
            håller en hearing. Det är trafikutskottet som på egen hand har
            tagit ställning till att det kanske inte är fullt så meningsfullt
            att hålla en hearing om en proposition som ännu inte är avlämnad.
            Att propositionen ännu inte är avlämnad kanske Eva Zetterberg
            kan tycka är bra, eftersom det nu pågår en mycket noggrann prövning
            av bärkraften i dessa olika projekt. Det sker alltså en prövning
            som innebär att bara de delar som klarar av att bära sina kostnader
            kommer att finnas med i förslaget till de kreditgarantier som
            staten förmodas ställa upp med.
          </note>
          <note type="speaker">
            Anf. 164 EVA ZETTERBERG (v):
          </note>
          <note>
            Fru talman! Avslutningsvis vill jag säga att jag hoppas att det
            förslag som kommer till riksdagen bara innehåller de delar som
            det finns en klar acceptans för och som innebär att man ser det
            som förbättringar för miljön att genomföra investeringar i kollektivtrafiken.
            Det är de delar som kommunikationsministern talar om och de ytterligare
            delar som faktiskt är möjliga att genomföra i Stockholmsområdet,
            med stor acceptans från allmänhet och alla miljövänner.
          </note>
          <note>
            Anf. 165 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Låt mig bara säga att regeringen har att hålla sig
            till vad riksdagen har sagt. Det är de ramar som vi har. Riksdagen
            har sagt att det handlar om att uppnå huvudsyftet med överenskommelsen.
          </note>
          <note>
            Det är den prövning som nu genomförs.
          </note>
          <note>
            Överläggningen var härmed avslutad.
          </note>
          <note>
            27 § Svar på frågorna 1993/94:229 och 235 om husläkare
          </note>
          <note type="speaker">
            Anf. 166 Statsrådet BO KÖNBERG (fp):
          </note>
          <note>
            Fru talman! Göthe Knutson har frågat mig vilka åtgärder jag avser
            vidta för att ge möjlighet att hindra läkare som gjort sig skyldiga
            till dokumenterad felaktig behandling eller på annat sätt agerat
            klandervärt att etablera sig som husläkare.
          </note>
          <note>
            Hans Karlsson har frågat mig vilka åtgärder jag är beredd att
            vidta för att förhindra att olämpliga läkare etablerar sig som
            husläkare.
          </note>
          <note>
            Jag besvarar frågorna i ett sammanhang.
          </note>
          <note>
            Husläkare omfattas av samma tillsynsbestämmelser och sanktionsmöjligheter
            som andra läkare och annan hälso- och sjukvårdspersonal.
          </note>
          <note>
            Bestämmelserna om detta finns i lagen (1980:11)
          </note>
          <note>
            om tillsyn över hälso- och sjukvårdspersonal m.fl.
          </note>
          <note>
            (den s.k. tillsynslagen). Det är Hälso- och sjukvårdens ansvarsnämnd
            (HSAN) som efter anmälan av Socialstyrelsen beslutar om återkallelse
            av legitimation. För att detta skall kunna ske krävs att läkaren
            är uppenbart olämplig att utöva yrket eller att han på grund av
            sjukdom e.d. inte kan utöva det tillfredsställande. Om en läkare
            fått sin legitimation återkallad kan han självfallet inte etablera
            sig som husläkare.
          </note>
          <note>
            HSAN kan också besluta om disciplinära påföljder -- erinran eller
            varning -- efter anmälan från en patient eller Socialstyrelsen.
            En sådan åtgärd mot en läkare innebär inget hinder för honom att
            etablera sig som husläkare i den mån han uppfyller bestämmelserna
            i lagen (1993:588) om husläkare. Att en läkare sagts upp från
            eller inte fått fortsatt förordnande för tjänst hos sjukvårdshuvudmannen
            innebär heller inte i sig något etableringshinder.
          </note>
          <note>
            Jag vill i detta sammanhang framhålla att landstinget enligt
            husläkarlagen kan bestämma att husläkarna skall rapportera till
            landstinget om sin verksamhet och att de skall samverka med andra
            inom vård- och rehabiliteringsområdet. Det ingår alltså som en
            del av husläkarnas grundåtagande oavsett driftsform att medverka
            till att den egna verksamheten följs upp såväl kvantitativt som
            kvalitativt.
          </note>
          <note>
            Som en följd av husläkarreformen har också kvalitetssäkringsarbetet
            inom hälso- och sjukvården intensifierats. Bl.a. har riksdagen
            anvisat särskilda medel för detta.
          </note>
          <note>
            Den enskildes möjlighet att fritt välja en husläkare bland dem
            som finns tillgängliga och har utrymme att ta sig an fler personer
            är ett centralt inslag i husläkarreformen. Den enskilde skall
            också när som helst kunna byta husläkare. Detta, i kombination
            med den närmare knytning som finns mellan patient och läkare genom
            husläkarreformen, förstärker patientens ställning inom hälso-
            och sjukvården väsentligt.
          </note>
          <note>
            Mitt svar till Göthe Knutson och Hans Karlsson är alltså att
            jag inte nu finner anledning att föreslå regeringen några särskilda
            åtgärder för att inskränka läkares möjlighet att etablera sig
            som husläkare inom ramen för gällande bestämmelser.
          </note>
          <note>
            Jag vill också erinra om att Husläkardelegationen, där bl.a.
            Hans Karlsson ingår som ledamot, har till uppgift att följa utvecklingen
            och bedöma effekterna av husläkarreformen. Delegationen skall
            uppmärksamma regering och riksdag på behov av eventuella förändringar.
          </note>
          <note type="speaker">
            Anf. 167 GÖTHE KNUTSON (m):
          </note>
          <note>
            Fru talman! Jag tackar sjukvårdsministern för svaret. Det var
            Svenska Dagbladet som måndagen den 29 november i en artikel berättade
            att invånarna i Stockholms län riskerar att välja en husläkare
            som anses vara olämplig. Flera sådana läkare har, med hänvisning
            till etableringsfriheten, anmält sig som husläkare och finns med
            på de listor som har skickats ut. Detta var för många alarmerande
            upplysningar.
          </note>
          <note>
            Dagen därpå, tisdagen den 30 november, hade
          </note>
          <note>
            Svenska Dagbladet en lika stor artikel. I ingressen till den
            berättades att ett tiotal olämpliga läkare, trots etableringsfriheten,
            har sållats bort från husläkarsystemet i nordöstra sjukvårdsområdet.
          </note>
          <note>
            Det var alltså en annan vinkling på den artikeln, vilket är fullt
            tillåtet. Där stod: ''-- Sådana läkare vill vi inte ha här'',
            säger ordföranden i nordöstra sjukvårdsstyrelsen.
          </note>
          <note>
            Den senaste artikeln i Svenska Dagbladet på detta tema har rubriken
            ''Duktig doktor kan utestängas''.
          </note>
          <note>
            Där kommer den andra sidan av problematiken fram, dvs. frågan
            om vilka misstag en läkare skall ha gjort sig skyldig till för
            att sållas bort, fortfarande med hänsyn till den lag vi har, som
            talar om etableringsfrihet.
          </note>
          <note>
            Jag läser i Svenska Dagbladets artikel att landstingets beslut
            att offentliggöra vilka blivande husläkare som prickats av Hälso-
            och sjukvårdens ansvarsnämnd nu får hård kritik. Chefsöverläkare
          </note>
          <note>
            Ulf Hallum i Stockholms sjukvårdsområde säger att även duktiga
            läkare kan göra misstag, men att man inte kan få ta deras levebröd
            från dem för det.
          </note>
          <note>
            Han säger att det t.ex. kan handla om att följa upp utskrivning
            av läkemedel i den kontroll som skall utövas. Rötäggen finns inte
            alltid med i ansvarsnämndens register, säger han, och föreslår
            att det inrättas en speciell grupp etc. Jag frågar: Har sjukvårdsministern
            synpunkter på detta?
          </note>
          <note type="speaker">
            Anf. 168 HANS KARLSSON (s):
          </note>
          <note>
            Fru talman! Jag ber att få tacka statsrådet för svaret. Bakgrunden
            till denna frågeställning har
          </note>
          <note>
            Göthe Knutson redogjort för, så den hoppar jag över. Jag konstaterar
            att statsrådet i sitt svar säger:
          </note>
          <note>
            ''HSAN kan också besluta om disciplinära påföljder -- erinran
            eller varning -- efter anmälan från en patient eller Socialstyrelsen.
            En sådan åtgärd mot en läkare innebär inget hinder för honom att
            etablera sig som husläkare i den mån han uppfyller bestämmelserna
            i lagen (1993:588) om husläkare. Att en läkare sagts upp från
            eller inte fått fortsatt förordnande för tjänst hos sjukvårdshuvudmannen
            innebär heller inte i sig något etableringshinder.''
          </note>
          <note>
            Som slutkläm på hela svaret säger statsrådet att han inte nu
            finner anledning att föreslå regeringen några särskilda åtgärder
            med anledning av de problem som har lyfts fram. Jag kan konstatera
            att detta är ett av de problem som finns vid genomförandet av
            husläkarreformen. Vi har en rad andra problem, som vi också har
            kommit i kontakt med i Husläkardelegationen. De handlar om listproblematik,
            marknadsföring, konkurrensneutralitet och dessa ''olämpliga''
          </note>
          <note>
            husläkare. Frågan infinner sig naturligtvis: Vilket har det största
            skyddsvärdet i detta sammanhang?
          </note>
          <note>
            Är det läkarnas rätt att fritt etablera sig eller är det patienternas
            rättighet att kunna lita på de läkare som finns och att om de
            nu bestämmer sig för en husläkare, skall de veta att den läkare
            inte har varit utsatt för repressalier i form av varningar, uppsägning
            eller annat?
          </note>
          <note type="speaker">
            Anf. 169 Statsrådet BO KÖNBERG (fp):
          </note>
          <note>
            Fru talman! Det vi nu diskuterar är en aspekt av en av de största
            sjukvårdsreformerna som vi har genomfört i vårt land, en sjukvårdsreform
            där en av delarna handlar om en stor maktförskjutning från vårdgivarna,
            i detta fall läkarna, till patienterna. Vi kommer om några år
            att ha kanske 4 300 eller 4 400
          </note>
          <note>
            husläkare i Sverige. Deras utbildningslinje kommer att vara bland
            de längsta i Europa, och de kommer att vara mycket kvalificerade
            för denna uppgift.
          </note>
          <note>
            Patienterna kommer i praktiken att ha mycket stora möjligheter
            att byta husläkare. Dessutom intensifierar vi kvalitetssäkringsarbetet.
          </note>
          <note>
            Fru talman! Utöver detta kan man naturligtvis diskutera om man
            skall ha ytterligare åtgärder för att säkerställa att kvaliteten
            blir ännu högre. Jag vill påpeka att det faktum att en läkare
            någon gång kan ha fått en prickning från Hälso- och sjukvårdens
            ansvarsnämnd inte självklart betyder att han eller hon är olämplig
            som läkare, vare sig som anställd av landstinget eller privatpraktiserande.
            Det är självklart att det bland de många läkare vi har inom landstinget,
            varav det stora flertalet är utomordentligt duktiga, finns personer
            som har fått anmärkningar någon gång från Hälso- och sjukvårdens
            ansvarsnämnd.
          </note>
          <note>
            Sanningen är väl den att det även bland läkare finns de som är
            mer eller mindre bra, precis som inom alla andra yrkesgrupper.
            Det som skiljer denna yrkesgrupp från många andra är att vi har
            speciella instrument för att övervaka, som är mer långtgående
            än för de flesta yrkesgrupper. Det mest långtgående är förstås
            att ta bort legitimationen för vederbörande. Sker detta har läkaren
            varken möjlighet att bli anställd av något landsting i
          </note>
          <note>
            Sverige eller att etablera sig som privatpraktiserande på detta
            område.
          </note>
          <note>
            Jag tycker att Hans Karlsson, i sin långvariga kamp mot husläkarsystemet,
            nu använder sig av argument som han skulle ha svårt att använda
            vad gäller möjligheten att bli anställd hos ett landsting, om
            man någon gång har blivit kritiserad av Hälsooch sjukvårdens ansvarsnämnd.
          </note>
          <note type="speaker">
            Anf. 170 GÖTHE KNUTSON (m):
          </note>
          <note>
            Fru talman! Eftersom jag hör till dem som har röstat fram husläkarsystemet
            är jag naturligtvis angelägen om att det blir så bra som möjligt,
            när det nu skall tillämpas. Detta ärende har två sidor, som vi
            tidigare konstaterade. Jag vill peka på att det i Svenska Dagbladets
            artikel den 29 november skrivs att man vid en granskning av listorna
            har hittat tre läkare som även finns med på en lista över
          </note>
          <note>
            ''problemläkare'', som upprättats av
          </note>
          <note>
            Försäkringskassan i Stockholm. Där har man alltså en spärr.
          </note>
          <note>
            I den senaste artikeln i Svenska Dagbladet konstaterar chefsöverläkare
            Ulf Hallum att beslutet från sjukvårdsområdets sida är mycket
            beklagligt och att de flesta läkare blir anmälda en två gånger
            under sitt liv.
          </note>
          <note type="speaker">
            Anf. 171 HANS KARLSSON (s):
          </note>
          <note>
            Fru talman! Jag tycker inte att jag fick något svar på min fråga
            om vilken grupps intressen som var mest angelägna att ta till
            vara, om det var patienternas eller läkarnas intressen. Göthe
            Knutson har pekat på olika sidor i denna problematik. Jag skall
            lyfta fram ytterligare en. Det gäller det faktum att det faktiskt
            finns patienter som har ett intresse av att söka sig till husläkare
            som är generösa med att skriva ut intyg, hjälpa till med vederbörliga
            handlingar för förtidspension och annat. Detta är en fråga mer
            ur samhällets synvinkel, hur man kan komma åt detta.
          </note>
          <note>
            Jag kan inte finna motiv för att statsrådet inte är beredd att
            se över reglerna så att man skulle kunna införa en spärr som på
            ett bättre sätt än nu sorterar ut dem som är direkt olämpliga.
            Med det menar jag inte den som vid något tillfälle har fått en
            prickning, utan den som är direkt olämplig.
          </note>
          <note type="speaker">
            Anf. 172 Statsrådet BO KÖNBERG (fp):
          </note>
          <note>
            Fru talman! Jag har aldrig någonsin ifrågasatt
          </note>
          <note>
            Göthe Knutsons intresse för att husläkarreformen skall bli så
            bra som möjligt. Däremot tillät jag mig att kommentera att Hans
            Karlssons inställning i denna fråga är känd för riksdagen sedan
            gammalt.
          </note>
          <note>
            Jag tycker att jag försökte ta upp det som Hans
          </note>
          <note>
            Karlsson tog upp genom att beskriva att vi i vårt land har ett
            system med övervakning av läkare. Vi har ett system som innebär
            att patienterna får välja att byta läkare om de är missnöjda,
            att vi utvecklar kvalitetssäkringen m.m. Det som Hans Karlsson
            får bestämma sig för i denna dialog är om han över huvud taget
            vill införa hårdare regler för avstängning av läkare. Skall vi
            ha hårdare bestämmelser när det gäller att ta bort legitimationer?
            Skall vi ha lägre beviskrav för att ta bort legitimationer? Skall
            vi har hårdare regler för om personer på nytt skall få anställning
            inom sjukvården eller etablera sig inom det närmaste året eller
            de två tre närmaste åren? Problemet har mycket litet att göra
            med husläkarfrågan, att det finns en och annan av landets 25 000
            läkare som är olämpliga för sin uppgift.
          </note>
          <note>
            På sluttampen för Hans Karlsson in frågan om det kan finnas husläkare
            som patienterna är nöjda med men inte samhället. Jag hoppas jag
            får möjlighet att återkomma till den frågan.
          </note>
          <note type="speaker">
            Anf. 173 HANS KARLSSON (s):
          </note>
          <note>
            Fru talman! Jag tänker inte förlänga denna debatt särskilt mycket.
            Jag vill bara konstatera att det finns en rad frågetecken runt
            husläkarlagen och dess tillämpning och reformens genomförande.
            Vi får säkert anledning att återkomma till en diskussion om denna
            fråga. Det kanske t.o.m. dyker upp flera bekymmer på vägen.
          </note>
          <note type="speaker">
            Anf. 174 Statsrådet BO KÖNBERG (fp):
          </note>
          <note>
            Fru talman! Husläkarlagen antogs av riksdagen i maj månad i år
            och innebär en mycket stor förändring för patienterna i vårt land,
            framför allt genom att deras ställning förstärks kraftigt gentemot
            vårdgivarna och genom deras möjlighet att själva välja vårdgivare.
          </note>
          <note>
            Dessutom har det enligt beslut inrättats en speciell husläkardelegation.
            Dess uppgift är att följa utvecklingen, för att under de närmaste
            tre åren komma underfund med hur husläkarlagen kan bli ännu bättre.
          </note>
          <note>
            Frågan om läkare som är olämpliga av andra skäl än att patienterna
            haft grundad anledning till missnöje med dem, tillhör det inom
            försäkringssystemet som det finns anledning att generellt se över.
            Jag tillbringade en del av dagen i går med att på en försäkringskassa
            i landet diskutera de generella problem som finns med generösa
            sjukskrivningar. I
          </note>
          <note>
            många fall handlar det bl.a. om sjukskrivningar utförda av läkare
            som arbetar på våra sjukhus. Det är alltså inte bara fråga om
            den grupp som Hans
          </note>
          <note>
            Karlsson gärna ger sig på, nämligen privatläkarna.
          </note>
          <note>
            Överläggningen var härmed avslutad.
          </note>
          <note>
            28 § Svar på fråga 1993/94:257 om rökförbud i skolor
          </note>
          <note type="speaker">
            Anf. 175 Statsrådet BO KÖNBERG (fp):
          </note>
          <note>
            Fru talman! Göthe Knutson har frågat mig om vilka åtgärder jag
            avser att vidta för att förtydliga reglerna om rökrum inomhus
            och förbud mot rökning på skolgårdar för både elever och lärare.
          </note>
          <note>
            Jag vill då ge en kort bakgrund beträffande rökvanorna hos barn
            och ungdomar samt en beskrivning av de lagar som gäller för skollokaler
            och andra lokaler för barn- och ungdomsverksamhet.
          </note>
          <note>
            Rökning anses vara en av vår tids största orsaker till ohälsa.
            De negativa konsekvenserna är särskilt stora hos barn och ungdomar.
            Rökning totalt sett har minskat vilket framför allt beror på att
            en allt större del av de uppväxande generationerna förblivit rökfria
            och att den genomsnittliga åldern för rökdebut förskjutits uppåt.
            Under 1970-talet minskade andelen rökare bland barn och ungdomar
            kraftigt. Årliga undersökningar av skolelevernas drogvanor tyder
            dock på att rökningen under slutet av 80-talet åter ökat bland
            barn och ungdomar.
          </note>
          <note>
            Enligt 2 § tobakslagen är tobaksrökning förbjuden i lokaler som
            är avsedda för barnomsorg, skolverksamhet eller annan verksamhet
            för barn och ungdom. Av specialmotiveringen till denna paragraf
            framgår att det inte krävs att det vid tillfället pågår skolverksamhet
            för att bestämmelsen skall vara tillämplig. Det framgår också
            att även expeditioner, korridorer, trappor och toaletter omfattas.
            Även utrymmen som är upplåtna enbart för personalen omfattas av
            förbudet. Det finns emellertid enligt 6 § i den lagen möjlighet
            att inrätta särskilt avsatta rökrum upplåtna enbart för personalen.
            Det uttalas dock i förarbetena till lagen att det naturligtvis
            är angeläget att ventilationen anordnas så att utrymmen utanför
            ett rökrum hålls rökfria.
          </note>
          <note>
            Den nu gällande lagen omfattar inte några utomhusområden. Regeringen
            har i propositionen om tobakslagen uttalat att systemet med rökrutor
            inte är lämpligt.
          </note>
          <note>
            Regeringen har dessutom nyligen lämnat en proposition om vissa
            ändringar i tobakslagen till riksdagen. I propositionen föreslås
            bl.a. att även skolgårdar i framtiden skall omfattas av rökförbudet.
          </note>
          <note>
            Jag anser således inte att det föreligger några tveksamheter
            om vad som gäller beträffande rökförbud i skollokaler enligt lagen.
            Vidare framgår av tobakslagen och den proposition som regeringen
            nyligen har -- på grundval av riksdagens begäran om ändring i
            tobakslagen -- förelagt riksdagen, vad som i framtiden avses gälla
            beträffande rökning på skolgårdar.
          </note>
          <note type="speaker">
            Anf. 176 GÖTHE KNUTSON (m):
          </note>
          <note>
            Fru talman! Jag tackar statsrådet för detta utförliga svar. Det
            är utomordentligt bra att det blir ett allmänt rökförbud på skolgårdar.
            Men det gäller nu att inte försvåra situationen för rökande lärare
            och annan personal i skolan.
          </note>
          <note>
            Det är en mänsklig rättighet för dem som är rökare att åtminstone
            i anslutning till sin arbetsplats kunna få njuta av nikotinet.
          </note>
          <note>
            I det fall som jag har åberopat, nämligen det i
          </note>
          <note>
            Grums kommun i Värmland -- väl medveten om att statsrådet inte
            går in i det enskilda fallet --
          </note>
          <note>
            föreligger ett förslag från arbetsutskottet i
          </note>
          <note>
            Skolstyrelsen om att förbjuda rökning i ett befintligt, utomordentligt
            bra, rökrum med ventilation. I stället skall lärarna jagas ut
            på skolgården.
          </note>
          <note>
            Lärarna vill gärna vara föredöme för elever och inte stå ute
            bland dem och röka. Lärarna ber därför att få röka i rökrummet.
          </note>
          <note>
            Alternativet blir, om möjligheten att röka i rökrummet stoppas,
            att lärarna måste gå till allmän väg. I det här fallet är det
            åtminstone 150 m till en sådan. Att lärarna tvingas stå där till
            allmänt beskådande vore inte bra.
          </note>
          <note>
            Om jag tolkar statsrådet rätt, är det 6 § tobakslagen som det
            handlar om. Enligt den bör skolor upplåta rökrum efter konstens
            alla regler och reglementen.
          </note>
          <note type="speaker">
            Anf. 177 Statsrådet BO KÖNBERG (fp):
          </note>
          <note>
            Fru talman! Göthe Knutson kan inte göra den tolkning han nyss
            gjorde, dvs. att den sjätte paragrafen i lagen skulle innebära
            en rekommendation för skolorna att inrätta rökrum.
          </note>
          <note>
            Däremot talar paragrafen om att det är fullt möjligt. Inte vare
            sig den nuvarande lagen eller den kommande kommer att reglera
            den frågan. Det som regleras i den kommande lagen kommer att vara
            mer restriktivt än i den nuvarande lagen, dvs.
          </note>
          <note>
            just att den enskilde skall kunna slippa rök på sin arbetsplats
            -- rätten att inte drabbas av andras rök.
          </note>
          <note>
            Om det skall finnas rökrum eller inte på en arbetsplats för personalen
            är i praktiken redan nu en fråga för arbetsgivaren och kommer
            att vara det även i framtiden. Oavsett om det är fråga om en privat
            eller en allmän arbetsgivare -- som det tydligen är i det konkreta
            exemplet -- är det arbetsgivaren som har att bedöma frågan.
          </note>
          <note>
            Fru talman! Vi har inte i samband med framtagandet av lagen gjort
            bedömningen att riksdagen skall ta på sig ett större ansvar än
            hittills för vad som måste förekomma på arbetsplatserna.
          </note>
          <note type="speaker">
            Anf. 178 GÖTHE KNUTSON (m):
          </note>
          <note>
            Fru talman! Jag förstår av statsrådets svar att det inte är fråga
            om att rekommendera rökning på arbetsplatsen. Låt oss först göra
            en jämförelse. Den sjukhusanställde kan gå ut i friska luften.
            Det föreligger inte något förbud att röka utanför sjukhuset. Men
            lärare skall där det ligger en skolgård mellan den allmänna platsen
            och skolhuset tvingas ut i naturen för något som jag anser vara
            en rättighet.
          </note>
          <note>
            Jag har en annan synpunkt. Det kan inte vara fel om en vald skolstyrelse
            ser till att det finns ett rökrum inne i skolan eller i en särskild
            lokal intill mot bakgrund av den tvångsförvisning ut i naturen
            som jag har nämnt här.
          </note>
          <note type="speaker">
            Anf. 179 Statsrådet BO KÖNBERG (fp):
          </note>
          <note>
            Fru talman! Om Göthe Knutson med fel i sin sista mening menar
            att det är olagligt att göra så, är svaret att om ventilationen
            är ordnad är det fullt lagligt.
          </note>
          <note type="speaker">
            Anf. 180 GÖTHE KNUTSON (m):
          </note>
          <note>
            Fru talman! Då vill jag gärna tolka det så att statsrådet tycker
            att det är rimligt att där det finns ett rökrum i eller i anslutning
            till en skola bör man kunna få använda det.
          </note>
          <note type="speaker">
            Anf. 181 Statsrådet BO KÖNBERG (fp):
          </note>
          <note>
            Fru talman! Göthe Knutson har, tror jag, tre gånger i denna diskussion
            velat tolka det jag säger. Det vore möjligen ännu bättre om han
            höll sig till det jag har sagt.
          </note>
          <note type="speaker">
            Anf. 182 GÖTHE KNUTSON (m):
          </note>
          <note>
            Fru talman! Jag kommer förvisso att hålla mig till saken. Men
            jag tycker definitivt illa om när det blir olika tolkningar av
            en lag på olika ställen i landet.
          </note>
          <note>
            Det är inte bara en jämlikhetsfråga, utan det är också en rättvisefråga.
            Det är illa om man överlåter en lag som ger kommunalmän och skolledningar
            på olika håll olika möjligheter att utfärda lokala bestämmelser.
            Jag är litet orolig för detta.
          </note>
          <note type="speaker">
            Anf. 183 Statsrådet BO KÖNBERG (fp):
          </note>
          <note>
            Fru talman! Låt mig för undvikande av alla missförstånd slå fast
            följande. Det är inte fråga om att tobakslagen på denna punkt
            är oklar eller öppnar sig för olika tolkningar. Sådana lagar förekommer
            förvisso, men så är inte fallet denna gång. Redan innan tobakslagen
            trädde i kraft den 1
          </note>
          <note>
            juli, vid tillämpningen av den nuvarande tobakslagen och vid
            de ändringar som riksdagen eventuellt skall besluta om i framtiden
            hade och har en arbetsgivare möjlighet att förbjuda rökning i
            sina egna arbetslokaler. Möjligheten har inte ändrats. Däremot
            har man för säkerhets skull betonat i lagen att det i de situationer
            där rökning är förbjuden med tanke på barn och ungdom skall vara
            möjligt att avsätta rökrum.
          </note>
          <note>
            Överläggningen var härmed avslutad.
          </note>
          <note>
            29 § Svar på fråga 1993/94:222 om tillgången på läkare vid sjukhem
          </note>
          <note>
            Anf. 184 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! My Persson har frågat mig vilka åtgärder jag avser
            vidta för att garantera läkartillgång på alla sjukhem där sjuka
            gamla människor vistas.
          </note>
          <note>
            Bakgrunden till frågan är genomförande av ÄDEL-
          </note>
          <note>
            reformen, som innebär att kommunerna numera har ett samlat ansvar
            för långvarig service, vård och omsorg till äldre och handikappade.
            Men detta ansvar omfattar inte insatser av läkare. My Persson
            menar att effekterna av detta beslut nu börjat visa sig genom
            att läkartillgången på somliga sjukhem decimeras och att man i
            många kommuner inte är klar över hur läkartillgången i framtiden
            skall lösas.
          </note>
          <note>
            Av Socialstyrelsens hittillsvarande utvärdering av
          </note>
          <note>
            ÄDEL-reformen framgår att det allmänna omdömet om ÄDEL-reformen
            är positivt. När det gäller den av kommunerna övertagna sjukhemsverksamheten
            finns det dock som tidigare stora skillnader i kvalitet och innehåll
            mellan olika sjukhem. Vissa sjukhem erbjuder undermålig boendestandard
            och otillfredsställande medicinsk vård.
          </note>
          <note>
            Jag kan dock inte finna att Socialstyrelsens uppföljning och
            utvärdering av ÄDEL-reformen ger underlag för att påstå att läkarinsatserna
            vid sjukhemmen skulle ha minskat på sjukhemmen som en följd av
            reformen. I sin senaste årsrapport säger styrelsen bl.a. att läkarinsatser
            aldrig har
          </note>
          <note>
            ''utgjort något volymmässigt större inslag i sjukhemsverksamheten.
            En jämförelse med data över läkartid per boende från början av
            1980-talet visar att någon förändring ej skett.''
          </note>
          <note>
            Detta innebär självfallet inte att situationen är tillfredsställande.
            Socialstyrelsen har i sin utvärderingsrapport bl.a. framhållit
            att huvudmännen måste förbättra samverkan och kvaliteten i eget
            boende och i de särskilda boendeformerna, dvs. även i sjukhemmen.
          </note>
          <note>
            Regeringen har också nyligen föreslagit riksdagen
          </note>
          <note>
            (prop. 1993/94:75) att staten skall lämna ett stimulansbidrag
            om 50 miljoner kronor för att utveckla och säkra kvaliteten såväl
            i de mer hälsooch sjukvårdsinriktade delarna som när det gäller
            samspelet mellan sociala och medicinska insatser.
          </note>
          <note>
            Avsikten är att om riksdagen bifaller regeringens förslag, medlen
            skall finnas tillgängliga fr.o.m. den
          </note>
          <note>
            1 januari 1994 och användas till utvecklingsarbete inom sådana
            områden som rör kvaliteten i äldrevården, bl.a. rehabilitering,
            samverkan mellan huvudmännen vid övergången från somatisk akutsjukvård
            till särskilda boendeformer och den geriatriska klinikfunktionen.
          </note>
          <note>
            Jag vill i sammanhanget också nämna att husläkarreformen, som
            kommer att genomföras i landet under åren 1994--1995, innebär
            att sjukvårdshuvudmännen senast vid utgången av denna period skall
            ha organiserat den öppna vården så att alla som är bosattta inom
            respektive sjukvårdsområde får tillgång till och kan välja en
            husläkare. Därmed kommer även de gamla och sjuka människor som
            bor på sjukhem att vara garanterade tillgång till läkare.
          </note>
          <note type="speaker">
            Anf. 185 MY PERSSON (m):
          </note>
          <note>
            Fru talman! Först vill jag tacka statsrådet för svaret på en
            fråga som oroar mig mycket. Jag kan också knyta an till utvärderingen
            som Socialstyrelsen har gjort. Socialstyrelsen tar upp frågan
            om läkarresurser och påstår sig vara oroad.
          </note>
          <note>
            Socialstyrelsen säger att eftersom läkarinsatserna har en stor
            betydelse för medicinsk säkerhet och kvalitet kommenteras emellertid
            frågan. På vissa håll har bristande läkarinsatser skapat problem
            när det gäller kvaliteten och omhändertagandet av den enskilde.
          </note>
          <note>
            Jag vill också nämna Socialstyrelsens geriatriske expert Henrik
            Bjurwill, överläkare vid
          </note>
          <note>
            Sabbatsbergs geriatriska klinik. Han hävdar att han blir förskräckt
            när han hör att man tubbar på den medicinska kompetensen, samtidigt
            som svårt sjuka patienter läggs över på sjukhem. ÄDEL-
          </note>
          <note>
            reformen var bra i många stycken, men många kommuner har inte
            förstått vilken vård som bedrivs på sjukhemmen. Det får inte bli
            så att de gamla inte får adekvat medicinsk vård.
          </note>
          <note>
            För att ytterligare påvisa oron, som är utbredd i landet, kan
            jag upplysa om att de medicinskt ansvariga sjuksköterskorna nu
            börjar slå larm här och där. Jag har själv märkt detta när jag
            har varit ute i landet. De har sagt att de upplever att de får
            ett för stort medicinskt ansvar när de inte har läkare att luta
            sig emot såsom tidigare.
          </note>
          <note>
            Jag tycker att detta är ett stort problem som vi i riksdag och
            regering måste fokusera. Vi måste hjälpa till att hitta lösningar.
            Uppenbart är att kommunerna ställer sig tveksamma till vad de
            skall göra. Jag återkommer till husläkarrefomen som statsrådet
            pekade på, även om jag inte tror att den löser alla problem. Jag
            skulle önska att vi kunde ha ett samtal kring om det finns någon
            annan möjlig lösning för att hjälpa kommunerna på traven att få
            ordning på problemet hur läkartillgången skall säkras på ett bra
            sätt i framtiden.
          </note>
          <note>
            Anf. 186 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Låt mig först konstatera att vi är helt överens
            om att läkarinsatserna brister på sina håll.
          </note>
          <note>
            Jag framhåller också det i mitt frågesvar. Däremot finns det
            ingenting som tyder på att det har blivit en försämring efter
            ÄDEL-reformen. Situationen är ganska likartad när det gäller läkarinsatser.
          </note>
          <note>
            Jag vet inte om det är många kommuner som är tveksamma om hur
            de skall hantera situationen.
          </note>
          <note>
            Jag tror att läkartillgången är ganska säkrad.
          </note>
          <note>
            Däremot kan det möjligen finnas kommuner som ännu inte har förstått
            att läkarinsatserna kan komma att behöva ökas på en del sjukhem,
            även jämfört med hur det såg ut när de låg under landstingen.
          </note>
          <note>
            My Persson har i sin fråga åberopat en rapport från
          </note>
          <note>
            Göteborg som hon kallar för Katz-rapporten. Jag har haft tillfälle
            att titta på rapporten. Jag har inte läst vartenda ord i rapporten,
            men jag har dock gått igenom rapporten för att se om där fanns
            något stöd för påståendet att det finns personer som saknar kvalificerad
            sjukvård.
          </note>
          <note>
            Något sådant stöd finns dock inte i rapporten. Vad som framhålls
            i denna är såvitt jag förstått, om jag inte har missat någon detalj
            i den, framför allt behovet av omvårdnadspersonal. Det finns personer
            på sjukhemmen som har stort behov av sådan personal dygnet om.
            Det är detta som man lägger den största vikten vid i denna rapport.
          </note>
          <note>
            My Persson efterlyser också konkreta insatser. Jag redovisade
            en sådan insats i mitt frågesvar, nämligen det förslag som vi
            har förelagt riksdagen om särskilda projektpengar för att se hur
            man kan förbättra bl.a. samarbetet mellan huvudmännen.
          </note>
          <note>
            Vad det handlar om på detta område är ju att landstingen och
            kommunerna skall samverka på ett bättre sätt.
          </note>
          <note type="speaker">
            Anf. 187 MY PERSSON (m):
          </note>
          <note>
            Herr talman! Det har nog trots allt skett en försämring. Man
            kan läsa sig till det och kan också när man är ute i landet höra
            att läkartillgången har minskat på vissa håll, t.ex. från tre
            läkare till en.
          </note>
          <note>
            Vad gäller Katz-rapporten är det inte explicit omvårdnad som
            man pekar på utan också på ren sjukvård. Man har undersökt 2 000
          </note>
          <note>
            sjukhemspatienter. På den punkten har vi inte riktigt samma uppfattning.
          </note>
          <note>
            Jag är glad över projektpengarna, men jag tror inte att de problem
            som vi nu diskuterar löses med pengar. Jag tror att det mer handlar
            om policyn. Jag tycker därför att det är litet allvarligt att
            vi inte gemensamt skulle kunna komma fram till någon inriktning
            för kommunerna så att vi kan hjälpa dem med att lösa problemen.
          </note>
          <note>
            Vad gäller husläkarsystemet finner jag stöd i
          </note>
          <note>
            Socialstyrelsens utvärdering. Man säger där att husläkarsystemet
            kan medföra rätt stora svårigheter, inte minst för personalen
            på sjukhemmen, om den skall samverka med ett stort antal husläkare.
            Jag har själv en tänkbar lösning, som jag kanske kan få återkomma
            till senare.
          </note>
          <note>
            Anf. 188 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Jag måste göra ytterligare ett inlägg, åtminstone
            för att My Persson skall få tillfälle att återkomma.
          </note>
          <note>
            Katz-rapporten, som åberopades i frågan, handlar inte om behovet
            av läkarinsatser, utan tar upp något helt annat. Man har utgått
            från det som kallas
          </note>
          <note>
            Katz ADL-index, som gäller ''activities of daily living''. Det
            är ju något annat. Det handlar om födointag, badning, på- och
            avklädning o.d. För detta krävs inte läkarinsatser utan typiska
            omvårdnadsinsatser. Det är detta som har bedömts i rapporten från
            Göteborg. Man har där använt
          </note>
          <note>
            Katz ADL-index för att bedöma dessa behov.
          </note>
          <note>
            Jag vet inte om det i någon liten formulering i rapporten också
            sägs något om behov av rena läkarinsatser, men det är inte det
            som rapporten huvudsakligen handlar om.
          </note>
          <note>
            Herr talman! Efter detta får väl My Persson utveckla sina förslag
            beträffande husläkarna.
          </note>
          <note type="speaker">
            Anf. 189 MY PERSSON (m):
          </note>
          <note>
            Herr talman! Jag ber att få återkomma till Katzrapporten. Vi
            kan kanske tillsammans studera den.
          </note>
          <note>
            Jag tycker att statsrådet låter litet uppgiven.
          </note>
          <note>
            För att komma med litet beröm vill jag säga att det skall hållas
            en hearing den 13 december om äldrevården, bl.a. med utgångspunkt
            i avgiftssättningen, vilket jag tycker är mycket bra.
          </note>
          <note>
            Mitt förslag är att man ger Socialstyrelsen i uppdrag att --
            precis som man skulle utreda avgiftssättningen vid sjukhem och
            i äldreboende för att få den så rättvis som möjligt mellan kommunerna,
            varefter statsrådet skulle vidta åtgärder -- också utreda läkartillgången
            vid sjukhemmen och vad man kan göra för att avhjälpa eventuella
            brister. På detta sätt kan man få ett bra underlag.
          </note>
          <note>
            Ett sådant mandat har Socialstyrelsen inte haft vid utarbetandet
            av den årsrapport nr 2 om utvärderingen av ÄDEL-reformen som vi
            nu bl.a.
          </note>
          <note>
            diskuterar. Det vore i varje fall ett försök att konstruktivt
            göra någonting åt detta stora problem ute i landet.
          </note>
          <note>
            Anf. 190 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Jag uppfattar nog Socialstyrelsens uppdrag att följa
            upp ÄDEL-reformen så att man är helt fri att framföra den typ
            av rekommendationer och synpunkter som My
          </note>
          <note>
            Persson talar om. Jag skall gärna diskutera med
          </note>
          <note>
            Socialstyrelsen att den kanske skall studera denna fråga särskilt,
            men jag tror att man tolkar sitt uppdrag så att man har detta
            mandat.
          </note>
          <note type="speaker">
            Anf. 191 MY PERSSON (m):
          </note>
          <note>
            Herr talman! Att höra detta gör mig lycklig, men jag måste få
            återge något ur årsrapporten.
          </note>
          <note>
            I den framhålls att ÄDEL-reformen inte innebär att läkarresursen
            överfördes till ett kommunalt ansvar. I uppföljningen av ÄDEL-reformen
            ingår därför heller inte något särskilt arbete med fokus på läkarförsörjningen
            inom äldre- och handikappomsorgen.
          </note>
          <note>
            Därefter kommer det som jag refererade förut, att man eftersom
            läkarinsatserna har stor betydelse för medicinsk säkerhet och
            kvalitet ändå kommenterar frågan. Man tar ett eget iniativ, men
            har inte formellt fått ett sådant uppdrag. Det skulle glädja mig
            mycket om man formellt skulle kunna ge ett sådant till Socialstyrelsen.
            Jag tror att det skulle hjälpa oss ett stycke på vägen. Det skulle
            inte bara hjälpa våra kommuner utan framför allt också många mycket
            gamla och sjuka människor.
          </note>
          <note>
            Anf. 192 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Vi är helt överens om att gamla och sjuka människor
            skall få hjälp. Jag utgår från att
          </note>
          <note>
            Socialstyrelsen, som man hittills gjort, kommer att följa upp
            detta. Jag skall, som jag sagt, tala med
          </note>
          <note>
            Socialstyrelsen om detta och höra om den har förstått sitt uppdrag
            på något annat sätt.
          </note>
          <note>
            Överläggningen var härmed avslutad.
          </note>
          <note>
            30 § Svar på fråga 1993/94:226 om stöd till hivdrabbade familjer
          </note>
          <note>
            Anf. 193 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Chatrine Pålsson har frågat mig om jag avser vidta
            åtgärder för att möta de sociala behov som uppstår för hiv-drabbade
            familjer.
          </note>
          <note>
            Som frågeställaren påpekar har samhällets insatser för hiv-positiva
            i hög grad inriktats på den medicinska vården.
          </note>
          <note>
            Den Stockholmsstudie frågeställaren hänvisar till visar att många
            barn till hiv-smittade mödrar även har en svår social situation
            med bristande eller ingen kontakt med fäder och släkt. De har
            ofta flykting/invandrarbakgrund eller är barn till mödrar som
            missbrukar. Det finns här ett stort behov av sociala hjälpinsatser.
          </note>
          <note>
            Låt mig först konstatera att vi i Sverige har en gynnsam situation
            att arbeta utifrån när det gäller stödet till drabbade familjer.
            Vi har en välutbyggd hälso- och sjukvård och socialtjänst. Vi
            har dessutom i ett tidigt skede satsat mycket resurser för att
            kunna vara steget före med en hög beredskap både allmänt och när
            det gäller individuella fall. Vi har därför lyckats bromsa utvecklingen
            bättre än vad vi kunde befara.
          </note>
          <note>
            Enligt min mening kan hiv-drabbade familjers och deras barns
            behov tillgodoses inom ramen för hälso- och sjukvården och socialtjänsten.
            Det är i ett samarbete mellan dessa och frivilliga organisationer
            som Noaks Ark och Röda Korset som metoder för att möta familjers
            särskilda behov måste utvecklas. Detta sker redan i dag främst
            på initiativ av dem som länge arbetat med problematiken.
          </note>
          <note>
            När det sedan handlar om att söka, samla och sprida kunskap både
            inom och utom landet är det en uppgift främst för Folkhälsoinstitutet.
            I
          </note>
          <note>
            institutets arbete med hiv/aids-frågor är hivpositiva och deras
            anhöriga ett av fyra prioriterade områden. Folkhälsoinstitutet
            planerar ett aktivt samarbete med frivilliga organisationer för
            att utveckla stödet till drabbade familjer. Institutet samarbetar
            härvid också med skolan. Vidare kommer Folkhälsoinstitutet att
            ha kontakt med det europeiska forumet. Vi har således redan en
            övergripande verksamhet av den karaktär som frågeställaren efterlyser.
          </note>
          <note type="speaker">
            Anf. 194 CHATRINE PÅLSSON (kds):
          </note>
          <note>
            Herr talman! Jag vill börja med att tacka socialministern för
            svaret. Vi vet ju att dessa behov tyvärr kommer att öka. Storstäderna
            har naturligtvis de största behoven, och för dem finns också en
            uppbyggd strategi. Min fråga till socialministern är: Hur går
            det på de mindre orterna, och hur kan man där lösa dessa problem?
          </note>
          <note>
            Jag ser det så att det behövs en kompetens och en policy. Detta
            är inte några enkla frågor, eftersom de spänner över ett mycket
            brett spektrum.
          </note>
          <note>
            Jag vill fråga socialministern om inte detta arbete, som är under
            uppbyggnad, är mest inriktat på storstäderna.
          </note>
          <note>
            Anf. 195 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Jo, det är alldeles riktigt att hivsmittan framför
            allt har slagit till i de stora städerna.
          </note>
          <note>
            De dominerande problemen finns i Stockholm och i viss utsträckning
            i Göteborg och i Malmö. Det har därför varit naturligt att koncentrera
            en del av de centralt initierade resurserna på de stora städerna.
          </note>
          <note>
            Men det är självklart att i den utsträckning som hiv sprids utanför
            de stora städerna behövs det insatser också där.
          </note>
          <note>
            Låt mig bara få nämna att man i Stockholm just har bildat en
            central arbetsgrupp med representanter för sjukvården och socialtjänsten
            för att se hur man kan samverka och samordna resurser på detta
            område. Där finns sedan några år tillbaka också ett särskilt daghem
            för hiv-positiva barn. Det är ett exempel på socialtjänstens insatser
            på detta område.
          </note>
          <note type="speaker">
            Anf. 196 CHATRINE PÅLSSON (kds):
          </note>
          <note>
            Herr talman! Det är ju alldeles utmärkt och mycket positivt.
            Jag vill verkligen understryka att
          </note>
          <note>
            Folkhälsoinstitutet gör ett fantastiskt bra arbete och att det
            nu har tagit upp detta som ett prioriterat område. Men man behöver
            kanske också sprida ut arbetet något mera i landet för att få
            större kompetens och för att mera kunna se till helheten.
          </note>
          <note>
            Under många år har ju specialistvården i Sverige varit inriktad
            på medicinsk vård och teknik.
          </note>
          <note>
            Omsorg och helhetssyn har inte riktigt ansetts vara en specialitet.
            Jag tycker att detta är ett område som borde utvecklas så att
            man får en strategi, en policy för hela vårt land, genom vilken
            man kan möta behoven på detta område.
          </note>
          <note>
            Anf. 197 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Den ambitionen finns med all säkerhet både hos Socialstyrelsen
            och hos
          </note>
          <note>
            Folkhälsoinstitutet, som utformar olika typer av material som
            man ställer till olika personalgruppers och andra intresserades
            förfogande. Ambitionen finns där.
          </note>
          <note>
            Sedan skall vi ha klart för oss att det särskilt på orter där
            det är ovanligt att hiv förekommer naturligtvis är svårt att utveckla
            någon specialistkompetens i egentlig mening. Men jag tror att
            de kan lära en hel del av de storstäder där vi har mer erfarenheter,
            framför allt Stockholm.
          </note>
          <note type="speaker">
            Anf. 198 CHATRINE PÅLSSON (kds):
          </note>
          <note>
            Herr talman! Mina sista frågor till socialministern i den här
            omgången blir: Hur ser socialministern på vad Sverige kan bidra
            med ur ett EG-perspektiv och hur vi kan ge och ta? Vi vet ju att
            det är många länder som har en otroligt stor problematik här,
            hur kan vi i Sverige hjälpa dem med den erfarenhet vi får?
          </note>
          <note>
            Anf. 199 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Förmodligen genom att berätta hur vi har gjort.
            För några år sedan, när de första larmrapporterna kom, hade man
            anledning att känna en betydande pessimism inför framtiden.
          </note>
          <note>
            Många såg framför sig att den här epidemin skulle sprida sig
            i mycket, mycket större omfattning än som faktiskt har skett.
          </note>
          <note>
            Man får nog säga att de svenska insatserna har varit ganska framgångsrika.
            Det handlar om informationsinsatser och sjukvårdande insatser
            samt i viss mån om insatser från socialtjänst och naturligtvis
            från frivilliga organisationer. Det viktigaste vi kan göra tror
            jag är att delge dem våra egna erfarenheter.
          </note>
          <note>
            Överläggningen var härmed avslutad.
          </note>
          <note>
            31 § Svar på fråga 1993/94:237 om arbetsersättningen till förståndshandikappade
          </note>
          <note>
            Anf. 200 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Eva Zetterberg har frågat mig vad regeringen tänker
            göra för att det även för handikappade skall löna sig att arbeta.
            Bakgrunden till frågan är vissa uppgifter som rör den s.k.
          </note>
          <note>
            habiliteringsersättningen inom Stockholms läns landsting.
          </note>
          <note>
            Utvecklingsstörda m.fl. personer har för närvarande rätt till
            daglig verksamhet genom omsorgslagen (1985:568). Sådan verksamhet
            tillhandahålls främst genom särskilt anordnad dagcenterverksamhet.
            Men den dagliga verksamheten har under senare år utvecklats och
            ofta kompletterats med utflyttad verksamhet, där grupper av deltagare
            utför uppgifter i arbetslivet hos olika arbetsgivare.
          </note>
          <note>
            Huvudmännen för verksamheten, som regel landstingen, utger viss
            ersättning till den som deltar i daglig verksamhet, s.k. habiliteringsersättning.
          </note>
          <note>
            Syftet med habiliteringsersättningen är att stimulera den enskilde
            att delta i verksamheten.
          </note>
          <note>
            Nivån på ersättningen bestäms av landstingen själva.
          </note>
          <note>
            Rätten till daglig verksamhet ingår också i den nya lagen (1993:387)
            om stöd och service till vissa funktionshindrade som träder i
            kraft den 1 januari
          </note>
          <note>
            1994. Av statsfinansiella skäl omfattas dock endast omsorgslagens
            nuvarande personkrets av rätten till daglig verksamhet. Som jag
            framhöll i propositionen (1992/93:159) om stöd och service till
            vissa funktionshindrade, förordar jag att huvudmännen ger habiliteringsersättning
            även efter den nya lagens ikraftträdande.
          </note>
          <note>
            Jag vill dock framhålla att daglig verksamhet inte skall uppfattas
            som en anställningsform. Det är inte frågan om avlönat arbete,
            och syftet är inte heller att producera varor och tjänster. Därför
            skall inte den ersättning som den enskilde erhåller betraktas
            som lön utan just som habiliteringsersättning.
          </note>
          <note>
            Däremot kan den dagliga verksamheten vara en viktig förberedelse
            för ett förvärvsarbete.
          </note>
          <note>
            Att ha ett arbete är av mycket stor betydelse för alla människors
            livskvalitet och delaktighet i samhällslivet. Därför är det naturligtvis
            mycket viktigt att vidta alla tänkbara åtgärder för att funktionshindrade
            personer skall kunna komma ut i arbetslivet.
          </note>
          <note>
            Arbetsmarknadsverket har i dag också en bred uppsättning av arbetsmarknadspolitiska
            åtgärder till sitt förfogande. Många av dem är helt förbehållna
            sökande med funktionshinder. Bland dessa kan nämnas t.ex. anställning
            med lönebidrag, anställning inom Samhall och andra stödformer.
            I
          </note>
          <note>
            anslutning till verket finns arbetsmarknadsinstitut för yrkesinriktad
            rehabilitering med specifik inriktning på funktionshindrade personer.
            Det är viktigt att de arbetsmarknadspolitiska åtgärderna för funktionshindrade
            fortsätter att utvecklas. När en funktionshindrad person får förvärvsarbete,
            genom någon stödform eller på annat sätt, är det en självklarhet
            att han eller hon skall ha lön på samma villkor som andra.
          </note>
          <note>
            Jag vill slutligen poängtera att det är angeläget att arbetsgivare
            engagerar sig i att ge arbete åt personer med funktionshinder.
            Här kan Svenska
          </note>
          <note>
            McDonald's AB vara ett bra exempel. De har en plan att anställa
            2--3 personer med funktionshinder vid varje McDonald's restaurang
            i Sverige med början vid ca 10--15 restauranger hösten 1994.
          </note>
          <note type="speaker">
            Anf. 201 EVA ZETTERBERG (v):
          </note>
          <note>
            Herr talman! Jag vill tacka socialministern för svaret på min
            fråga och konstatera att de insatser
          </note>
          <note>
            Arbetsmarknadsverket och enskilda arbetsgivare gör är mycket
            bra. De exemplen är viktiga. Jag vill först börja med att fråga
            socialministern: Hur tänker regeringen lyfta fram exemplet McDonald's
            för att visa hur man kan gå före?
          </note>
          <note>
            Men, som socialministern är väl medveten om, är det ett fåtal
            personer med funktionshinder och framför allt med förståndshandikapp
            som har möjlighet att få ett avlönat arbete. Jag är väl medveten
            om att det är daglig verksamhet vid dagcenter som är den sysselsättningsform
            som de flesta förståndshandikappade har möjlighet att få.
          </note>
          <note>
            Det är självfallet bra att det finns en lag som ger rätt till
            detta. Den inriktning som man har på många ställen är dessutom
            mycket bra. Det finns möjlighet till varierat arbete.
          </note>
          <note>
            Av den förståndshandikappade själv uppfattas dock denna sysselsättning
            som arbete. Han eller hon har inte möjlighet att få något annat.
            Detta blir den här personens arbete. Man uppfattar alltså bidraget
            som lön. I Stockholms läns landsting har man precis fattat beslut
            om att avgiften för lunchen, som ligger på 38 kr, är densamma
            som bidraget som betalas ut för varje dag. Detta uppfattas naturligtvis
            av många förståndshandikappade som att det inte lönar sig att
            arbeta.
          </note>
          <note>
            Anf. 202 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Den sisnämnda känslan är lätt att förstå. Det är
            naturligtvis ingen tillfällighet att habiliteringsersättningen
            och det man tar ut för maten råkar vara samma belopp. Jag kan
            väl förstå den känslan.
          </note>
          <note>
            Jag tycker dock att det är viktigt att göra skillnad mellan habiliteringsersättning
            och lön för utfört arbete. Jag tycker att ambitionen skall vara
            att få ut fler och fler personer med olika former av handikapp,
            även utvecklingsstörda, på det jag skulle vilja kalla riktiga
            jobb, alltså ute i företag.
          </note>
          <note>
            Jag tycker att initiativet från McDonald's är mycket intressant
            i sammanhanget. Bakgrunden är att
          </note>
          <note>
            McDonald's i USA sedan flera år tillbaka har en policy att på
            varje restaurang ha minst två personer anställda som är funktionshindrade
            på något sätt.
          </note>
          <note>
            Jag var i USA förra hösten och besökte
          </note>
          <note>
            McDonald's och diskuterade det här. De fick berätta om sina erfarenheter.
            När jag kom hem tog jag kontakt med McDonald's i Sverige och undrade
            om det inte kunde vara en god idé att de gjorde som sina amerikanska
            storebröder. Det är alltså nu på gång, vilket jag ser mycket positivt
            på.
          </note>
          <note>
            Men det räcker naturligtvis inte att McDonald's gör detta. Vi
            måste få fler företag att ställa upp på det sätt som McDonald's
            gör. Jag har varit i kontakt med bl.a. Svenska arbetsgivareföreningen
            för att diskutera om vi tillsammans skulle kunna gå ut och försöka
            övertyga företag om att göra liknande insatser. Det finns i varje
            fall ett positivt intresse från arbetsgivarna för detta. Jag hoppas
            att det skall materialiseras så småningom i någon form av rekommendation
            eller information till företagare runt om i Sverige.
          </note>
          <note>
            Det blir naturligtvis också lättare när man kan se de konkreta
            resultaten av McDonald's-satsningen.
          </note>
          <note>
            Den första restaurangen i Sverige, i Sundsvall, har anställt
            två utvecklingsstörda nu. Så projektet är på gång, inte bara på
            papperet, utan också i verkligheten. Det kommer att vara en god
            förebild när vi skall försöka övertyga fler arbetsgivare att ställa
            upp.
          </note>
          <note type="speaker">
            Anf. 203 EVA ZETTERBERG (v):
          </note>
          <note>
            Herr talman! Jag tycker som sagt att exemplet är mycket gott.
            Jag hoppas att socialministern i sina strävanden med Arbetsgivareföreningen
            fortsätter att ta fram den möjligheten, att visa på att detta
            inte är omöjligt, som många arbetsgivare föreställer sig.
          </note>
          <note>
            Jag anser naturligtvis också att det är viktigt att fortsätta
            arbetet med att överlag se till att förståndshandikappade kan
            få riktiga jobb.
          </note>
          <note>
            Men tillbaka till frågan om de förståndshandikappade i Stockholms
            län. Jag undrar om socialministern har varit i kontakt med någon
            av dem som omfattas av det här beslutet. Jag blev på ett tidigt
            stadium i höstas uppvaktad av en person från ett dagcenter i Stockholm
            som hade oerhört svårt att förstå detta, som kände mycket liten
            motivation att fortsätta arbetet och uppfattade detta som en klar
            nedvärdering. Jag är på det klara med att det inte handlar om
            det. Men vi måste trots allt ta de förståndshandikappades egna
            uppfattningar på allvar. Jag undrar därför om
          </note>
          <note>
            Bengt Westerberg själv har varit i kontakt med några ledamöter
            i Stockholms läns landsting och kunnat prata igenom den här frågan
            och förhoppningsvis kunnat få någon förändring till stånd.
          </note>
          <note>
            Anf. 204 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Nej, jag har inte haft några sådana direkta kontakter.
            Jag känner till detta från brev och på andra sätt. Jag har inte
            diskuterat det direkt med de förståndshandikappade.
          </note>
          <note>
            Regeringen kan inte gå in och påverka detta. Det är landstinget
            som har att fatta de här besluten. Vi kan ha åsikter om det som
            jag kan framföra till partivänner och andra i Stockholms läns
            landsting, men det är en landstingskommunal fråga. Vi har inga
            planer på att regeringen skall gå in och reglera detta.
          </note>
          <note>
            Överläggningen var härmed avslutad.
          </note>
          <note>
            32 § Svar på fråga 1993/94:239 om förmånerna vid föräldraledighet
          </note>
          <note>
            Anf. 205 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Kent Olsson har frågat mig vilka åtgärder jag är
            beredd att vidta för att inte ''dubbla''
          </note>
          <note>
            förmåner skall utgå vid föräldraledighet.
          </note>
          <note>
            Kent Olsson har ställt frågan mot bakgrund av att en förälder
            som arbetar kan ta ut föräldrapenning under semestern för vård
            av barn. Detta innebär att föräldern under denna tid har både
            semesterlön och föräldrapenning. Det kan enligt Kent Olsson inte
            vara meningen med lagen att dubbel ersättning skall utgå för att
            vara hemma med sina barn.
          </note>
          <note>
            Låt mig först säga att jag delar frågeställarens uppfattning
            att det är otillfredsställande att föräldraförsäkringen medger
            ett överutnyttjande i vissa fall. Den nu beskrivna situationen
            är exempel på sådant överutnyttjande.
          </note>
          <note>
            Bl.a. i syfte att belysa olika situationer, där en förälders
            uttag av föräldrapenning mer styrs av önskemålet att ge familjen
            en inkomstförstärkning än av att ta del i vården av barnet, har
            en arbetsgrupp inom Socialdepartementet fått i uppdrag att göra
            en översyn av vissa frågor inom föräldraförsäkringen. I arbetsgruppens
            direktiv anges att det företrädesvis rör sig om uttag av föräldrapenning
            under tid då föräldern ändå skulle vara ledig från sitt förvärvsarbete.
            Som exempel nämns den situationen att den av föräldrarna som har
            högst inkomst tar ut föräldrapenning under veckosluten, medan
            den andra föräldern utnyttjar föräldrapenningen under veckans
            övriga dagar. Om förstnämnda förälder tar ut en fjärdedels föräldrapenning
            på fredag eftermiddag kan han eller hon få hel föräldrapenning
            under lördag och söndag.
          </note>
          <note>
            Ett annat exempel som nämns är då ena föräldern har semester
            med semesterlön och samtidigt uppbär föräldrapenning från försäkringen.
            Enligt direktiven skall arbetsgruppen bedöma omfattningen av dessa
            former för uttag av föräldrapenning och lämna förslag till sådana
            ändringar som motverkar att föräldraförsäkringen utnyttjas på
            sätt som nämnts. Förslagen skall redovisas under januari 1994.
            I övrigt skall arbetsgruppen lämna förslag till vissa förbättringar
            inom den tillfälliga föräldrapenningen.
          </note>
          <note>
            Slutligen kan jag nämna att samma arbetsgrupp i en delrapport
            (Ds 1993:87) har redovisat två metoder att öka fädernas uttag
            av föräldrapenning. Den ena metoden går i debatten under benämningen
          </note>
          <note>
            ''pappamånad''.
          </note>
          <note type="speaker">
            Anf. 206 KENT OLSSON (m):
          </note>
          <note>
            Herr talman! Låt mig först tacka socialministern för svaret.
            Det är tillfredsställande att socialministern och jag har samma
            uppfattning i det här fallet. Jag ser svaret på min fråga som
            mycket positivt.
          </note>
          <note>
            Det är många som har reagerat på att de här möjligheterna till
            överuttag finns. Det gäller både det sätt som jag nämner och det
            som socialministern tog upp i svaret, dvs. under helgerna.
          </note>
          <note>
            När kan vi förvänta oss en förändring av detta? När kan vi förvänta
            oss en proposition? Man har vetat om de här problemen under en
            längre tid. Då borde en förändring ha kunnat komma till stånd
            tidigare.
          </note>
          <note>
            Det är inte bra när vi ger möjligheter för människor att utnyttja
            ett system där vi vet om att det finns brister.
          </note>
          <note>
            Systemet ger ju en bra möjlighet för människor att vara tillsammans
            med sina barn, framför allt för papporna. Det är fel att det är
            möjligt att utnyttja systemet på det här viset.
          </note>
          <note>
            Socialministern och jag har litet olika uppfattningar kring detta
            med ''pappamånad'', men det är viktigt att man inte tar ut ledigheten
            på grund av ekonomiska skäl. När kan vi förvänta oss att det kommer
            en proposition som ändrar dessa förhållanden?
          </note>
          <note>
            Anf. 207 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Jag kan inte svara på det i dag. Den här gruppen
            skall vara klar under januari månad.
          </note>
          <note>
            Sedan kommer vi att arbeta så snabbt som möjligt.
          </note>
          <note>
            Jag skulle gissa att det kommer att krävas åtminstone någon form
            av remissförfarande innan vi kan återkomma till riksdagen med
            förslag. I bästa fall kan det ske under våren, men jag kan inte
            garantera detta i dag.
          </note>
          <note type="speaker">
            Anf. 208 KENT OLSSON (m):
          </note>
          <note>
            Herr talman! Jag tycker att det låter positivt om jag får stryka
            ''i bästa fall''. Jag tycker att det bör vara en målsättning att
            få en sådan förändring åtminstone till den 1 juli nästa år. Socialministern
            är ju ändå medveten om de två exempel som är framtagna. Det finns
            möjligheter att utnyttja lagen på fel sätt.
          </note>
          <note>
            Det är i och för sig bra med remissförfarande, men det innebär
            ju att det ges möjligheter att fortsätta att utnyttja systemet
            under den långa tid som kommer att gå, om det inte kommer någon
            proposition till våren. Jag hoppas verkligen att det kommer en
            proposition då. De två exempel som nämnts är ju så klara. Detta
            borde gå att förändra relativt snabbt.
          </note>
          <note>
            Anf. 209 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Det är möjligt att exemplen är klara.
          </note>
          <note>
            Det är vi säkert överens om. Men vi har ännu inte sett vilka
            möjligheter det finns att gå in och begränsa missbruket. Det kan
            komma att kräva en sådan reglering att det är nödvändigt att inhämta
            synpunkter och ge en rimlig remisstid för detta.
          </note>
          <note>
            Frågan har uppmärksammats tidigare, precis som frågeställaren
            säger, men man har hittills inte kunnat hitta något sätt att lagligt
            komma förbi det här missbruket. Jag kan inte garantera att vi
            kommer att hitta lösningar på problemet.
          </note>
          <note>
            Arbetsgruppen har fått i uppdrag att lämna sådana förslag. Jag
            hoppas att vi skall kunna lösa frågan så snabbt som möjligt.
          </note>
          <note type="speaker">
            Anf. 210 KENT OLSSON (m):
          </note>
          <note>
            Herr talman! Jag uppfattar socialministerns svar som positivt.
            Jag hoppas verkligen att man kan lösa detta på ett tekniskt bra
            sätt. Det är viktigt att det inte utgår signaler att man skall
            ta ledigt för att tjäna pengar. Man skall ta ledigt för att man
            vill vara tillsammans med sina barn. Jag hoppas verkligen att
            vi får en proposition att ta ställning till under vårriksdagen.
            Jag ser svaret som mycket positivt.
          </note>
          <note>
            Överläggningen var härmed avslutad.
          </note>
          <note>
            33 § Svar på fråga 1993/94:253 om de bostadslösas situation i
            Sverige
          </note>
          <note>
            Anf. 211 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Bo G Jenevall har frågat mig varför
          </note>
          <note>
            Socialstyrelsen fått så lång tid på sig att utreda de bostadslösas
            situation i Sverige.
          </note>
          <note>
            Som framgår av socialutskottets betänkande, som åberopas i frågan,
            kräver uppdraget ett omfattande arbete. Enligt uppdraget skall
            Socialstyrelsen göra en riksomfattande kartläggning av omfattningen
            av bostadslösheten och de bostadslösas situation.
          </note>
          <note>
            Styrelsen skall även analysera de bakomliggande orsakerna samt
            göra en inventering av socialtjänstens och frivilliga organisationers
            erbjudanden av olika boendeformer och andra stöd- och vårdinsatser.
            Vidare skall analyseras behovet av åtgärder för en mer långsiktig
            lösning av problemet.
          </note>
          <note>
            Socialstyrelsen har nyligen i en delrapport presenterat resultatet
            av en riksomfattande kartläggning av omfattningen av bostadslösheten.
          </note>
          <note>
            För närvarande genomförs en inventering av vilka insatser som
            socialtjänsten och frivilliga organisationer erbjuder de bostadslösa.
            Jag anser att den tid som beräknats för uppdraget är skälig.
          </note>
          <note type="speaker">
            Anf. 212 BO G JENEVALL (nyd):
          </note>
          <note>
            Herr talman! Jag tackar socialministern för svaret.
          </note>
          <note>
            Detta är uppenbarligen en fråga som har funnits i riksdagen under
            väldigt många år, säkert lika många år som uteliggarna har funnits
            i vårt samhälle. Deras antal har ju tyvärr bara ökat.
          </note>
          <note>
            I socialutskottets betänkande nr 5 står ett enigt utskott bakom
            två enskilda motioner, vilket kanske är ganska ovanligt. Man hänvisar
            till bl.a. ett betänkande från 1989/90, SoU14, där det står att
            utskottet delade motionärenas uppfattning att det är ovärdigt
            ett välfärdssamhälle att människor står helt utan bostad och att
            det också strider mot syftet med vår sociallagstiftning.
          </note>
          <note>
            I betänkandet 1991/92 finns det också en text av liknande slag.
            Jag citerar en kort text som har en viss pejling på den nuvarande
            regeringen:
          </note>
          <note>
            ''Utskottet noterade i sammanhanget att den nya regeringen i
            regeringsförklaringen uttalat att bostadspolitiken skall inriktas
            på alla skall ha en möjlighet till en bra bostad till rimligt
            pris.''
          </note>
          <note>
            I den motion som bl.a. jag har väckt -- och som är en del av
            grunden för beslutet från socialutskottet --
          </note>
          <note>
            föreslog jag att man skulle tillsätta en arbetsgrupp för att
            titta på ett något annorlunda sätt att lösa de akuta problemen.
            Jag föreslog bl.a. att man skulle köpa in ett skrotat passagerarfartyg.
            Med mycket enkla metoder skulle man kunna skapa en betydligt bättre
            situation speciellt för uteliggarna. Många av dem kommer ju från
            en miljö som liknar den som man skulle erhålla där. Jag vet att
            många frivilliga organisationer av olika slag gärna skulle hjälpa
            till.
          </note>
          <note>
            Jag vänder mig emot att det kommer att gå ungefär två år från
            det att motionen väcktes i januari 1992
          </note>
          <note>
            till dess att utredningen är klar.
          </note>
          <note>
            Anf. 213 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Vi fick skrivelsen från riksdagen hösten 1992, och
            det här uppdraget gavs i början av
          </note>
          <note>
            1993. Tiden från det att riksdagen tillskrev regeringen till
            det att regeringen reagerade var alltså betydligt kortare än två
            år. Den bedömning vi gjorde i mars 1993 när uppdraget gavs var
            att det skulle krävas drygt ett år -- ett och ett halvt år ungefär
            -- för att utföra uppdraget. Man kan ju konstatera att redan den
            inventering som det talades om krävde ganska lång tid, och det
            är ungefär så långt man har kommit nu, alltså vid årsskiftet 1993/94.
            Man har genomfört inventeringen av hur omfattande bostadslösheten
            är, och nu återstår ändå ett par viktiga utredningsuppdrag. Jag
            tror alltså att tiden för
          </note>
          <note>
            Socialstyrelsens del är ganska väl avvägd.
          </note>
          <note>
            Bo G Jenevall sade att antalet uteliggare har ökat, men det är
            väl inte riktigt korrekt. I den inventering som har gjorts pekar
            man på att det finns ungefär tusen uteliggare i Sverige. Det är
            siffror som stämmer ganska väl med den situation vi hade för tio
            år sedan, då man gjorde en sådan här inventering. Det har hittills
            inte gjorts några inventeringar av samma omfattning, men i
          </note>
          <note>
            Stockholm, där man har en ganska hygglig bild av situationen,
            stämmer det att antalet uteliggare i dag är ungefär lika stort
            som det var i början på 1980-
          </note>
          <note>
            talet.
          </note>
          <note>
            Dess värre handlar det inte heller bara om att bjuda ut bostäder
            till den här gruppen människor, utan de har ganska omfattande
            sociala problem, 70 --75 %
          </note>
          <note>
            av dem har besvärande missbruksproblem. Jag jobbade själv med
            sådana här frågor i Stockholms kommun på 60-talet, så jag vet
            av egen erfarenhet att det ibland inte räcker med att erbjuda
            bra bostäder. En del av dessa människor är inte beredda att acceptera
            det ordnade liv som det innebär att ha en egen bostad.
          </note>
          <note>
            Det krävs alltså mer omfattande insatser. Självfallet delar jag
            ändå den uppfattning som kommer till uttryck i socialutskottets
            utlåtande, att det här inte är en värdig situation för de här
            människorna. Vi skall göra allt vi kan för att försöka få in dem
            i mer värdiga och normala levnadsförhållanden.
          </note>
          <note type="speaker">
            Anf. 214 BO G JENEVALL (nyd):
          </note>
          <note>
            Herr talman! Jag instämmer i mycket av det socialministern säger,
            och jag vet att det också finns ett engagemang. Men det händer
            tyvärr ingenting.
          </note>
          <note>
            Det krävs tid för att utreda saker och ting, det är jag medveten
            om, men jag menar att man skulle kunna ta litet annorlunda grepp
            vid sidan av detta utredande. Det är nämligen ett dåligt natthärbärge
            för de uteliggande, inte minst i den här årstiden, att ha en utredning
            till huvudkudde.
          </note>
          <note>
            Vi har dessutom för närvarande en arbetsmarknadssituation som
            gör att vi skulle kunna utnyttja resurserna hos väldigt många
            arbetslösa människor, som säkert gärna inom ramen för ALU eller
            liknande skulle ställa upp och ge uteliggarna en drägligare tillvaro.
          </note>
          <note>
            Socialministern talade om uteliggarnas miljö och vilken miljö
            dessa personer kan tänka sig. Jag menar att just ett gammalt fartyg
            skulle vara en plats där de verkligen skulle kunna känna sig hemma,
            och de kan där själva bidra aktivt till att skapa en miljö som
            kanske kan vara acceptabel för dem, även om den inte är acceptabel
            för socialminister och mig.
          </note>
          <note>
            Anf. 215 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Jag tycker inte att det är riktigt att säga att
            ingenting händer, eftersom det faktiskt görs betydande insatser
            på den nivå där de här frågorna hanteras, nämligen den kommunala
            nivån. Här i
          </note>
          <note>
            Stockholm t.ex., där jag själv har bedrivit en del fältstudier,
            görs det mycket betydande insatser av både kommunen och frivilliga
            organisationer, framför allt Frälsningsarmén och Stadsmissionen.
          </note>
          <note>
            När jag under förra vintern var ute på en fältstudie och åkte
            runt och tittade, fanns det, trots att det var ruskigt väder ute,
            ett ganska betydande utbud av platser i olika natthärbärgen. Det
            var alltså inte huvudproblemet vid den tidpunkten. Under helt
            andra tider, när bostadssituationen och även arbetsmarknadssituationen
            har varit bättre, har man likväl haft problem med uteliggarna.
          </note>
          <note>
            Sanningen är väl att vi ibland är litet maktlösa inför detta
            problem. Vi vet inte riktigt hur vi skall göra för att erbjuda
            de här människorna ett som vi tycker bättre liv än det de har
            nu.
          </note>
          <note type="speaker">
            Anf. 216 BO G JENEVALL (nyd):
          </note>
          <note>
            Herr talman! Det ligger mycket i det socialministern säger, men
            varför inte för en gångs skull ta ett annorlunda grepp? Vad jag
            begärde var att vi skulle tillsätta en liten arbetsgrupp, några
            människor som kunde titta litet närmare på om inte det här förslaget
            ändå skulle kunna vara ett litet bidrag i rätt riktning. Skulle
            inte socialministern kunna gå oss till mötes och ordna med en
            liten sidoutredning i all enkelhet? Jag ställer mig frivilligt
            till förfogande att delta i en sådan.
          </note>
          <note>
            Anf. 217 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Det är inte fråga om någon ovilja från min sida,
            utan det är ju så att vi har en viss arbetsfördelning här i samhället,
            och det är kommunerna som svarar för de konkreta insatserna inom
            ramen för socialtjänsten.
          </note>
          <note>
            Jag föreslår att Bo G Jenevall tar kontakt med
          </note>
          <note>
            Stockholms kommun och diskuterar med dem om det som ett komplement
            till de natthärbärgen som finns skulle kunna vara ett bra alternativ
            att pröva en båt, eller om det kanske skulle kunna vara ett komplement
            till andra former av bostäder som erbjuds den här kategorin av
            människor.
          </note>
          <note>
            Det är ändå på den nivån den här frågan hör hemma. Vi hamnar
            i en väldigt besvärlig situation om vi från statsmakternas sida
            skall gå in och pröva den här typen av alternativ, som så uppenbart
            hör hemma på den kommunala nivån.
          </note>
          <note>
            Som sagt: Ta gärna kontakt med dem som jobbar med frågorna i
            Stockholm. De skulle säkert uppskatta tips på hur man kan lösa
            de här problemen.
          </note>
          <note type="speaker">
            Anf. 218 BO G JENEVALL (nyd):
          </note>
          <note>
            Herr talman! Jag skall verkligen göra det, och jag hoppas att
            jag också gör det med socialministerns goda minne och att vi,
            om vi får anledning att komma tillbaka i frågan, också kan påräkna
            ett stöd för de här stackars människorna.
          </note>
          <note>
            Överläggningen var härmed avslutad.
          </note>
          <note>
            34 § Svar på fråga 1993/94:250 om IMF-
          </note>
          <note>
            rapporten
          </note>
          <note>
            Anf. 219 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Bo G Jenevall har frågat statsministern varför regeringen
            hemligstämplat
          </note>
          <note>
            IMF-rapporten och på vilka grunder. Frågan har överlämnats till
            mig.
          </note>
          <note>
            Frågeställaren hänvisar till en rapport som skrivits som underlag
            för en intern diskussion i IMF:s exekutivstyrelse den 27 augusti
            i år rörande den ekonomiska utvecklingen i Sverige. Efter att
            delar av rapporten refererats i massmedia, inkom till regeringen
            en framställning från en enskild om att få ta del av rapporten.
            Regeringen beslöt den 2
          </note>
          <note>
            september (dnr 3699/93) att avslå framställningen med följande
            motivering:
          </note>
          <note>
            ''Rapporten innehåller uppgifter som rör en mellanfolklig organisation.
            För sådana uppgifter gäller sekretess enligt 2 kap. 1 § sekretesslagen
            om det inte står klart att uppgifterna kan röjas utan att detta
            stör Sveriges mellanfolkliga förbindelser eller på annat sätt
            skadar landet.
          </note>
          <note>
            Rapporten innehåller uppgifter vilka omfattas av sekretess enligt
            2 kap. 1 § sekretesslagen.
          </note>
          <note>
            Regeringen avslår framställningen.''
          </note>
          <note>
            Det var på dessa grunder som rapporten hemligstämplades, och
            Bo G Jenevalls fråga är därmed egentligen besvarad. Men låt mig
            ta tillfället i akt att sätta in rapporten i sitt sammanhang och
            samtidigt förklara inriktningen av
          </note>
          <note>
            IMF:s verksamhet på detta område.
          </note>
          <note>
            För det första bör det framhållas att rapporten om
          </note>
          <note>
            Sverige inte på något sätt var speciell eller extraordinär. IMF
            skriver regelbundet -- minst en gång om året -- liknande studier
            för vart och ett av sina 176 medlemsländer. Inte heller var det
            någon unik företeelse att rapporten hemligstämplades.
          </note>
          <note>
            Tvärtom är så gott som alla dokument som IMF ger ut konfidentiella.
          </note>
          <note>
            Sekretessen är naturligtvis inget självändamål utan är en direkt
            konsekvens av den verksamhet som
          </note>
          <note>
            IMF bedriver. En grundläggande uppgift för IMF
          </note>
          <note>
            är att bedöma medlemsländernas ekonomiska politik och utveckling.
            Genom analys och diskussion skall medlemsländerna övertygas att
            föra en ekonomisk politik som både gynnar det egna landet och
            världsekonomin som helhet. Det ligger i sakens natur att den dialog
            som då förs blir öppnare och rakare om den sker under förtroliga
            former.
          </note>
          <note>
            För att åstadkomma en sådan förtroendefull dialog har en praxis
            etablerats, där alla medlemsländer behandlar IMF-dokumenten som
            konfidentiella.
          </note>
          <note>
            Medlemmarna skall kunna lita på att den information som man lämnar
            till IMF inte förs vidare. När läckor uppstår skadas därför inte
            bara det enskilda landet utan också förtroendet för IMF
          </note>
          <note>
            som organisation.
          </note>
          <note>
            Som ett relativt litet och öppet land i en världsekonomi som
            alltmer präglas av ömsesidigt beroende, har Sverige mycket att
            vinna på att IMF
          </note>
          <note>
            kan fullgöra sin roll på ett effektivt sätt. Jag beklagar därför
            att vissa delar av rapporten om
          </note>
          <note>
            Sverige refererats i massmedia.
          </note>
          <note type="speaker">
            Anf. 220 BO G JENEVALL (nyd):
          </note>
          <note>
            Herr talman! Jag tackar finansministern för svaret, som var ovanligt
            fylligt.
          </note>
          <note>
            Jag ser -- kanske felaktigt -- vissa likheter mellan de
          </note>
          <note>
            OECD-rapporter som vi kontinuerligt får ta del av och denna rapport.
            Jag vet egentligen inte vad det är som skiljer IMF:s rapporter
            i det avseendet.
          </note>
          <note>
            Borde ändå inte finansutskottet ha tillgång till den här rapporten?
            Finansutskottet lyder ju dessutom under särskilda sekretessbestämmelser
            och har ju också ett särskilt uppdrag att från riksdagens sida
            hjälpa till att svara för Sveriges ekonomi.
          </note>
          <note>
            En annan fråga är: Skapar inte den här hemligstämplingen i sig
            underlag för vissa spekulationer? Drivet till sin ytterlighet
            innebär ju detta att vi, om finansministern och riksdagen skulle
            misslyckas med att reda ut våra ekonomiska problem, faktiskt kan
            hamna under IMF:s förmyndarskap.
          </note>
          <note>
            Anf. 221 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Jag tycker nog att den liknelse Bo G
          </note>
          <note>
            Jenevall gör mellan den här rapporten och OECD-
          </note>
          <note>
            rapporten är litet missvisande. Jag tycker faktiskt att man kan
            se båda de här typerna av rapporter som komplement till varandra,
            snarare än likadana. Det ligger en poäng i att OECD:s rapporter
            kan spridas vitt och brett och läsas av många. Men det ligger
            också en poäng i att
          </note>
          <note>
            Valutafonden i sina rapporter kan ägna sig åt argumentation som
            kanske inte skulle finnas med i en publicerad utgåva. Jag tycker
            att det är värdefullt att dessa båda typer av organisationer har
            olika praxis när det gäller publicering av rapporter.
          </note>
          <note>
            På frågan om finansutskottet skall få ta del av rapporten vill
            jag svara att representanter för alla de 176 medlemsländerna,
            när de är här i samband med IMF:s regelbundna möten, träffar ett
            antal olika debattörer, politiker och intressenter i den svenska
            ekonomiska debatten. Jag är ganska säker på att de också träffar
            en del personer som också sitter i finansutskottet. Men att ge
            hela underlaget till finansutskottet skulle inte stämma överens
            med den praxis som man har utarbetat och utvecklat i det mycket
            förtroendefulla samarbete som krävs för att Valutafonden skall
            kunna fullgöra den uppgift som både Sverige och andra länder tjänar
            på att man fullgör.
          </note>
          <note type="speaker">
            Anf. 222 BO G JENEVALL (nyd):
          </note>
          <note>
            Herr talman! Som finansministern vet har jag suttit i finansutskottet
            i ett par år. Under den tiden hade vi inte möjlighet till några
            kontakter med IMF. Jag har ingen anledning att betvivla det som
            sägs här, men jag ifrågasätter om det inte redan är många personer
            utanför Sveriges land som får del av dessa uppgifter och att de
            på så vis får en spridning. Jag har i alla fall i olika sammanhang
            fått det intrycket.
          </note>
          <note>
            Anf. 223 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Som jag nämnde i mitt första svar är det praxis
            bland medlemsländerna i IMF att hemligstämpla rapporterna. Det
            innebär att även andra länders rapporter som vi kan komma och
            studera skulle bli hemligstämplade. Även om en rapport om Sverige
            skulle finnas i något annat land, eller en rapport om något annat
            land i Sverige, tillämpar vi samma praxis. Det tycker jag också
            är ett gott skäl till att ha kvar hemligstämpeln. Den är till
            för att man skall kunna utbyta åsikter utan att riskera att de
            missbrukas eller hamnar i orätta händer. Jag tycker att det är
            ett värdefullt komplement till de konstruktiva och publika ekonomisk-politiska
            diskussioner som förs med andra internationella organisationer
            och med en lång rad både ekonomer och politiker i det sedvanliga
            svenska etablissemanget.
          </note>
          <note type="speaker">
            Anf. 224 BO G JENEVALL (nyd):
          </note>
          <note>
            Herr talman! Jag är nöjd med det men jag vill be finansministern
            att till nästa gång överväga om inte finansutskottet ändå borde
            få ta del av nästa rapport.
          </note>
          <note>
            Anf. 225 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Jag kommer att göra Bo G Jenevall besviken. Jag
            har inte för avsikt att bryta den etablerade praxis som är utvecklad.
          </note>
          <note>
            Överläggningen var härmed avslutad.
          </note>
          <note>
            35 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1993/94:108 Upphävande av vissa författningar
          </note>
          <note>
            1993/94:109 Fotografirättens integration i upphovsrättslagen
          </note>
          <note>
            Finansutskottets betänkanden
          </note>
          <note>
            1993/94:FiU4 Frågor om offentlig upphandling
          </note>
          <note>
            1993/94:FiU5 Ingripande mot otillbörligt beteende avseende offentlig
            upphandling
          </note>
          <note>
            Lagutskottets betänkanden
          </note>
          <note>
            1993/94:LU9 Vårdnadshavares skadeståndsansvar
          </note>
          <note>
            1993/94:LU11 Tillsyn över stiftelser i vissa fall
          </note>
          <note>
            Jordbruksutskottets betänkanden
          </note>
          <note>
            1993/94:JoU9 Strategi för biologisk mångfald
          </note>
          <note>
            1993/94:JoU11 Lagändringar på djurhälsoområdet
          </note>
          <note>
            1993/94:JoU12 Avgifter på vissa jordbruksprodukter m.m.
          </note>
          <note>
            Näringsutskottets betänkanden
          </note>
          <note>
            1993/94:NU6 1993 års redogörelse för företag med statligt ägande
          </note>
          <note>
            1993/94:NU8 Allmänna pensionsfondens verksamhet år 1992
          </note>
          <note>
            1993/94:NU10 Ändring i Studsvikslagen
          </note>
          <note>
            36 § Meddelande om KU11 och LU8
          </note>
          <note type="speaker">
            Anf. 226 ANDRE VICE TALMANNEN:
          </note>
          <note>
            Beträffande KU11 och LU8 avser jag att i morgon föreslå kammaren
            att dessa ärenden redan då får företas till avgörande och sålunda
            avgöras efter endast en bordläggning.
          </note>
          <note>
            37 § Kammaren åtskildes kl. 18.44.
          </note>
          <note>
            Förhandlingarna leddes
          </note>
          <note>
            av förste vice talmannen från sammanträdets början t.o.m. 16
            § anf. 88 (delvis),
          </note>
          <note>
            av talmannen därefter t.o.m. 29 § anf. 185 (delvis)
          </note>
          <note>
            och
          </note>
          <note>
            av andre vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
