<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199394</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199394</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199394--95</head>
          <docDate when="1994-04-25 00:00:00">1994-04-25 00:00:00</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollen för den 18 och 19 april.
          </note>
          <note>
            2 § Svar på interpellation 1993/94:104 om den setukesiska folkgruppen
          </note>
          <note>
            Anf. 1 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Peeter Luksep har i sin interpellation om det setukesiska
            folkets rättigheter frågat mig om jag vid lämpligt tillfälle avser
            att aktualisera denna folkgrupps situation samt om stöd till setukeserna
            kan rymmas i det svenska östsamarbetet.
          </note>
          <note>
            Setukeserna är en finsk-ugrisk folkgrupp som historiskt har sin
            boplats i gränstrakterna mellan
          </note>
          <note>
            Estland och Ryssland. Språkligt och kulturellt står de esterna
            mycket nära, men skiljer sig därigenom att de omfattar den ortodoxa
            tron och värnar om en traditionell landsbygdskultur. När Estland
            återfick sin självständighet 1991 kom setufolket att delas.
          </note>
          <note>
            Majoriteten, ca 18 000, finns i Estland medan en mindre grupp,
            enligt uppgift ca 2 000 personer, hamnade på den ryska sidan om
            gränsen -- den gräns som är en följd av sovjetiska gränsändringar
            till rysk förmån efter annekteringen av Estland
          </note>
          <note>
            1940. De är bosatta i Petseriområdet, på ryska
          </note>
          <note>
            Petjora, som under mellankrigstiden tillhörde
          </note>
          <note>
            Estland och som dagens estniska myndigheter med åberopande av
            Tartufreden kräver åter. Den överväldigande majoriteten där är
            ryssar, och i området, som tillhör Pskovs län, finns också ett
            kloster som är andligt centrum för såväl troende ryssar som de
            ortodoxa setukeserna.
          </note>
          <note>
            Sovjetimperiets sönderfall innebar att den setukesiska folkgruppen
            kom i kläm mellan två länder som båda med stöd i folkrätten hävdar
            sin rätt till det område där minoriteten är bosatt.
          </note>
          <note>
            Frågan om setukesernas situation måste därför sättas in i ett
            större sammanhang som rör gränsproblematiken och den regionala
            stabiliteten.
          </note>
          <note>
            Den oreglerade gränsfrågan innebär för setukeserna främst problem
            i vardagen, som att besöka släktingar på andra sidan gränsen.
            Då erfordras visum som kräver omvägar via konsulat i
          </note>
          <note>
            S:t Petersburg resp. Tallinn. När setufolket i oktober i fjol
            samlades till sin första kongress sedan
          </note>
          <note>
            1930 beklagade man också att varken Ryssland eller Estland i
            den övergripande gränskonflikten tagit hänsyn till setukesernas
            intressen och inte ens försökt att etablera en diskussion som
            skulle kunna leda till att minoritetsgruppen kunde leva ett normalt
            liv tills dess en politisk lösning av konflikten nåtts.
          </note>
          <note>
            Fru talman! I ett längre perspektiv är en gynnsam ekonomisk utveckling
            på båda sidor om gränsen den viktigaste faktorn för att garantera
            trygghet och stabilitet för alla invånare i regionen. En svensk
            strävan har därför varit att i möjligaste mån bidra till ekonomiska
            reformer och ökade handelskontakter med närområdet. Det har gällt
            den estniska sidan av gränsen, men också i
          </note>
          <note>
            Pskovområdet på den ryska sidan börjar samarbetet ta fart. I
            min delegation till Pskov ingick bl.a. myndighetscheferna för
            Svenska Institutet och
          </note>
          <note>
            Swedecorp, och nyttiga samtal hölls med den lokala administrationen.
          </note>
          <note>
            Jag tror att vi ännu en lång tid kommer att få syssla med vad
            som kan kallas eftervården av sovjetimperiets sönderfall. Från
            svensk sida kommer vi att fortsätta ansträngningarna för att främja
            en normalisering av förbindelserna mellan
          </note>
          <note>
            Ryssland och Estland. Däri ingår självfallet också att uppmärksamma
            sådana frågor som kan hota demokrati och mänskliga rättigheter
            i regionen. Vi kommer att följa setufolkets situation och argumentera
            för att myndigheterna på såväl rysk som estnisk sida inför smidiga
            praktiska regler för gränspassage i Petseri/Petjoraområdet. Sådana
            särskilda arrangemang för lokalbefolkningen har överenskommits
            i Narva-Ivangorod i det nordliga avsnittet av den rysk-estniska
            gränsen. Förenklade lokala reserutiner lär redan ha överenskommits
            mellan Pskov och de lettiska gränslänen.
          </note>
          <note>
            Vad beträffar stöd till setukesernas skolor och kultur kan sådant
            i princip komma i fråga för det svenska östsamarbetet. Denna fråga
            får följas upp vid de kontakter med Pskovregionens myndigheter
            som inleddes i samband med mitt nyliga besök.
          </note>
          <note type="speaker">
            Anf. 2 PEETER LUKSEP (m):
          </note>
          <note>
            Fru talman! Jag tackar utrikesministern för svaret.
          </note>
          <note>
            När det moderna Estland grundades kring åren
          </note>
          <note>
            1917 och 1918 fanns det under Kerenskijs tid i det demokratiska
            Ryssland ingen enhet som motsvarade det nuvarande Estland. Estland
            bildades av det gamla generalguvernementet
          </note>
          <note>
            Estland och av delar av Livland samt av delar av på den tiden
            ryska provinser, såväl i Narvaområdet som i Petseri/Petjoraområdet.
            Det skedde genom lokala petitioner till både Tallinn och Petrograd,
            om att få tillhöra det Estland som skulle skapas. I
          </note>
          <note>
            Petseriområdet var det 74 fullmäktigeledamöter från staden Petseri
            och från omkringliggande kommuner som vädjade om att området skulle
            få tillhöra Estland.
          </note>
          <note>
            Det är ett blandat område med såväl rysk som setukesisk befolkning.
            Det var det redan på den tiden och det har det varit därefter,
            såväl under republikens Estlands dagar som under Sovjettiden.
          </note>
          <note>
            Skälet till att Stalin ändrade gränsen 1944 är det egentligen
            ingen som känner till. Möjligen var det för att man ville visa
            de ockuperade länderna deras plats, möjligen var det för att man
            ville förbereda någon form av folkdemokratier av Estland och
          </note>
          <note>
            Lettland, precis som man gjorde med bl.a. Polen och Ungern, som
            fick avstå territorier til
          </note>
          <note>
            Sovjetunionen.
          </note>
          <note>
            Vid senare folkräkningar under Sovjettiden har man förnekat setukesernas
            existens, och under den allra senaste tiden har det återigen blivit
            möjligt att tala om att de finns till. Det är ofta man från setukesiska
            företrädare möter en besvikelse, t.o.m.
          </note>
          <note>
            bitterhet, över att ryska minoriteter i Baltikum och på andra
            håll i det forna Sovjetunionen, ryska minoriteter som har vapenskramlande
            politiska kretsar i Moskva att luta sig mot, väcker så pass mycket
            mer uppmärksamhet i världen än andra minoriteter, mindre vapenutrustade
            folkslag, som blivit kvar på fel sida av gränsen som en följd
            av
          </note>
          <note>
            Stalins och andra sovjetiska diktatorers gränspolitik.
          </note>
          <note>
            Utrikesministerns svar andas förståelse för problemens existens.
            Om några dagar kommer en framträdande representant för den setukesiska
            kongressen, som nämns i svaret, till Stockholm.
          </note>
          <note>
            Hon hoppas säkerligen att få träffa företrädare för svenska myndigheter
            för att bl.a. diskutera biståndsfrågor.
          </note>
          <note>
            Utrikesministern säger att man skall ha fortsatta kontakter från
            svensk sida med Pskov-Oblastens myndigheter. Den logiska följdfrågan
            blir då om man också är beredd att ta kontakt direkt med setukesernas
            representanter i frågor om stöd till bistånd, kultur, skolor och
            liknande.
          </note>
          <note>
            Anf. 3 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Det är ett givet utmärkt tillfälle när en representant
            för denna kongress kommer till
          </note>
          <note>
            Stockholm. Jag rekommenderar en kontakt med dem på Svenska Institutet
            som handlägger östsamarbetet. Det är naturligtvis den myndighet
            som har möjlighet att både stöda undervisning och kultur. Det
            vore den riktiga kontakten att taga.
          </note>
          <note type="speaker">
            Anf. 4 PEETER LUKSEP (m):
          </note>
          <note>
            Fru talman! Jag skall givetvis framföra detta.
          </note>
          <note>
            Med anledning av utrikesministerns nyligen genomförda resa till
            Pskovområdet skulle jag vilja ställa en följdfråga. Fick utrikesministern
            i samband med den resan någon uppfattning om dessa frågor? Förekom
            det några diskussioner med lokala myndigheter om setukesernas
            förhållanden?
          </note>
          <note>
            Anf. 5 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Det är möjligt att de myndighetsrepresentanter som
            jag hade med mig hade någon sådan kontakt. Jag hade det inte själv.
          </note>
          <note>
            Mitt samtal var inriktat på den ryske utrikesministern och kom
            genom diverse händelser i Moskva att i viss mån domineras av ett
            viktigt ärende som det var angeläget att reda ut. Jag hade därför
            ingen möjlighet att ta upp just denna fråga.
          </note>
          <note type="speaker">
            Anf. 6 PEETER LUKSEP (m):
          </note>
          <note>
            Fru talman! Låt mig då uttrycka en förhoppning om att det vid
            framtida svensk-ryska kontakter, på t.ex.
          </note>
          <note>
            diplomatisk nivå, blir möjligt att vid något tillfälle också
            föra denna fråga på tal.
          </note>
          <note>
            Anf. 7 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Som jag har sagt, tycker jag att det blir lämpliga
            tillfällen när myndighetspersoner följer upp mitt besök i Pskov.
            Det är naturligtvis den riktiga nivån att föra detta på tal.
          </note>
          <note>
            Överläggningen var härmed avslutad.
          </note>
          <note>
            3 § Svar på interpellation 1993/94:109 om antipersonella minor
          </note>
          <note type="speaker">
            Anf. 8 Statsrådet ULF DINKELSPIEL (m):
          </note>
          <note>
            Fru talman! Christina Linderholm har i en interpellation ställt
            följande frågor till mig:
          </note>
          <note>
            Betraktar regeringen mina 013 som en antipersonell mina som således
            inte kommer att tillåtas för export enligt den FN-resolution som
          </note>
          <note>
            Sverige har ställt sig bakom?
          </note>
          <note>
            Vilka initiativ tänker Sverige fortsättningsvis ta för att användningen
            av antipersonella minor skall upphöra?
          </note>
          <note>
            Får jag för det första säga att vi från regeringens sida välkomnar
            den debatt som under senare tid förts kring minvapnet. Det är
            oerhörda lidanden som förorsakas bland civilbefolkningen i många
            länder på grund av kvarliggande minor. Kraftfulla åtgärder är
            utan tvekan nödvändiga för att såväl försöka röja nu befintliga
            minor som söka förhindra en fortsatt utläggning av sådana minor.
          </note>
          <note>
            Den FN-resolution som Christina Linderholm hänvisar till var
            Sverige medförslagsställare till.
          </note>
          <note>
            Den antogs i FN:s generalförsamling i slutet av
          </note>
          <note>
            1993. Resolutionen uppmanar alla de länder att inte exportera
            ''antipersonella minor som kan förorsaka stor fara för civilbefolkningen''.
            Vi fäste stort avseende vid denna definition, eftersom vi önskade
            en bred uppslutning kring just de mintyper som i de berörda länderna
            förorsakat stora lidanden. Låt oss kalla dem för truppminor, eftersom
            det är den benämning som vi använder i
          </note>
          <note>
            Sverige för minor av den här typen.
          </note>
          <note>
            Sådana minor har inte tillverkats i Sverige under de senaste
            15 åren. Någon export är därmed inte aktuell. Det är värt att
            notera att ingen svensktillverkad mina, varken truppmina eller
            annan mina, påträffats i något av de länder som nu är drabbade
            av kvarlämnade minor.
          </note>
          <note>
            Christina Linderholm frågar om regeringen betraktar fordonsmina
            013 som en antipersonell mina som inte kommer att tillåtas för
            export enligt
          </note>
          <note>
            FN-resolutionen.
          </note>
          <note>
            Fordonsmina 013 är, som framgår av benämningen, en fordonsmina:
          </note>
          <note>
            -- den är konstruerad för att verka mot landande flygplan och
            mot pansrade fordon,
          </note>
          <note>
            -- den har en storlek som gör den lätt att upptäcka och röja;
            den är, som Christina Linderholm säkert vet, ungefär lika stor
            som en TV på stativ, och
          </note>
          <note>
            -- den är en bevakad mina som utlöses på kommando.
          </note>
          <note>
            Christina Linderholm anför i sin interpellation att fordonsmina
            013 har antipersonell verkan och att den går att försåtsutlösa
            med t.ex. snubbeltråd. Det är riktigt att de grova hårdmetallkulor
            som slungas ut från minan för att slå igenom pansrade fordon och
            flygplan också verkar mot andra, mindre skyddade mål. Det är också
            riktigt att minan kan förses med trådutlöning. Den skiljer sig
            därvid inte från andra minor, eller från granater och andra militära
            produkter med sprängämne i. De kan alla på ett eller annat sätt
            apteras för försåtsutlösning.
          </note>
          <note>
            Men det är inte fordonsminor av denna typ som
          </note>
          <note>
            FN-resolutionen riktar sig mot, utan de små nedgrävda eller utslängda
            truppminor som är svåra att upptäcka och röja och som kan ligga
            kvar oupptäckta och fortfarande efter lång tid kan detonera. Fordonsmina
            013 är inte en sådan truppmina.
          </note>
          <note>
            Som Christina Linderholm nämner, finns det också en uppmaning
            från USA till alla mintillverkande länder att tillämpa ett exportmoratorium
            på 3--5 år för alla antipersonella minor -- detta i avvaktan på
            att den översyn av det internationella minprotokollet, som detta
            år påbörjas inom FN, skall resultera i kraftfullare regler för
            minkrigföring och kanske också restriktioner avseende export och
            tillverkning av vissa mintyper.
          </note>
          <note>
            Vi har i Sverige exportförbud för all krigsmateriel.
          </note>
          <note>
            Först genom regeringens beslut i varje enskilt fall ges tillstånd
            till export. Vi reglerar vår krigsmaterielexport på detta sätt
            och inte genom moratorier. Det är emellertid naturligt att regeringen,
            genom en fortsatt restriktiv tillståndsgivning för minmateriel,
            beaktar att dessa vapensystem kan medföra särskilt stora risker
            för civilbefolkningen. Vi kommer således, som jag tidigare har
            sagt här i kammaren, tills vidare inte att medge export av några
            truppminor. Vi kommer också i internationell samverkan, med bl.a.
            USA, att söka åstadkomma överenskommelser som förhindrar ett återupprepande
            av den urskillningslösa minkrigföring som bedrivits i många länder
            under senare år.
          </note>
          <note>
            Jag kan alltså försäkra Christina Linderholm att vi kommer att
            spela en aktiv roll vid kommande expertmöten inom ramen för konventionen
            om särskilt inhumana vapen, där för övrigt Sverige är ordförande,
            bl.a. vad avser översynen av minprotokollet. Om resultat kan uppnås
            genom överenskommelser om exportförbud för vissa mintyper, genom
            tekniska arrangemang på minorna så att de desarmerar sig själva
            och är lätta att leta reda på och röja, eller på annat sätt, är
            det dock ännu för tidigt att uttala sig om.
          </note>
          <note>
            Jag vill avslutningsvis påminna om att vi genom bidrag till minröjning
            och hjälp till skadade försöker bidra till att lidandets omfattning
            minskar.
          </note>
          <note>
            Svensk försvarsindustri är också engagerad för att i samverkan
            med FOA få fram minröjningsanordningar, som på ett mer effektivt
            sätt än med nuvarande materiel kan röja de utspridda minorna.
          </note>
          <note type="speaker">
            Anf. 9 CHRISTINA LINDERHOLM (c):
          </note>
          <note>
            Fru talman! Jag vill tacka statsrådet Dinkelspiel för det uttömmande
            och pedagogiska svaret.
          </note>
          <note>
            Det är bra att Sverige internationellt medverkar till att ta
            initiativ som rör frågor om användande av minor. Jag tycker dock
            att man borde kunna göra mer än vad som anges i svaret, vilket
            också framgår av min interpellation. En del frågor har möjligen
            blivit obesvarade eller något oprecist besvarade.
          </note>
          <note>
            Jag vill ändå säga att vi är helt överens om att vi måste hjälpas
            åt för att försöka begränsa skadeverkningarna och lidandet för
            dem som har drabbats.
          </note>
          <note>
            Sedan mitt besök i Afghanistan för ungefär ett år sedan har jag
            blivit alltmer upprörd av och engagerad i frågor som rör minspridning
            och åtgärder för att komma till rätta med mineringens effekter.
            Det jag såg och hörde berättas där, om det oerhörda lidande som
            den afghanska befolkningen får utstå åratal efter att kriget mot
            dåvarande
          </note>
          <note>
            Sovjetunionen tagit slut, har naturligtvis upprört mig. Även
            om det nu pågår ett inbördeskrig i Kabul och där omkring, kan
            man inte jämföra det med den död och de skador som drabbar barn
            och vuxna på grund av de miljontals minor som finns i marken och
            utspridda över landet.
          </note>
          <note>
            Jag vill göra några kommentarer till interpellationssvaret och
            ställa några frågor.
          </note>
          <note>
            Det här är ett mycket omfattande och för en lekman obegripligt
            område, med många benämningar, många mintyper och många aktörer
            på marknaden. Jag vill på intet sätt förringa
          </note>
          <note>
            Sveriges insatser i det internationella arbetet, utan det är
            bra att vi står på oss, är föregångare och tar initiativ. Men
            det tjänar inte så mycket till att slå sig för bröstet och säga
            att svenska minor inte förekommer på några av de krigsskådeplatser
            där minor finns, när vi vet vilket lidande som åsamkas befolkningen
            i många av världens fattigaste länder.
          </note>
          <note>
            Barnen drabbas särskilt hårt, vilket får konsekvenser för mycket
            lång tid framöver, då tillväxten hämmas av alla skadade.
          </note>
          <note>
            Det finns många organisationer både i Sverige och i andra länder
            som arbetar mycket hårt för att få till stånd ett internationellt
            förbud mot framför allt personminor, eller truppminor, som statsrådet
            kallar dem. Inte minst Rädda barnen i Sverige har jobbat mycket
            hårt för detta. Jag delar åsikten att dessa minor borde förbjudas
            -- att tala om någonting annat skulle vara dubbelmoral. Att diskutera
            ny teknik, så att minor skall kunna desarmera sig själva och alla
            möjliga sådana detaljer, är fåfängt när man vet att det redan
            finns mer än 100 miljoner minor utspridda och kanske lika många
            i lager. Jag förmodar att många tillverkare också önskar få avsättning
            för minorna på ett eller annat sätt.
          </note>
          <note>
            Min fråga rörde i första hand mina 013, som statsrådet definierar
            som en fordonsmina och som således inte omfattas av den FN-resolution
            som
          </note>
          <note>
            Sverige har medverkat till. Jag vill fråga: Hur många länder
            har anslutit sig till den resolutionen?
          </note>
          <note>
            Det är viktigt att vi får veta hur pass stor spridning denna
            FN-resolution har fått.
          </note>
          <note>
            Jag tycker också att det är viktigt att få höra om statsrådet
            vet om USA:s uppmaning till ett moratorium kan tänkas omfatta
            mina 013, om amerikanerna räknar den till den grupp som skulle
            kunna vara antipersonella minor eller truppminor.
          </note>
          <note>
            Människorättsorganisationen America's Watch gör det definitivt,
            som jag påpekar i min interpellation.
          </note>
          <note>
            Bofors tillverkar och marknadsför 013, som då inte omfattas av
            FN-resolutionen. Den marknadsförs bl.a. i USA i en mycket ansedd
            tidskrift, som heter
          </note>
          <note>
            Jame's Defence Weekly. Om man nu marknadsför sig internationellt,
            kan man då inte tänka sig att det så småningom kommer förfrågningar
            om exporttillstånd? Statsrådet har markerat att Sverige inte ger
            exporttillstånd för personminor eller truppminor, men skulle det
            kunna tänkas att en sådan här mina får tillstånd att exporteras
            till något eller några av de länder som regeringen i dag ger tillstånd
            till?
          </note>
          <note>
            Är det dessutom inte så, om det egna försvaret använder ett vapen
            som tillverkas i landet, att det åtminstone indirekt leder till
            att man önskar marknadsföra och sälja ett sådant vapen till andra
            länder?
          </note>
          <note>
            Statsrådet lovar att Sverige vid översynen av minprotokollet
            skall spela en aktiv roll under det här året. På vilket sätt kommer
            Sverige att ta några egna initiativ till skärpningar, förbud eller
            liknande? Jag är säker på att statsrådet också har noterat att
            det har väckts ett antal motioner, bl.a.
          </note>
          <note>
            en av mig, där sådana åtgärder krävs och som nu kommer att behandlas
            i utrikesutskottet den närmaste tiden.
          </note>
          <note>
            Jag vill slutligen ställa en fråga: Finns det enligt statsrådet
            några skäl att dra paralleller mellan det generella förbudet mot
            kemiska vapen och minor?
          </note>
          <note>
            Det finns ju ett sådant förbud mot kemiska vapen som i stort
            sett respekteras. Skulle man kunna tänka sig att ett minförbud
            får liknande effekt, och är Sverige i så fall berett att ta ett
            initiativ till ett sådant förbud?
          </note>
          <note>
            Anf. 10 Statsrådet ULF DINKELSPIEL
          </note>
          <note>
            (m):
          </note>
          <note>
            Fru talman! Låt mig först säga att jag inte bara har största
            förståelse för Christina Linderholms interpellation, utan att
            jag också helt kan ställa mig bakom själva utgångspunkten för
            den. Det är att den typ av händelser som man har sett prov på
            i
          </note>
          <note>
            Afghanistan men också på flera andra ställen är en naturlig grund
            för förstärkta internationella insatser för att komma till rätta
            med de här problemen. Just den här typen av mindre minor, som
            det är fråga om i Afghanistan men också på andra ställen, slängs
            ut ganska osorterat i stor utsträckning, och de har dessutom en
            lång livslängd. De är svåra att upptäcka. I vilken natur som helst
            kan just civilbefolkningen komma till skada -- dvs. inte trupp
            eller de som utgör mål.
          </note>
          <note>
            Den resolution som har antagits i FN, bakom vilken nu står 53
            länder, om jag är rätt informerad, syftar just till att komma
            till rätta med den här typen av olyckor, som blir av ganska systematisk
            natur.
          </note>
          <note>
            Jag håller också med om att det inte är någon tröst för oss att
            det inte är våra minor. Men eftersom det i debatten har förekommit
            uppgifter om att det skulle ha varit svenska minor som funnits
            i vissa områden, vill jag bara hänvisa till att alla de undersökningar
            som vi har gjort pekar på att något sådant inte har skett. Export
            av sådana här minor förekommer inte. I den delen är det inte fråga
            om antingen-eller, utan det är både-och. Vi skall iaktta restriktivitet,
            eller vi exporterar inte den här typen av minor. Men vi skall
            också -- det visar resolutionen -- verka för att andra icke exporterar
            sådana här minor och förhoppningsvis få detta att bli så heltäckande
            som möjligt.
          </note>
          <note>
            Jag håller också med om att ny teknik bara kan vara ett komplement.
            Det kan aldrig vara en ersättning för ett förbud av export. Men
            minor mot trupp som efter någon dag skulle desarmeras innebär
            i alla fall inte samma hot mot civilbefolkningen som minor som
            ligger kvar under mycket lång tid framöver.
          </note>
          <note>
            Sådana minor innebär ett närmast konstant hot mot civilbefolkningen.
          </note>
          <note>
            Christina Linderholm ställde ett antal frågor om avvägningen
            mellan antipersonella och andra typer av minor. Alla minor kan
            självklart ha en effekt mot trupper, även de allra tyngsta minorna.
            Om de exploderar kan det också drabba trupperna. I
          </note>
          <note>
            förlängningen kan det också drabba civilbefolkningen, men det
            sker naturligtvis bara i undantagsfall.
          </note>
          <note>
            En fordonsmina av den typ som det här är fråga om används ju
            för att stoppa stridsframryckningar, framryckningar av pansrade
            fordon och liknande.
          </note>
          <note>
            De läggs ut på vägar och är en mycket viktig del också av vårt
            svenska försvar. Sverige har stora avstånd, inte minst i Norrlandsregionerna.
            Därför måste denna mina ingå som en del i vårt försvar, i varje
            fall så länge andra länder har den.
          </note>
          <note>
            Den är icke av den typ som resolutionen avser. Den uppfattningen
            har våra experter kommit fram till både i arbetet med resolutionen
            och i kontakter med experter från andra länder. Det kan finnas
            avvikande åsikter. Det har Christina Linderholm pekat på. Vår
            bestämda uppfattning är dock att resolutionen inte tar sikte på
            denna mina. Om resolutionen skulle avse fordonsminor av denna
            karaktär hade det med allra största sannolikhet inte blivit någon
            resolution. Detta är nämligen ett allmänt utbrett vapen.
          </note>
          <note>
            Christina Linderholm frågar om vi skulle ge tillstånd till export
            av fordonsmina 013. Jag kan icke säga det. Vi gör avvägningar
            vid varje enskilt fall och för varje enskilt land. Det är skillnad
            om exempelvis ett nordiskt land skulle vilja ha samma mina som
            det svenska försvaret jämfört med om man skulle vilja ha den i
            ett utsatt område och dessutom missbrukar den. Sådant vägs in
            vid bedömningen. Jag kan inte ge ett definitivt svar. Jag kan
            inte säga att vi inte under några omständigheter skulle exportera.
            Jag kan säga att vi självfallet inte skulle exportera under vissa
            omständigheter, men inte var gränsen går. Det skiljer sig från
            fall till fall.
          </note>
          <note>
            Christina Linderholm frågade om man kan tänka sig några svenska
            initiativ och om det finns skäl att dra paralleller med förbudet
            av kemiska vapen. Jag tror inte att det är realistiskt att gå
            fram över hela fältet på en gång. Det är en integrerad del av
            försvaret i de olika länderna. Däremot kan jag tänka mig en gradvis
            utveckling, att man successivt förbjuder de mest förhatliga mintyperna
            och samtidigt försöker åstadkomma tekniska förbättringar.
          </note>
          <note type="speaker">
            Anf. 11 CHRISTINA LINDERHOLM (c):
          </note>
          <note>
            Fru talman! Det var ett ganska omfattande svar som egentligen
            inte sade så mycket. Jag vill ändå säga att jag kan förstå osäkerheten.
          </note>
          <note>
            Bofors har ett samarbete med fransmännen i fråga om mina 013,
            åtminstone när det gäller den ammunition som finns i minan. Det
            kanske inte finns samma restriktivitet hos fransmännen som hos
            svenskarna när det gäller export till andra länder. Ur den aspekten
            och med hänsyn tagen till att det finns ett antal fristående respekterade
            organisationer som anser att man under vissa förutsättningar kan
            hänföra mina 013 till gruppen truppminor eller antipersonella
            minor rör vi oss litet i ett gränsland.
          </note>
          <note>
            Jag tror att det finns en enighet om personminornas och truppminornas
            farlighet och om att vi på många sätt måste se till att de försvinner.
            Jag hoppas att
          </note>
          <note>
            Sverige, med den opinion i ryggen som finns hos svenskarna, kan
            göra stora insatser.
          </note>
          <note>
            Jag skulle vilja att Sveriges regering och riksdag kunde säga
            att de minor som finns i en gråzon --
          </note>
          <note>
            som kan definieras som både det ena och det andra -- ligger så
            nära de antipersonella minorna eller truppminorna att de måste
            ses över. De anses nämligen kunna utlösas försåtligt och drabba
            civilbefolkningen på samma sätt som personminor.
          </note>
          <note>
            Anf. 12 Statsrådet ULF DINKELSPIEL
          </note>
          <note>
            (m):
          </note>
          <note>
            Fru talman! Jag försökte i mitt första svar att ge en så precis
            redovisning som möjligt. Däri ligger att jag inte exakt kan säga
            hur vi kommer att ställa oss i varje enskilt fall. Det vore tjänstefel
            av mig, eftersom riksdagen har lagt fast riktlinjer för krigsmaterielexporten
            som klart säger att det skall göras en bedömning vid varje enskilt
            fall, bl.a. med utgångspunkt i det svenska försvarets behov.
          </note>
          <note>
            Därför är en samproduktion med t.ex. Norge på ett sådant område
            någonting helt annat än andra typer av export. Det vore oärligt
            av mig att förespegla kammaren någonting annat. Det är ett precist
            svar i den meningen att det i grunden inte finns något absolut
            förbud mot export, men det krävs tillstånd vid varje enskilt tillfälle.
          </note>
          <note>
            Christina Linderholm tar upp problemet med avgränsningen. Det
            funderar vi ständigt över. Det är inte minst en följd av Christina
            Linderholms fråga, men problemet har varit aktualiserat tidigare.
            Var skall man dra gränsen mellan antipersonella minor av den typ
            som avses i FN-
          </note>
          <note>
            resolutionen och andra minor? Vi skall ha klart för oss att det,
            när det gäller mina 013, är fråga om stora kulor som skall gå
            genom pansar. Jag beskrev minans karaktär tidigare. Det är en
            dyr mina. Om den skall användas för antipersonella ändamål blir
            det mycket dyrt. För sådant skulle man använda en helt annan typ
            av mina. Minan inhandlas alltså inte systematiskt för detta ändamål.
          </note>
          <note>
            Jag har svårt att tänka mig att det över huvud taget skulle bli
            fråga om något förvärv av sådana minor i de länder som skulle
            vara aktuella. Jag har aldrig hört talas om någon förfrågan eller
            om något intresse av den här typen av mina. Det finns oändligt
            många andra. Detta har lett till slutsatsen att mina 013 icke
            kan betraktas som en antipersonell mina. Inte ens utifrån de gemensamma
            intressen som vi har att bevaka står minan särskilt mycket i fokus.
          </note>
          <note>
            Christina Linderholm pekar på ett speciellt problem som jag inte
            känner till. Jag tvivlar på att det finns ett samarbete med fransmännen
            i fråga om denna mina. Jag kan ha fel på den punkten, men jag
            har ingen information om att det skulle existera något sådant
            samarbete. Jag skall gärna se över detta samarbete om Christina
            Linderholm har belägg för det, men mig veterligen finns det icke
            något sådant samarbete. Följden av detta blir att jag inte kan
            ge någon ytterligare kommentar till det som Christina Linderholm
            säger om detta.
          </note>
          <note>
            På detta område, liksom på andra, har Sverige varit en av de
            drivande krafterna. Däri ligger att vi ständigt gör den prövning
            som Christina
          </note>
          <note>
            Linderholm hänvisar till. Jag sade också i mitt tidigare svar
            att jag kan tänka mig en fortsatt gradvis utveckling mot en humanare
            krigföring. Låt oss kalla det så, även om jag i grunden tycker
            illa om det begreppet. Det finns nämligen ingen human krigföring.
            Arbetet på det här området kommer att fortsätta.
          </note>
          <note type="speaker">
            Anf. 13 CHRISTINA LINDERHOLM (c):
          </note>
          <note>
            Fru talman! Jag kan ansluta mig till statsrådets definition om
            att det inte finns någon human krigföring. Jag delar helt den
            uppfattningen.
          </note>
          <note>
            Däremot delar jag nog inte statsrådets uppfattning att det finns
            länder som skulle dra sig för kostnaden. Det finns tyvärr fortfarande
            länder som avsätter en betydande del av sin budget för att utrusta
            sin krigsmakt.
          </note>
          <note>
            När det gäller minan och samarbetet med Franrike samarbetar man
            om ammunitionen inom ramen för bonusprojektet. Man samarbetar
            med Giat
          </note>
          <note>
            Industries of France. Det finns en koppling. Jag kan naturligtvis
            inte bevisa hur stark den är. Men det sker ett utvecklingssamarbete
            med fransmännen.
          </note>
          <note>
            Det påstår åtminstone Jame's Defence Weekly, som lär vara mycket
            respekterad i vapenkretsar.
          </note>
          <note>
            Självfallet kan inte statsrådet stå här och säga vilka länder
            man skall exportera till och i vilka sammanhang det skall ske.
            Jag förutsätter dock att
          </note>
          <note>
            Sverige kommer att ta till sig de synpunkter som kommer fram
            här och de som kommer från utrikesutskottet. Jag förutsätter också
            att man driver de frågorna i översynen av minprotokollet.
          </note>
          <note>
            Det finns ett förnämligt tillfälle just i år att förbättra situationen
            på det här området för världens fattigaste folk. Jag är ledsen
            att det inte har gått att få mera precisa svar. Men jag tycker
            ändå att det är värdefullt med den här diskussionen. Jag hoppas
            att det inte är sista gången vi får tillfälle att diskutera sådana
            här frågor.
          </note>
          <note>
            Jag önskar en liten signal om att Sverige lovar att driva frågan
            hårt under sitt ordförandeskap i översynen av minprotokollet.
            Jag vill också ha ett positivt besked om att man skall se var
            i gränszonen man kan hitta minor som är ett mellanting mellan
            truppminor och fordonsminor för att se om man gå vidare från de
            minor som de flesta är så överens om till till nästa grupp av
            farliga minor.
          </note>
          <note>
            Anf. 14 Statsrådet ULF DINKELSPIEL
          </note>
          <note>
            (m):
          </note>
          <note>
            Fru talman! Jag vill ge två kortfattade sakupplysningar. Bonus
            är något helt annat. Det är inte ens fråga om samma härad. Det
            gäller en artillerigranat och för övrigt ett samarbete som befinner
            sig i en ganska inledande fas.
          </note>
          <note>
            I den mån min första kommentar gav upphov till missförstånd vill
            jag säga att jag inte menar att den typ av länder som vi avser
            inte köper minor. Det gör de visst. Jag menar bara att de inte
            skulle inrikta sig på den här typen av mina. Jag känner inte till
            att någon kontakt skulle ha tagits. Minan är för dyr.
          </note>
          <note>
            Den fungerar som en fordonsmina, och är oerhört dyr. Den skulle
            därför inte komma att sättas in som en antipersonell mina.
          </note>
          <note>
            Jag tar självfallet till mig vad Christina Linderholm har sagt.
            Jag sätter också värde på den här debatten. Det är klart att den
            ytterligare aktualiserar en diskussion kring dessa avgränsningsfrågor.
            Jag ser fram emot en fortsatt dialog kring dem.
          </note>
          <note>
            Överläggningen var härmed avslutad.
          </note>
          <note>
            4 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1993/94:245 till konstitutionsutskottet
          </note>
          <note>
            5 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Konstitutionsutskottets betänkande 1993/94:KU19
          </note>
          <note>
            Finansutskottets betänkanden 1993/94:FiU11 och
          </note>
          <note>
            FiU13--FiU17
          </note>
          <note>
            Skatteutskottets betänkande 1993/94:SkU27
          </note>
          <note>
            Lagutskottets betänkande 1993/94:LU27
          </note>
          <note>
            Socialförsäkringsutskottets betänkande
          </note>
          <note>
            1993/94:SfU14
          </note>
          <note>
            Jordbruksutskottets betänkanden 1993/94:JoU22--
          </note>
          <note>
            JoU24
          </note>
          <note>
            6 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1993/94:150 Förslag till slutlig reglering av statsbudgeten för
            budgetåret 1994/95, m.m.
          </note>
          <note>
            (kompletteringsproposition)
          </note>
          <note>
            7 § Meddelande om remissdebatt
          </note>
          <note type="speaker">
            Anf. 15 TALMANNEN:
          </note>
          <note>
            Morgondagens plenum inleds kl. 14.00 med remissdebatt avseende
            kompletteringspropositionen.
          </note>
          <note>
            Debatten inleds av finansministern. Därefter deltar företrädare
            för oppositionspartierna.
          </note>
          <note>
            8 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 22 april
          </note>
          <note type="speaker">
            1993/94:139 av Sten Andersson i Malmö (m) till civilministern
            om bidragen till de politiska ungdomsförbunden:
          </note>
          <note>
            För en tid sedan uppmärksammades stort i massmedia att flera
            politiska ungdomsförbund, genom att lämna vilseledande uppgifter,
            under lång tid erhållit för stora offentliga bidrag. Liknande
            uppgifter har då och då förekommit om andra --
          </note>
          <note>
            dock inte politiska -- föreningar.
          </note>
          <note>
            Genom att de politiska ungdomsförbunden själva betalade egenavgifter
            för medlemmar, som inte längre var medlemmar, erhöll man offentliga
            bidrag utan att vara berättigad därtill.
          </note>
          <note>
            Vilka åtgärder är statsrådet beredd vidta mot bakgrund av att
            olika organisationer/föreningar erhållit offentliga bidrag på
            ett otillbörligt vis?
          </note>
          <note type="speaker">
            1993/94:140 av Hans Göran Franck (s) till statsministern om valutgången
            i Italien:
          </note>
          <note>
            Statsministern gav efter parlamentsvalen i Italien en alltför
            positiv kommentar till den oroväckande valutgången.
          </note>
          <note>
            Särskilt oroande är inte bara att nya, oerfarna populistiska
            högerpartier nått framgångar utan även och framför allt att nyfascisterna
            är på stark frammarsch. Får de en stark ställning i en ny italiensk
            regering borde den samlade svenska reaktionen ur demokratisk synpunkt
            vara mycket negativ.
          </note>
          <note>
            Det är utomordentligt allvarligt att extrema politiska högerkrafter
            skaffar sig en politisk maktposition i ett av Europas största
            och viktigaste länder. Det innebär att idéer, som de flesta hoppats
            hade förpassats till historiens skräphög, åter visar upp sitt
            förhatliga ansikte.
          </note>
          <note>
            Den politiska utvecklingen i Italien kan bli en signal och en
            stimulans för liknande politiska krafter i andra delar av Europa.
          </note>
          <note>
            Sveriges statsminister bör självklart ta avstånd från dessa krafter.
            Inte minst mot bakgrund av det europeiska samarbetet är det nödvändigt
            att vi klart och entydigt bekämpar den extrema högern och fascismen.
          </note>
          <note>
            Är statsministern beredd att revidera sin uppfattning om faran
            av fascism och högerextremism i Italien?
          </note>
          <note>
            Vilka politiska initiativ och åtgärder anser statsministern är
            påkallade för att bekämpa nyfascism och högerextremism i Europa?
          </note>
          <note>
            9 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 22 april
          </note>
          <note type="speaker">
            1993/94:475 av Ingbritt Irhammar (c) till utbildningsministern
            om Högskolan i Kristianstad:
          </note>
          <note>
            Högskolan i Kristianstad planerar att flytta till tidigare P
            6:s område i Kristianstad. Högskolan har i förhandlingar med Akademiska
            Hus i Lund AB
          </note>
          <note>
            kommit fram till ett preliminärt hyresavtal.
          </note>
          <note>
            Parterna har enats om en hyrestid om 20 år från inflyttningen
            med en uppsägningstid på två år och med fem års förlängningstid.
          </note>
          <note>
            Enligt gällande bestämmelser skall dock den del av avtalet, som
            omfattar hyrestiden, underställas regeringen innan slutligt avtal
            kan tecknas.
          </note>
          <note>
            Regeringen har hitintills inte lämnat något sådant bemyndigande.
            Mot denna bakgrund vill jag fråga utbildningsministern:
          </note>
          <note>
            Vilka intentioner har regeringen med Kristianstad
          </note>
          <note>
            Högskola?
          </note>
          <note type="speaker">
            1993/94:476 av Stina Eliasson (c) till jordbruksministern om
            fällavgifterna på älg:
          </note>
          <note>
            Enligt de riktlinjer som fastslogs genom en proposition 1991/92
            och som riksdagen godkände, är avsikten bl.a. att några medel
            ur länens viltskadefonder, som bildas av fällavgifterna för vuxen
            älg, inte längre skall tillföras viltskaderegleringsfonden. Dessa
            fonder skall byta namn och få en annan funktion än tidigare. 1980
            års förordning om ersättning för vissa viltskador m.m.
          </note>
          <note>
            skall upphöra, och bestämmelserna om de länsvisa fonderna skall
            i fortsättningen finnas i jaktförordningen.
          </note>
          <note>
            Jämtlands län har för närvarande landets lägsta fällavgift, 200
            kr. Reglerna är sådana att av dessa
          </note>
          <note>
            200 kronor måste 100 kronor överföras till viltskaderegleringsfonden.
            Att hälften av de avgifter länets jägare betalar in går till en
            central fond och nyttiggörs på annat håll är inte tillfredsställande
            för länets vidkommande.
          </note>
          <note>
            Inför varje jaktår har länsstyrelserna att fatta beslut om fällavgiftens
            storlek.
          </note>
          <note>
            Då tanken uppenbarligen synes vara att nya bestämmelser skall
            gälla på området från den 1
          </note>
          <note>
            januari 1995 är det angeläget för länsstyrelserna i deras planering
            att i god tid dessförinnan veta vilka förutsättningar som skall
            gälla framöver. Därför vill jag fråga jordbruksministern:
          </note>
          <note>
            När beräknas de nya reglerna rörande fällavgifter och deras använding
            m.m. föreligga?
          </note>
          <note>
            10 § Kammaren åtskildes kl. 12.39.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
