<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201617</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201617</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201617--38</head>
          <docDate when="2016-12-01">2016-12-01</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollet för den 10 november justerades.
          </note>
          <note>
            § 2 Avsägelse
          </note>
          <note>
            Andre vice talmannen meddelade att Andreas Norlén (M) avsagt
            sig uppdraget som ledamot i krigsdelegationen.
          </note>
          <note>
            Kammaren biföll denna avsägelse.
          </note>
          <note>
            § 3 Anmälan om kompletteringsval
          </note>
          <note>
            Andre vice talmannen meddelade att Moderaternas riksdagsgrupp
            anmält Tobias Billström som ledamot i krigsdelegationen.
          </note>
          <note>
            Andre vice talmannen förklarade vald till
          </note>
          <note>
            ledamot i krigsdelegationen
          </note>
          <note>
            Tobias Billström (M)
          </note>
          <note>
            § 4 Anmälan om fördröjda svar på interpellationer
          </note>
          <note>
            Följande skrivelser hade kommit in:
          </note>
          <note>
            Interpellation 2016/17:138
          </note>
          <note>
            Till riksdagen
          </note>
          <note>
            Interpellation 2016/17:138 Utvecklingen i Turkiet
          </note>
          <note>
            av Hans Linde (V)
          </note>
          <note>
            Interpellationen kommer att besvaras måndagen den 19 december
            2016.
          </note>
          <note>
            Skälet till dröjsmålet är tidigare inbokade engagemang.
          </note>
          <note>
            Stockholm den 29 november 2016
          </note>
          <note>
            Utrikesdepartementet
          </note>
          <note>
            Margot Wallström (S)
          </note>
          <note>
            Enligt uppdrag
          </note>
          <note>
            Håkan Åkesson
          </note>
          <note>
            Expeditionschef
          </note>
          <note>
            Interpellation 2016/17:140
          </note>
          <note>
            Till riksdagen
          </note>
          <note>
            Interpellation 2016/17:140 De afghanska tolkarnas rättigheter
          </note>
          <note>
            av Maria Weimer (L)
          </note>
          <note>
            Interpellationen kommer att besvaras måndagen den 19 december
            2016.
          </note>
          <note>
            Skälet till dröjsmålet är tidigare inbokade engagemang.
          </note>
          <note>
            Stockholm den 29 november 2016
          </note>
          <note>
            Utrikesdepartementet
          </note>
          <note>
            Margot Wallström (S)
          </note>
          <note>
            Enligt uppdrag
          </note>
          <note>
            Håkan Åkesson
          </note>
          <note>
            Expeditionschef
          </note>
          <note>
            Interpellation 2016/17:141
          </note>
          <note>
            Till riksdagen
          </note>
          <note>
            Interpellation 2016/17:141 Beredningen av barnrättighetsutredningen
          </note>
          <note>
            av Christina Örnebjär (L)
          </note>
          <note>
            Interpellationen kommer att besvaras den 16 december 2016.
          </note>
          <note>
            Skälet till dröjsmålet är redan inbokade engagemang.
          </note>
          <note>
            Stockholm den 28 november 2016
          </note>
          <note>
            Socialdepartementet
          </note>
          <note>
            Åsa Regnér (S)
          </note>
          <note>
            Enligt uppdrag
          </note>
          <note>
            Marianne Jenryd
          </note>
          <note>
            Expeditionschef
          </note>
          <note>
            Interpellation 2016/17:142
          </note>
          <note>
            Till riksdagen
          </note>
          <note>
            Interpellation 2016/17:142 Barnäktenskap
          </note>
          <note>
            av Tina Ghasemi (M)
          </note>
          <note>
            Interpellationen kommer att besvaras den 9 december 2016.
          </note>
          <note>
            Skälet till dröjsmålet är redan inbokade engagemang.
          </note>
          <note>
            Stockholm den 28 november 2016
          </note>
          <note>
            Socialdepartementet
          </note>
          <note>
            Åsa Regnér (S)
          </note>
          <note>
            Enligt uppdrag
          </note>
          <note>
            Marianne Jenryd
          </note>
          <note>
            Expeditionschef
          </note>
          <note>
            Interpellation 2016/17:143
          </note>
          <note>
            Till riksdagen
          </note>
          <note>
            Interpellation 2016/17:143 Främjande av vapenexport till Filippinerna
          </note>
          <note>
            av Hans Linde (V)
          </note>
          <note>
            Interpellationen kommer att besvaras måndagen den 19 december
            2016.
          </note>
          <note>
            Skälet till dröjsmålet är resa och tidigare inbokat engagemang.
          </note>
          <note>
            Stockholm den 29 november 2016
          </note>
          <note>
            Utrikesdepartementet
          </note>
          <note>
            Ann Linde (S)
          </note>
          <note>
            Enligt uppdrag
          </note>
          <note>
            Håkan Åkesson
          </note>
          <note>
            Expeditionschef
          </note>
          <note>
            § 5 Genomförande av det omarbetade asylprocedurdirektivet
          </note>
          <note>
            Socialförsäkringsutskottets betänkande 2016/17:SfU6
          </note>
          <note>
            Genomförande av det omarbetade asylprocedurdirektivet (prop.
            2016/17:17)
          </note>
          <note>
            föredrogs.
          </note>
          <note type="speaker">
            Anf. 1 JENNIE ÅFELDT (SD):
          </note>
          <note>
            Herr talman! Vi debatterar i dag förändringar i och med genomförande
            av det nya asylprocedurdirektivet. Jag skulle vilja börja med
            att yrka bifall till Sverigedemokraternas reservation i betänkandet.
          </note>
          <note>
            Detta betänkande visar på en tydlig brist i regeringens hantering
            av migrationsströmmarna – detta främst då regeringen har förbisett
            flera möjligheter som ges i asylprocedurdirektivet. Här finns
            nämligen en rad artiklar som skulle kunna utgöra grunder för ett
            potentiellt tydligare, ansvarsfullare och långsiktigt mer hållbart
            system – ett system som skulle bespara medborgarna försämrad välfärd
            eller ett högre skattetryck som följd av en ohanterlig invandring
            till Sverige.
          </note>
          <note>
            Sverigedemokraterna ser inte minst möjligheten att införa tydligare
            skyldigheter för asylsökande och upprättande av listor på så kallade
            säkra länder på nationell nivå. Vi vill inte se en gemensam EU-lista.
            Vi vill även se fler återkallanden av uppehållstillstånd för personer
            som inte längre behöver internationellt skydd.
          </note>
          <note>
            Herr talman! Enligt det aktuella direktivet, artikel 13, ska
            Sverige ålägga asylsökande skyldigheter att samarbeta med alla
            behöriga och berörda myndigheter för att fastställa sin egen identitet
            och andra förhållanden som avses i artikel 4.2 i direktiv 2011/95/EU.
            Att människor, även asylsökande, har en skyldighet att styrka
            sin egen identitet är lika självklart för de allra flesta människor.
          </note>
          <note>
            Det är inte alls omöjligt att en av pull-faktorerna för att ta
            sig till Sverige i jakten på ett bättre liv – möjligen ett liv
            på flykt från rättvisan – stärks av att Sverige är det naiva välfärdslandet
            uppe i norr där man själv får bestämma sin identitet helt utan
            att detta nödvändigtvis ens kontrolleras. Detta är inte ansvarsfullt,
            och det är inte ens normalt i omvärldens ögon, utan det är endast
            naivt.
          </note>
          <note>
            Enligt artikel 28 i det aktuella direktivet får svenska myndigheter
            besluta att ansökan ska anses implicit återtagen om den asylsökande
            har valt att bortse från att besvara en begäran om att lämna information
            av betydelse för dennes ansökan. Allt detta är i enlighet med
            artikel 4 i direktiv 2011/95/EU. De flesta asylsökande som kommer
            till Sverige, eller kanske till och med samtliga, har passerat
            ett annat EU-land på vägen hit. Det betyder med andra ord att
            deras ansökan enligt Dublinförordningen ska prövas i en annan
            medlemsstat än Sverige. Sverigedemokraterna vill därför införa
            strikta regler där den sökande på ett trovärdigt sätt måste förklara
            hur denne har tagit sig in i unionen.
          </note>
          <note>
            Efter en sådan trovärdig förklaring ska den asylsökande, helt
            enligt Dublinförordningen och inte endast enligt Sverigedemokraternas
            politik, alltså återsändas till den första medlemsstat som vederbörande
            anlände till. Lämnas däremot ingen förklaring ska den asylsökandes
            ansökan anses som implicit återtagen. Det går inte att bli tydligare
            än så.
          </note>
          <note>
            Både regeringen och Alliansen har uttryckt en önskan om att övriga
            Europa ska ta ett större ansvar för asylsökande. Förslaget bör
            därför närmast vara en självklarhet för både regeringen och Alliansen.
            Om övriga Europa inte hörsammar deras vädjan är det kanske dags
            att genom handling tvinga andra länder till ett större ansvar.
            I dagsläget vet dock stora delar av Europa att Sverige sedan många
            år tillbaka står handfallet inför den migrationskris som Sverigedemokraterna
            sedan länge varnat för.
          </note>
          <note>
            Herr talman! Regeringen bortser även från artikel 44 i det aktuella
            direktivet. Vi vill införa den. Enligt direktivet ska medlemsstaterna
            se till att en utredning får inledas om att återkalla asylsökandes
            internationella skydd så snart det framkommer nya fakta, information
            eller uppgifter, som tyder på att det finns skäl att ompröva giltigheten
            av dennes internationella skydd. Enligt 4 kap. utlänningslagen
            ska redan i dag flyktingstatus återkallas i sådana situationer.
            Men även denna regel används mycket sparsamt.
          </note>
          <note>
            Avslutningsvis, herr talman, vill jag bara än en gång poängtera
            att det finns en hel del för regeringen att göra om man vill ta
            ansvar för Sverige. Att inte ta migrationspolitikens tidigare
            och nuvarande konsekvenser på allvar duger inte.
          </note>
          <note>
            I detta anförande instämde Heidi Karlsson (SD).
          </note>
          <note type="speaker">
            Anf. 2 MATHIAS TEGNÉR (S):
          </note>
          <note>
            Herr talman! Jag vill börja med att yrka bifall till socialförsäkringsutskottets
            förslag i betänkande nr 6 och därmed också till regeringens proposition
            2016/17:17 samt avslag på övriga yrkanden i motioner.
          </note>
          <note>
            Bakgrunden till denna proposition är – om jag tillåts att låta
            som en teknokrat en liten stund, herr talman – att Europaparlamentet
            och rådet 2013 antog direktiv 2013/32 om gemensamma förfaranden
            för att bevilja och återkalla internationellt skydd, det så kallade
            omarbetade asylprocedurdirektivet.
          </note>
          <note>
            Direktivet innebär i praktiken några få förändringar. Det handlar
            om mindre ändringar i utlänningslagen, i lagen om god man för
            ensamkommande barn, i lagen om särskild utlänningskontroll och
            i lagen om tillfälliga begränsningar av möjligheten att få uppehållstillstånd
            i Sverige.
          </note>
          <note>
            Vad innebär då dessa förändringar i praktiken för flyktingmottagandet
            i Sverige? Svaret är: ganska lite. Bakgrunden till detta är att
            Sverige redan har implementerat det första asylprocedurdirektivet
            och att processerna i Sverige stämmer väl överens med direktivets
            intentioner.
          </note>
          <note>
            De förändringar som kommer att bli en konsekvens av propositionen
            är bland annat att asylsökandes rätt till offentligt biträde i
            lag förtydligas och att det kommer att preciseras i lag att en
            asylansökan kan anses uppenbart ogrundad om de uppgifter som utlänningen
            åberopar saknar betydelse för prövningen av ansökan eller om den
            saknar tillförlitlighet.
          </note>
          <note>
            Propositionen har också skickats till Lagrådet, som enbart hade
            marginella synpunkter som huvudsakligen har beaktats. Alltså kommer
            denna proposition i praktiken inte att leda till större förändring.
          </note>
          <note>
            Herr talman! Om en lämnar detaljerna tror jag att olikheterna
            i synen på förslaget också har att göra med hur synen på människor
            och samarbete ser ut. Vi socialdemokrater är övertygade om att
            Sverige i stora och viktiga frågor som klimatpolitik och utrikespolitik,
            men också migrationspolitik, blir starkare om vi arbetar gemensamt.
            Vi tror helt enkelt inte att ensam är stark. Därför är det positivt
            att regler och procedurer kopplade till flyktingmottagande harmoniseras.
            På denna punkt och på många andra skiljer vi oss från bland andra
            Sverigedemokraterna, som yrkar avslag på delar av propositionen,
            som vi precis har hört.
          </note>
          <note>
            När vi talar om flyktingpolitik ska vi komma ihåg att världen
            går igenom en flyktingkris av en magnitud som ingen sett sedan
            andra världskriget. Miljoner människor flyr undan krig i världen
            i dag. Vi ska vara stolta över vårt lands humanitära insats under
            de senaste åren. Samtidigt blev situationen i Sverige ohållbar
            när EU brast i solidaritet och gemensamt ansvar. Det gjorde att
            den rödgröna regeringen till exempel införde gränskontroller och,
            i bred enighet, en tillfällig lag.
          </note>
          <note>
            Vi socialdemokrater står upp för en reglerad invandringspolitik.
            Det är klassisk socialdemokratisk politik och en del av den svenska
            modellen. Sverige måste både stå upp för internationella konventioner
            och stå upp för en flyktingpolitik som bygger på den enskildes
            rätt till en rättvis bedömning av om asylskäl finns. Men den måste
            också bygga på det faktum att de som inte har rätt till asyl också
            måste lämna vårt land.
          </note>
          <note>
            En rimlig väg framåt är naturligtvis att flera länder delar på
            ansvaret i denna situation. Detta innebär att vi delar på de initiala
            kostnaderna av flyktingmottagning men också att vi delar på vinsterna
            av att nya människor kommer till vårt land, för om integrationen
            fungerar och människor kommer i arbete är det positivt för den
            ekonomiska utvecklingen att ta emot flyktingar. Dessutom är det
            förstås rätt och rimligt att alla som är i Sverige och som har
            möjlighet att arbeta också gör det.
          </note>
          <note>
            Just när det gäller det gemensamma ansvaret i Europa finns det
            mycket kvar att göra. En del av att dela på ansvaret i unionen
            är att harmonisera reglerna. Därför är det positivt med denna
            proposition, och därför, herr talman, vill jag yrka bifall till
            förslaget i propositionen.
          </note>
          <note type="speaker">
            Anf. 3 JOHAN FORSSELL (M):
          </note>
          <note>
            Herr talman! Den här frågan berör, som har påpekats under debattens
            gång, det omarbetade asylprocedurdirektivet. Det händer överlag
            väldigt mycket i EU kring just migrationspolitiken, eller rättare
            sagt borde det hända väldigt mycket. Det pågår diskussioner, men
            det mesta återstår faktiskt att hantera och att få på plats, till
            exempel Dublinförordningen.
          </note>
          <note>
            EU började sitt arbete med att hitta ett gemensamt regelverk
            kring asylprocedurdirektivet 1999, och elva år senare införlivades
            det första direktivet i svensk lagstiftning. Tre år senare fattade
            parlamentet och rådet beslut om det omarbetade direktivet, och
            det ska vara genomarbetat och infört i medlemsstaternas lagstiftning
            senast sommaren 2018.
          </note>
          <note>
            Precis som vi kan läsa i betänkandet är syftet med det här direktivet
            att slå fast gemensamma förfaranden för beviljande och återkallande
            av internationellt skydd. Det handlar bland annat om att beslut
            ska fattas snabbare, vara mer rättvisa och hålla högre kvalitet
            än tidigare. Man ska också påpeka att det står uttryckligen i
            det här direktivet att medlemsstaterna får, om de så önskar, behålla
            förmånligare bestämmelser förutsatt att de är förenliga med direktivet.
          </note>
          <note>
            De här förändringarna berör ett antal områden. Det handlar om
            personliga intervjuer där sökanden ges tillfälle att höras om
            sin ansökan innan myndigheten fattar ett beslut, kostnadsfritt
            bistånd vid överklagande, garantier för ensamkommande barn. Här
            regleras också formerna för uppenbart ogrundade ansökningar. De
            grunder som enligt gällande rätt kan kvarstå för att betrakta
            en ansökan som uppenbart ogrundad är att den sökande har åberopat
            skäl som är otillräckliga eller, som det heter, saknar trovärdighet.
            Här har också tillkommit bestämmelser om den sökandes rätt att
            stanna kvar i medlemsstaten under tiden som ett överklagande prövas.
            Det här var ett axplock, och det finns ytterligare frågor i betänkandet.
          </note>
          <note>
            Regeringen har presenterat en proposition för att införliva de
            här förändringarna i svensk lagstiftning, vilket vi, som tidigare
            talare har påpekat, också är skyldiga att göra.
          </note>
          <note>
            Herr talman! Moderaterna har inte lämnat in någon följdmotion
            på det här området. Vi har valt att biträda de förändringar som
            regeringen har gjort. Det är klart att detta berör många frågor
            i den migrationspolitiska debatten som är viktiga för oss moderater
            och där vi har uppfattningar som på flera punkter skiljer sig
            från regeringens.
          </note>
          <note>
            Här finns till exempel frågan om återvändandet, vilket är ett
            område som helt enkelt inte fungerar i dag. Vi är på väg att inom
            några år få en situation med närmare 70 000 människor som bor
            i Sverige utan tillstånd. Det motsvarar storleken på en medelstor
            svensk stad. Vi kan konstatera att majoriteten av dem som återvänder
            i dag gör det frivilligt, inte sällan efter att ha återtagit sin
            ansökan. Men antalet ärenden där utvisning sker med tvång fortsätter
            att vara lågt. Det handlar om 3 000–4 000 personer i år.
          </note>
          <note>
            Så sent som i går kom beskedet att Afghanistans parlament beklagligt
            nog har röstat nej till det avtal som skulle möjliggöra att verkställa
            utvisningar med tvång. Det är mycket problematiskt, måste jag
            säga, att den svenska regeringens förhandlingar med den afghanska
            motsvarigheten förefaller ha varit helt resultatlösa i den meningen
            att det fortfarande inte finns ett fungerande avtal på plats.
            Vi får verkligen hoppas att återvändandet kan underlättas av det
            avtal som EU samfällt har förhandlat fram med Afghanistan.
          </note>
          <note>
            Herr talman! Mycket arbete återstår dock även i EU. Flera saker
            är uppe till diskussion just nu. Jag vill för Moderaternas del
            understryka vikten av att ha en migrationspolitik som är långsiktig
            och hållbar och där svenska regler och lagar ligger i linje med
            vad som gäller i våra grannländer i EU. Jag menar att vårt ansvar
            för människor inte upphör den dag man kommer över gränsen, utan
            en plan för att klara integration, jobb, bostäder och skolplatser
            – allt detta – måste på ett helt annat sätt än tidigare vara en
            faktor när vi utformar lagar och regler också i migrationspolitiken.
          </note>
          <note>
            Långsiktigheten är betydelsefull. Precis som tidigare talare
            lyfte fram har vi nu en tillfällig lagstiftning på det här området.
            Den kommer om inget oförutsett sker att löpa ut 2019. Jag ställer
            mig frågande till vad som händer om så sker och Sverige återgår
            till den politik som gällde tidigare. Vad har vi då egentligen
            lärt oss av flyktingkrisen?
          </note>
          <note>
            Just det här betänkandet berör, som sagt, de förändringar som
            är nödvändiga utifrån det man har beslutat om i EU, och jag vill
            för Moderaternas del yrka bifall till förslaget i betänkandet.
          </note>
          <note>
            (Applåder)
          </note>
          <note type="speaker">
            Anf. 4 MARIA FERM (MP):
          </note>
          <note>
            Herr talman! I dag debatterar vi betänkande SfU6 Genomförande
            av det omarbetade asylprocedurdirektivet . Betänkandet handlar
            om att införliva det omarbetade asylprocedurdirektivet i svensk
            lag. I asylprocedurdirektivet regleras hur asylprocessen ska gå
            till i EU:s medlemsstater. Det ursprungliga asylprocedurdirektivet
            antogs 2005 då även skyddsgrundsdirektivet, mottagandedirektivet,
            Eurodacförordningen, Dublinförordningen och massflyktsdirektivet
            antogs. Det införlivades i svensk rätt 2010 och har nu omarbetats
            och ska i uppdaterad version införlivas i svensk rätt.
          </note>
          <note>
            Samtidigt pågår förhandlingar på EU-nivå om de flesta av de här
            rättsakterna, inklusive asylprocedurdirektivet. Lagstiftningen
            på det här området är under ständig utveckling, och det kommer
            säkert att ske många förändringar framöver.
          </note>
          <note>
            Det är oerhört viktigt att Sverige i de nuvarande förhandlingarna
            på EU-nivå arbetar för att få till ett gemensamt ansvarstagande
            för flyktingmottagandet inom EU. Alla EU:s medlemsstater behöver
            ta ansvar när så många människor är på flykt och i behov av internationellt
            skydd.
          </note>
          <note>
            Det är precis lika viktigt att Sverige arbetar för att värna
            asylrätten och mänskliga rättigheter nu när dessa rättsakter återigen
            förhandlas. Vi vet att det inte är högsta prioritet i alla medlemsstater,
            och det är viktigt att vår röst är tydlig när det gäller vikten
            av ett bra mottagande, starka rättigheter för asylsökande och
            rättssäkra och effektiva system.
          </note>
          <note>
            Dagens betänkande innehåller ett antal lagändringar och även
            fall där gällande rätt i Sverige är tillräcklig och där förändringar
            ej behövs för att uppfylla direktivets krav. Regeringens bedömningar
            gäller bland annat vem som ska kunna ansöka om asyl för en underårig
            person, rätten att stanna kvar i Sverige under tiden som beslutande
            myndigheter prövar en ansökan, garantier för den sökande och så
            kallad efterföljande ansökan.
          </note>
          <note>
            I samtliga fall gör regeringen bedömningen att det omarbetade
            asylprocedurdirektivets bestämmelser är uppfyllda genom gällande
            rätt och att det därför inte krävs några författningsändringar.
          </note>
          <note>
            När det gäller regeringens förslag till lagändringar ska regler
            införas om att Migrationsverket ska få låta bli att genomföra
            muntlig handläggning bara i de fall som den sökande beviljas status
            som flykting och om rätten till offentligt biträde i mål om överklagande
            av Migrationsverkets beslut att inte bevilja ny prövning.
          </note>
          <note>
            I utlänningslagen och i lagen om särskild utlänningskontroll
            ska det också regleras att ensamkommande barn alltid ska ha rätt
            till ett offentligt biträde.
          </note>
          <note>
            Ett annat av regeringens förslag gäller en ändring i utlänningslagen
            som innebär att rätten till offentligt biträde även gäller överklaganden
            av Migrationsverkets beslut om att återkalla en statusförklaring.
          </note>
          <note>
            Det preciseras också i lagen vad som ska definieras som uppenbart
            ogrundade ansökningar. En ansökan ska anses uppenbart ogrundad
            om de uppgifter som utlänningen åberopar saknar betydelse för
            prövningen av ansökan eller saknar tillförlitlighet. Det innebär
            att en ansökan från en person som kan skickas till ett första
            asylland, till ett säkert tredjeland eller till en annan medlemsstat
            som beviljat internationellt skydd inte längre ska anses som uppenbart
            ogrundad. Däremot föreslår regeringen samtidigt att en sökande
            som kan sändas till ett första asylland eller som förklarats vara
            flykting eller skyddsbehövande i en annan EU-stat ska kunna avvisas
            med omedelbar verkställighet.
          </note>
          <note>
            Regeringen lämnar också flera förslag som gäller rätten att stanna
            kvar under tiden ett överklagande prövas och att verkställande
            ändå ska kunna genomföras. Asylsökande eller en familjemedlem
            till en asylsökande ska dock även i fortsättningen ha rätt att
            stanna kvar i landet till dess ett avlägsnandebeslut har vunnit
            laga kraft.
          </note>
          <note>
            En migrationsdomstol ska pröva frågan om inhibition, och ensamkommande
            barn ska ha en vecka på sig att inhibera innan beslut om avvisning
            verkställs.
          </note>
          <note>
            Med detta sagt vill jag yrka bifall till utskottets förslag i
            betänkandet och propositionen och avslag på motionerna.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 10.)
          </note>
          <note>
            § 6 Kultur, medier, trossamfund och fritid
          </note>
          <note>
            Kulturutskottets betänkande 2016/17:KrU1
          </note>
          <note>
            Utgiftsområde 17 Kultur, medier, trossamfund och fritid (prop.
            2016/17:1 delvis)
          </note>
          <note>
            föredrogs.
          </note>
          <note type="speaker">
            Anf. 5 OLOF LAVESSON (M):
          </note>
          <note>
            Herr talman! Vi ska i dag diskutera kulturutskottets betänkande
            1 Utgiftsområde 17 Kultur, medier, trossamfund och fritid . Det
            handlar inte bara om kulturpolitik utan även idrott, civilsamhälle,
            public service, folkbildning och mycket mer. Min partikollega
            Saila Quicklund kommer lite senare att lyfta fram bland annat
            idrottens betydelse. Själv kommer jag främst att uppehålla mig
            vid kulturpolitiken.
          </note>
          <note>
            Det här året debatterar vi kulturpolitikens område före nästan
            alla andra områden. Kulturen kommer först, på många sätt. Det
            säger jag inte som en del av ett försvarstal, utan för att det
            faktiskt är på det sättet.
          </note>
          <note>
            I går deltog jag i en debatt, bland annat med kulturministern,
            på Kulturhuset här i Stockholm. Där konstaterade och beklagade
            en annan paneldeltagare att konsten och kulturen alltid ska motiveras
            ur en nyttoaspekt. Vi behöver satsa på kulturen för att det ökar
            tillväxten, för att det bidrar till vår utbildning och för att
            det är bra för hälsan. Och genast ska vi försöka mäta hur mycket
            den bidrar. Hur mycket ökar bnp? Är det värt det? Hur många blir
            friskare?
          </note>
          <note>
            Samma sak känns igen nu, när det pågår en debatt om vilka värderingar
            som är mest prioriterade och vad konstens och kulturens uppgift
            är. Hur kan kulturen öka demokratiseringen? Integrationen? Normkritiken?
            Den sociala hållbarheten? Och ängsligt försöker man mäta hur mycket
            och vad som är korrekt och sedan styra i en viss riktning.
          </note>
          <note>
            Ibland skulle jag vilja vända på perspektivet. Om vi tar bort
            kulturen får vi se vad vi har kvar och vilket samhälle vi får.
            Vilka skulle vi vara utan de berättelser som överför kunskap oss
            emellan, oavsett om de kommer i form av en bok, genom muntlig
            tradition, genom musiken eller genom en tavla? Hur skulle vi någonsin
            kunna förstå vår omvärld om vi inte förstår vår egen historia?
            Hur skulle vi skapa grund för förståelse för den som kommer från
            ett annat land, men också mellan oss som bott här i generationer?
          </note>
          <note>
            Den förståelsen uppnås inte genom att göra kulturen till ett
            instrument i politiska händer eller till något som ska styras
            rätt. Det finns länder i vår närhet som just nu provar den linjen.
            Det förekommer även i den svenska debatten ibland. Däremot har
            den fritt utforskande kulturen ovärderlig betydelse för vårt samhälle,
            så som vi känner det.
          </note>
          <note>
            Herr talman! Ska man ur regeringens perspektiv sammanfatta det
            kulturpolitiska år som gått får det nog blir ett ganska tydligt
            ”Njae”. Det blir liksom aldrig riktigt som man tänkt sig. Allt
            är präglat av en stark vilja och full fart framåt. Men även om
            vilja är bra är det resultaten som räknas. Hög hastighet är sällan
            ett bra sätt att kompensera för fel färdriktning.
          </note>
          <note>
            En stor del av året har kommit att handla om filmpolitiken –
            den största reformen under mandatperioden. Att det fanns ett tydligt
            motstånd mot regeringens filmpolitik stod klart tidigt. Men regeringen
            körde på i full fart. Så gick det som det gick. I riksdagen fick
            man underkänt när det gällde finansieringen, när det gällde organiseringen,
            när det gällde produktionsförutsättningarna, när det gällde samverkan,
            när det gällde digitaliseringen och när det gällde piratkopieringen.
          </note>
          <note>
            Hur regeringen tänker leverera baserat på detta återstår att
            se. Formuleringarna i budgetpropositionen är för det mesta till
            intet förplikt ande. Men jag kan lugna regeringspartierna med
            att vi kommer att följa upp samtliga punkter.
          </note>
          <note>
            En museiutredning presenterades, och regeringens första reaktion
            blev att lägga ned Riksutställningar. Det gjorde man innan man
            hade funderat över konsekvenser eller vad man skulle ha i stället.
            Det ska behandlas först ett år senare, när regeringens kulturarvsproposition
            presenteras. Den ska för övrigt bli den största reformen under
            mandatperioden.
          </note>
          <note>
            Under året har vi också kunnat följa turerna kring Medieutredningen.
            Den ska utgöra grunden till den största reformen under mandatperioden.
            Den är nu presenterad, och det återstår att se vad regeringen
            lyckas göra med resultatet. Jag avundas inte riktigt regeringen
            den uppgiften. Men att man inte riktigt har processen klar för
            sig visas när man ska börja tillsätta samtalsgrupper i riksdagen
            innan förslaget ens har gått ut på remiss och vi får höra vad
            de som faktiskt berörs verkligen tycker.
          </note>
          <note>
            Det har tyvärr blivit något av ett återkommande problem inom
            kulturområdet. Man skjuter lite från höften – tutar och kör. Ambitionerna
            är stora, men tidspressen är hård för att hinna genomföra allt
            före nästa val. Problemet är b ara att när stressen träder in
            kliver eftertanken ut genom dörren. Ibland hade jag önskat lite
            mer besinning.
          </note>
          <note>
            Med detta är det inte sagt att allt regeringen gör är dåligt.
            Nej, vissa saker är riktigt bra. Inte minst välkomnar jag dagens
            beslut om att äntligen gå vidare med renovering och ombyggnad
            av Kungliga Operan. Att man nu verkställer den förstudie som alliansregeringen
            tog initiativ till är utmärkt. Det tog lite tid, men regeringen
            ska ha en eloge för att man nu gör det.
          </note>
          <note>
            Herr talman! Moderaterna lägger i år fram en stramare budget
            än reger ­ ingen. Till skillnad från vänsterblocket lägger vi
            fram en budget i balans. Vi tror inte på stora underskott i högkonjunktur.
            Det är nu vi kan samla i ladorna. I vår budget sparar vi därför
            in de 13 miljarder som regeringens överkonsumtion kostar.
          </note>
          <note>
            Detta är viktigt, eftersom kulturområdet i allra högsta grad
            berörs av politiken i stort. Gör man det dyrare att anställa drabbas
            en kultursektor med redan hårt pressade marginaler. Om man försvårar
            för småföretagen drabbas kultursektorn , där många i dag är små-
            eller egenföretagare. Höjer man skatterna med 40 miljarder drabbas
            givetvis kultursektorn. Och när man försvagar hushållens konsumtionsutrymme
            och ekonomi drabbas kulturen. Kulturen är inte isolerad. De beslut
            man fattar får effekter, och det måste man ta ansvar för.
          </note>
          <note>
            Att vi lägger fram en stramare budget som helhet innebär också
            att vi lägger fram en stramare budget på kulturområdet. Vi avvisar
            stora delar av regeringens nysatsningar och river även upp några
            av de satsningar som vi tycker slår fel.
          </note>
          <note>
            Herr talman! Vi lägger fram en stramare budget. Men vi gör också
            några väldigt viktiga och prioriterade satsningar. Läsandet är
            grunden för ett barns språkliga och intellektuella utveckling.
            Det handlar om alla barns och ungas rätt till kunskap. Vi vet
            hur viktigt ett vidgat ordförråd är och också att man tidigt får
            möta olika berättelser som man kan identifiera sig med och utvecklas
            genom. Vi föreslår därför 50 miljoner i en särskild lässatsning
            riktad mot barn och unga i socioekonomiskt svaga områden.
          </note>
          <note>
            Ett annat av våra förslag rör Skapande skola. Det var en av alliansregeringens
            viktigaste kulturpolitiska reformer. Den når barn och unga i den
            miljö där alla barn befinner sig dagligen, skolan. Utmaningen
            är att se till att ännu fler elever och skolor kan ta del av satsningen.
            Vi välkomnade den utbyggnad som regeringen initierade förra året
            för förskoleklass, men menar också att det är dags att ta steget
            vidare. Vi föreslår därför en utbyggnad så att även gymnasieskolan
            omfattas.
          </note>
          <note>
            Som jag tidigare har nämnt är en av kulturens och konstens viktigaste
            roller att utmana våra föreställningar och testa våra gränser.
            Under många år kunde vi se Stiftelsen framtidens kultur framgångsrikt
            satsa på och möjliggöra spännande konstprojekt och samarbeten.
            De skapade utrymme för det som inte alltid fick plats annars.
            Sedan ett antal år har denna verksamhet övergått i Kulturbryggan.
          </note>
          <note>
            Vi vill vidareutveckla Kulturbryggans verksamhet och vill därför
            fördubbla deras budget. Genom olika samarbeten med andra parter
            kan vi konstatera att varje satsad krona på Kulturbryggan har
            genererat en och en halv krona till kulturlivet. Detta är givetvis
            en utveckling vi hoppas ska fortsätta.
          </note>
          <note>
            Till detta gör vi omfattande satsningar på idrottsområdet. Men
            det kommer som sagt Saila Quicklund att redogöra för lite senare
            i debatten.
          </note>
          <note>
            Herr talman! Jag vill avsluta lite där jag inledde, med att tala
            om kulturens värde. Det gjorde jag även förra året. Reflektion,
            förståelse, respekt, ansvar, empati, igenkänning, omtanke och
            insikt är begrepp som ofta ligger utanför den gängse debatten
            men som är alldeles nödvändiga för att vi ska kunna fungera som
            människor. Det handlar om öppenhet och frihet, om nyfikenhet och
            upptäckarlust, om kunskap och provokation, om gränser som bryts
            ned och tabun som spräcks. Framtidens kulturpolitik måste långsiktigt
            bygga på dessa insikter, och jag hoppas på många goda samtal och
            debatter om detta framöver.
          </note>
          <note>
            Herr talman! Jag yrkar bifall till utskottets förslag i betänkandet,
            med undantag för punkt 1, där Moderaterna inte har för avsikt
            att delta i beslutet.
          </note>
          <note>
            (Applåder)
          </note>
          <note type="speaker">
            Anf. 6 GUNILLA CARLSSON (S) replik:
          </note>
          <note>
            Herr talman! Det var intressant att höra Olof Lavesson från talarstolen
            prata varmt om vikten av kulturen. Jag instämmer i det som Olof
            säger. Precis som du också lyfte fram lägger ni närmare 500 miljoner
            mindre i anslag till kulturbudgeten. Det gäller bland annat kultur,
            idrott och folkbildningsfrågor.
          </note>
          <note>
            Jag tänkte lyfta fram en del i budgeten som du inte nämner alls,
            och det är folkbildningsfrågorna. För ett år sedan när vi hade
            en debatt här hade vi en situation då många människor var tvungna
            att fly från sina hemländer. Sverige var ett av de länder som
            man valde att komma till.
          </note>
          <note>
            Regeringen och de borgerliga partierna gjorde då en uppgörelse,
            vilket var jättebra. En del i den uppgörelsen var att en hel del
            satsades inte minst på det civila samhället. Där var folkbildningsorganisationerna
            en del.
          </note>
          <note>
            Därför är jag lite förvånad över att ni i alternativet till moderat
            budget vill ta bort de 175 miljoner som skulle gå just till folkbildningen
            och studieförbunden för att man ska jobba med det svenska språket
            och samhällskunskap för dem som är asylsökande eller som bor på
            anläggningsboendena.
          </note>
          <note>
            Jag vill fråga Olof Lavesson: Vad är det som gör att ni väljer
            att dra undan fötterna för många av de människor som kommer hit?
          </note>
          <note type="speaker">
            Anf. 7 OLOF LAVESSON (M) replik:
          </note>
          <note>
            Herr talman! Jag noterar Gunilla Carlssons något generösa avrundning
            när det gäller nivån på den moderata kulturbudgeten.
          </note>
          <note>
            Vi gör ett antal andra prioriteringar, varav folkbildningen är
            en. Vi säger också nej till den fri entré-reform som regeringen
            har genomfört och som vi tycker slår fel och gynnar museerna i
            Stockholms innerstad.
          </note>
          <note>
            Dessutom tycker vi inte att det är rätt att man lägger ut en
            massa pengar på kommunal kultur i form av kulturskolan. Snarare
            tycker vi att reger ­ ingen skulle koncentrera sig på att stödja
            den verksamheten på annat sätt.
          </note>
          <note>
            Gunilla Carlsson tog upp integrationssituationen och efterdyningarna
            av migrationskrisen. Det stämmer att vi träffade en uppgörelse,
            och den är vi stolta över. Men vi har också varit väldigt kritiska
            till regeringens övriga arbete för att få fart på integrationen,
            för att klara av att bygga broar in på arbetsmarknaden samt för
            att tidigt få människor i arbete och utbildning.
          </note>
          <note>
            Folkbildningens verksamhet gör en fantastisk insats ; det ska
            man ha all kredd för och det står vi bakom. Men vi tycker inte
            att den extrasatsning som regeringen gör slår så väl ut. Vi använder
            hellre de pengarna till att satsa på riktiga jobb och broar in
            på arbetsmarknaden. Vi har också lagt fram förslag om det i vår
            stora budget. Det är den politik som vi står fast vid.
          </note>
          <note>
            När man ser på det totala anslaget till folkbildningen tror vi
            inte att de 175 miljoner kronorna är det som är avgörande för
            det stora viktiga arbete som organisationerna utför.
          </note>
          <note type="speaker">
            Anf. 8 GUNILLA CARLSSON (S) replik:
          </note>
          <note>
            Herr talman! Jag tycker att det är sorgligt att Moderaterna inte
            ser allt det fantastiska arbete som inte minst studieförbunden
            gör ute på de anläggningsboenden som finns för asylsökande. Man
            visar också att när det finns möjlighet att gå en förberedande
            utbildning i svenska och få kunskaper om hur samhället fungerar,
            då kommer man snabbare till nästa steg i samhället och får möjlighet
            att läsa sfi och annat. Det är bara att beklaga att Moderaterna
            nu tar bort de 175 miljoner som ska gå till denna verksamhet,
            för man har gjort otroligt mycket bra för den här gruppen för
            att den ska komma vidare snabbare in i samhället. Det trodde jag
            också att Moderaterna tyckte var viktigt.
          </note>
          <note>
            Jag vill lyfta upp en annan fråga som du avslutade ditt anförande
            med. Ni satsar 25 miljoner på Kulturbryggan. Men det som du inte
            talar om är att ni också tar bort 11 miljoner på det anslaget.
            Anslaget innehåller ersättningar till konstnärer. Jag har en fråga
            om det, för det kan man inte riktigt avläsa i ert budgetalternativ:
            Vad ska de 11 miljonerna tas bort ifrån? Är det de ökade 8 miljonerna
            som ska gå till biblioteksersättning för att författare ska få
            en bättre och drägligare situation? Eller var ska de 11 miljonerna
            plockas bort ifrån? Det skulle jag vilja höra, och det tror jag
            också att väldigt många konstnärer skulle vilja veta.
          </note>
          <note type="speaker">
            Anf. 9 OLOF LAVESSON (M) replik:
          </note>
          <note>
            Herr talman! Det är mycket som Gunilla Carlsson tycker är sorgligt.
            Jag tycker att det är ganska sorgligt att regeringen inte lyssnar
            mer när det handlar om att lägga fram skarpa förslag för att öka
            integrationen i Sverige. Snarare handlar det om olika former av
            projekt som man lägger fram förslag om, men när harmoniseringen
            verkligen betyder någonting händer det inte särskilt mycket.
          </note>
          <note>
            Gunilla Carlsson nämnde sfi. Vi har lagt fram tydliga förslag
            om att reformera sfi. Varför går inte Gunilla Carlsson och Socialdemokraterna
            med på de förslagen så att det blir en verksam utbildning så att
            man snabbt kommer in i det svenska samhället och in på arbetsmarknaden?
          </note>
          <note>
            Beträffande Kulturbryggan kan jag konstatera att det inte nämns
            mycket om den nyskapande kulturen i regeringens budgetalternativ.
            Jag ser fram emot att höra Gunilla Carlssons politik för den nyskapande
            kulturen när hon intar talarstolen. Det är den nyskapande kulturen
            som någonstans borgar för allt det som vi kallar våra grundlagsfästa
            friheter. Det är den som testar gränser, som spräcker tabun och
            som levandegör våra friheter. Ändå nämns inte denna viktiga funktion
            alls i regeringens budget. Jag hoppas att den kommer att nämnas
            av Socialdemokraterna.
          </note>
          <note>
            Det står mycket tydligt i vårt särskilda yttrande och även i
            vår motion att vi har en annan generell bedömning när det gäller
            pris- och löneomräkningen. Det kommer att synas i alla anslag
            – det är jag helt övertygad om. Jag trodde att Gunilla Carlsson
            skulle räkna upp alla anslag, men det kanske rymdes inom de något
            generösa 500 miljonerna.
          </note>
          <note>
            Vi är stolta över Kulturbryggan. Det går ut till hela landet
            , och det är något som vi har sett kan bidra med ännu mer pengar.
            Varje krona ger ytterligare en och en halv krona till kulturlivet.
            Det är en satsning som jag är stolt över och som jag hoppas att
            vi kan genomföra framöver.
          </note>
          <note type="speaker">
            Anf. 10 ARON EMILSSON (SD) replik:
          </note>
          <note>
            Herr talman! Inledningsvis kan jag instämma i ganska mycket av
            det som Olof Lavesson sa i sitt inledningsanförande. Men Moderaterna
            presenterade en väldigt tunn och ofullständig utgiftsområdesmotion
            där man inte svarar på alla frågor och fördelningar. Man vill
            sänka den totala ramen med närmare en halv miljard, vilket ger
            stora konsekvenser även om man vill återgå till en lägre ambitionsnivå.
          </note>
          <note>
            Men de få satsningar som man gör satsar man på områden där utväxlingen
            ändå är relativt låg. Den smala och i mångt och mycket exkluderande
            konsten premieras genom förstärkningar av Kulturbryggan. Samtidigt
            finns det skriande och kraftiga behov runt om i landet när det
            gäller satsningar på kulturarvsvård, kulturmiljöfrågor och liknande.
            Där vill man inte satsa någonting alls.
          </note>
          <note>
            En av de få satsningar som Moderaterna gör är att de förespråkar
            en utbyggnad av Skapande skola till gymnasiet. Vi är överens om
            en utbyggnad av Skapande skola, men Sverigedemokraterna vill satsa
            åt andra hållet, på de lägre åldrarna där mötet med kultur från
            barnsben är än viktigare. Vi vill skapa ett intresse och stärka
            inlärningsmöjligheterna genom den stimulans som kultur och musik
            ger.
          </note>
          <note>
            Är Moderaterna beredda att i större utsträckning rikta Skapande
            skola till förskolan framöver? Vi vet att det i gymnasieåldern
            finns en annan tillgång till kultur, men de pedagoger och lärare
            som undervisar i förskolan har inte någon kulturell eller musikalisk
            utbildning i sin pedagogiska utbildning.
          </note>
          <note type="speaker">
            Anf. 11 OLOF LAVESSON (M) replik:
          </note>
          <note>
            Herr talman! Jag är glad över att Aron Emilsson lyfter Skapande
            skola. Det är en reform som vi är väldigt stolta och glada över.
            Vi genomförde den i ganska stark politisk motvind, men sedan har
            regeringspartierna tack och lov svängt. Vi är också glada över
            att vi förra året gemensamt kunde fatta beslut om att utvidga
            Skapande skola till förskoleklass.
          </note>
          <note>
            Vi har gjort en av vägning och frågat oss vad nästa steg är.
            I förskolan ägnar man väldigt mycket kraft och tid åt just kulturella
            inslag i verksamheten medan man på gymnasiet ser allt större svårigheter.
            Därför har vi valt att prioritera gymnasieskolan, och det tycker
            vi är en god prioritering.
          </note>
          <note>
            Sedan är det roligt, herr talman, att bli uppläxad av Sverigedemokraterna
            för att vi har en exkluderande politik. Det är något att fundera
            över. Om någon i denna sal har en exkluderande politik är det
            väl ändå Aron Emilsson.
          </note>
          <note>
            Sverigedemokraterna är föredömligt tydliga i sin budgetmotion.
            Där handlar det om att smala in, stänga in och avgränsa kulturen
            i små bitar, och det gäller framför allt det kulturarv som ni
            talar så varmt om. Ni ska enligt ert förslag inrätta något som
            ni kallar Sverigelotsar och Sverigecenter i förorten. Samtidigt
            talar ni om den viktiga gemensamma kulturen.
          </note>
          <note>
            Jag vill därför fråga Aron Emilsson: Blir det Sverigelotsarnas
            och Sverigecentrens uppgift att guida alla nyanlända i Sverige
            och visa vilken fantastiskt mångfasetterad kultur vi har och hur
            de kan känna igen sin egen kultur i vår gemensamma svenska kultur?
            I den finns det faktiskt spår från hela världen av alla dem som
            har kommit till Sverige under generationer och som bidrar till
            vårt fina svenska kulturarv. Är det detta som ska visas upp av
            Sverigelotsarna och på Sverigecentren? Det är inte riktigt detta
            jag läser mellan raderna i Aron Emilssons förslag.
          </note>
          <note>
            (Applåder)
          </note>
          <note type="speaker">
            Anf. 12 ARON EMILSSON (SD) replik:
          </note>
          <note>
            Herr talman! Det är lite underhållande att höra Moderaterna kritisera
            våra omfattande förslag till reformer vad gäller kulturlotsar,
            som de kallas, och Sverigecenter med tanke på att inte minst förslaget
            om Sverigecenter har stora likheter med sådant som moderater på
            lokal nivå har föreslagit. De har diskuterat svenska kulturcenter
            och liknande i syfte att stärka integrationen bland nyanlända
            och invandrare i det svenska majoritetssamhället.
          </note>
          <note>
            Intressant att notera är också att när Moderaterna gång efter
            annan landar mer och mer rätt i den politiska debatten och diskursen
            avstyrker de ändå omfattande insatser och reformer som har som
            syfte att stärka integrationen av nyanlända och invandrare i det
            svenska samhället. Många av våra omfattande reformer är riktade
            mot detta.
          </note>
          <note>
            Det är lite märkligt om Moderaterna anser att vi snävar in kulturpolitiken
            och det kulturpolitiska arbetet med tanke på våra förslag till
            kulturpolitiska mål som vi har motioner om både i år och tidigare.
            Med anknytning till det Olof Lavesson själv nämnde från talarstolen
            tidigare vill jag hävda att vi i dessa mål stärker kulturens roll
            på samhällsområden där det i dag inte finns någon naturlig koppling
            eller där närvaron är svag.
          </note>
          <note>
            Vi vill bredda kulturbegreppet och knyta ihop kultur med hälsa,
            naturvård och samhällsbyggnad. Vi vill väva in kulturperspektivet
            och kulturbegreppet i sammanhang där det i dag saknas. I detta
            avseende breddar vi kulturperspektivet.
          </note>
          <note>
            Vad vill Moderaterna med kulturpolitiken? Vilken vision har ni
            , och vari består er opposition? Detta lyser med sin frånvaro
            i Moderaternas motion för utgiftsområdet.
          </note>
          <note>
            (Applåder)
          </note>
          <note type="speaker">
            Anf. 13 OLOF LAVESSON (M) replik:
          </note>
          <note>
            Herr talman! Jag tycker att jag var oerhört tydlig med de konfliktytor
            som vi ser. Det gällde både mot regeringspartierna och kanske
            i ännu större utsträckning mot Sverigedemokraterna. Det handlar
            om att inte se konsten och kulturen som politiska styrmedel.
          </note>
          <note>
            Det finns länder som Sverigedemokraterna tittar uppskattande
            på, till exempel Ungern, där man använder kulturen som styrmedel.
            Man stoppar in den i små rum och säger vilka funktioner den ska
            ha enligt de politiska diktat som gäller för dagen.
          </note>
          <note>
            Det är intressant att höra Sverigedemokraterna för första gången
            ta ordet ”integration” i sin mun. Fram till förra året hette det
            assimilering. De talar om integration men tar sedan ifrån människor
            vartenda verktyg som finns för att uppnå verklig integration.
            De talar om ett kulturarv som är så smalt och begränsat att det
            ryms i en liten ask. Därtill kan vi läsa förslag om att man tydligen
            ska ha ett medborgarskapskrav kopplat till biblioteken. En av
            de viktigaste bildningsinstitutioner som vi har ska man visst
            inte ha tillgång till om man kommer från ett annat land och är
            nyanländ i Sverige.
          </note>
          <note>
            Jag vill trots allt tillönska Aron Emilsson en god och skön julhelg.
            Vi har en fin tradition framför oss, nämligen lucia. Lucia är
            ett italienskt helgon som dog på 300-talet för sin tro på att
            en hebreisk-judisk drygt 30-årig man under antik tid i Israel
            var Guds son. Vår franskättade kung firar detta tillsammans med
            vår tyskfödda och brasilianskättade drottning och kanske tillsammans
            med sina barn och sin brittiske svärson. De gör förmodligen detta
            genom att äta bullar med härlig saffran från Iran.
          </note>
          <note>
            Jag tillönskar som sagt Aron Emilsson en glad luciahelg, och
            låt oss alla njuta av detta mångfasetterade kulturarv som vi kallar
            svenskt.
          </note>
          <note>
            (Applåder)
          </note>
          <note type="speaker">
            Anf. 14 ARON EMILSSON (SD):
          </note>
          <note>
            Herr talman! Inledningsvis vill jag yrka bifall till Sverigedemokraternas
            reservationer 1 och 2 i betänkandet och avslag på övriga reservationer.
            Jag vill också meddela att vi står bakom vårt särskilda yttrande
            till förmån för våra förslag till anslagsramar under utgiftsområdet.
          </note>
          <note>
            Med detta sagt tänkte jag kort lägga formalia åt sidan, lyfta
            blicken och göra en kulturpolitisk utblick över trender och tendenser.
            Jag vill fästa kammarens och Sveriges medborgares öra vid några
            kulturpolitiska frågor som i flera avseenden strävar mot att i
            grunden omstöpa våra kulturella institutioner framöver. Vi kan
            där notera diametralt olika mål och medel i respektive partiers
            motioner för det utgiftsområde som just nu behandlas.
          </note>
          <note>
            Vi står i mångt och mycket i något som jag brukar kalla det kulturella
            glappet, i en tid då motsättningar och polarisering samtidigt
            måste ersättas av medborgaranda och sammansvetsning. Detta är
            i sanning en så kallad utmaning.
          </note>
          <note>
            Vi har i år sett hur en museiutredning, ett biblioteksdebacle
            och en kulturskoleutredning verkar långt ifrån det som har varit
            grundläggande för kultur ‑ , bildnings- och utbildningspolitikens
            syfte under decennier: en strävan att förmedla kunskap och bildning.
          </note>
          <note>
            Vi ser det som alldeles nyss berördes i replikskiftet. Det handlar
            om en vilja att politisera kulturella institutioner och verksamheter,
            inte från ett sverigedemokratiskt håll utan snarare ur ett regeringsperspektiv.
            Detta är oroväckande.
          </note>
          <note>
            Vad är allt detta ett uttryck för? Kulturinstitutioner med en
            kärna att förmedla vetenskap och bildning om litteratur, samlingar
            och föremålsvård ska omvandlas för att snarare arbeta med samtalsdialog
            och politisk opinionsbildning om genusanalyser, normkritiska analyser
            och olika former av intellektuella trender som ska sätta agendan.
            Vem står i detta sammanhang för politisering och håller armlängds
            avstånd, och vem gör det inte? Detta kan man reflektera över.
          </note>
          <note>
            Filmpolitiken har berörts. Nu baxar regeringen igenom en politik
            som går emot riksdagens tillkännagivande. När ska regeringen lyssna
            och ta hänsyn till de tillkännagivanden som en riksdagsmajoritet
            har gjort och lägga om kursen? Frågan är fortfarande obesvarad.
          </note>
          <note>
            Sverigedemokraternas stora satsningar i årets kulturpolitiska
            budget rör kulturlotsar och Sverigecenter, vilket vi tidigare
            har berört. Detta är en historisk reform vad gäller både medel
            och omfattning. Vi menar att övriga partier totalt har misslyckats
            när de har analyserat vad integrationen ska grunda sig i, vad
            som stärker integration och vilka misslyckanden som har gjorts
            i integrationen.
          </note>
          <note>
            Detta är något som fler och fler förstår, vilket vi välkomnar.
            Integration handlar ju inte bara om sysselsättning eller enkla
            jobb. Det handlar inte bara om ett medborgarskapsdokument som
            i många avseenden är urvattnat. I stället handlar det om att kultur,
            kulturell sammanhållning och kulturell gemenskap räknas. Vi märker
            detta på vad som har fungerat tidigare och vad som inte fungerar
            i dag liksom vad det beror på. Vi har ett kluvet land och segregation.
          </note>
          <note>
            I en rad kulturarvsvårdande reformer förklarar vi vad som behövs
            och ger verktyg och medel till de skriande behov som vi har lyssnat
            in utifrån landet att stärka kulturmiljövård och kulturarvets
            former och att vårda det arv som har lämnats till oss för kommande
            generationer. Det handlar om ett kulturarvs-ROT-avdrag, en kulturarvsfond
            med inspiration från Norge och en kulturkanon. Det senare är en
            provkarta för skol- och utbildningsväsendet där elever får ta
            del av och få r insikt om och insyn i ett antal omistliga kulturella
            pärlor som har format Sverigebilden utomlands men också vår egen
            bild av Sverige som nation och kulturhistoriska utveckling.
          </note>
          <note>
            För att stärka invandrares integration i det svenska samhället,
            kommunernas utveckling, invånarnas relation till sitt lokala kulturarv
            och det sociala kapitalet lanserar vi kulturlotsarna. Det är en
            landsomfattande kulturpolitisk reform för integration och vitalisering
            av kulturlivet. Detta gör vi genom att ge Statens kulturråd ett
            öronmärkt anslag och ett riktat uppdrag att tillsammans med Riksantikvarieämbetet
            tillsätta en gemensam enhet för att utifrån tydliga direktiv ta
            fram en modell för samordning, kriterier och indikatorer för reformen.
          </note>
          <note>
            Runt om i Sveriges kommuner ska det finnas en lokal kulturlots,
            vars uppgift ska vara insamling, marknadsföring och samordning.
            Det handlar om hur man inom skola, äldreomsorg, kulturskola, bibliotek,
            civilsamhälle etcetera kan använda det lokala kulturarvets olika
            former för kunskapsförmedling och konstnärligt utövande och inte
            minst för att trygga och stärka relationen till lokal historia
            och gemenskap. Detta gäller förhållandet mellan invandrare och
            majoritetssamhället, mellan lärare och elev och mellan äldre och
            yngre. Inte minst är det viktigt för kommunens besöksnäring.
          </note>
          <note>
            Jämte en landsomfattande etablering av kulturlotsar anslår vi
            medel för inrättande av ett flertal så kallade Sverigecenter i
            de mest utpräglade parallellsamhällena och förortsmiljöerna som
            ett första steg. Intentionen är att dessa center ska synliggöra
            och förmedla information om det svenska samhället, den svenska
            kulturen och ortens lokala kulturarv, som många gånger är rikt.
            Detta kan ge möjlighet för nyanlända att knyta an till majoritetssamhället
            och kan generellt sett stärka den lokala identiteten och sammanhållningen,
            något som behövs i många områden, vilket vi alla här inne känner
            till. Liksom vi har kulturråd i utlandet finns det i dag ett behov
            av kulturlotsar och institutioner som förmedlar vad Sverige och
            den lokala orten har att erbjuda.
          </note>
          <note>
            Vi måste lägga grunden för nya kulturpolitiska mål för en enad
            nation med tre aspekter i åtanke: kulturens roll för samhället,
            individuell livskvalitet och arbetsmarknadens förutsättningar.
            Vi föreslår att de nuvarande nationella målen för kulturpolitiken
            ska upphävas och ersättas av följande mål:
          </note>
          <note>
             Kulturen ska binda samman Sveriges förflutna med nutid och
            framtid, förvalta landets historia och arv samt stärka gemenskapen
            i samhället.
          </note>
          <note>
             Individer i alla livets skeden ska ges möjlighet till kulturupplevelser.
            Därför satsar vi på allt från Skapande skola och Skapande förskola
            till Skapande äldreomsorg.
          </note>
          <note>
             Kulturen ska ges möjlighet att spela en stor roll för hälsan
            och knyta ihop natur- och kulturvård. Låt kulturen vävas in och
            inspirera fler samhällssektorer!
          </note>
          <note>
             Kulturhistorisk hänsyn och kulturell planering ska vara en
            integrerad del av stads- och samhällsbyggnadsfrågor.
          </note>
          <note>
            Vi står i ett kulturpolitiskt skede där den kulturpolitiska debatten
            börjar handla om och visa diametralt olika åsikter om vad kulturen
            ska syfta till. Ska den stärka kommunikationen mellan oss medborgare
            och återupprätta medborgarandan och en gemenskap, eller ska den
            ta hänsyn till flackande dagsaktuella intellektuella trender kring
            normkritik, genusanalyser eller tillfälliga ideal?
          </note>
          <note>
            (Applåder)
          </note>
          <note type="speaker">
            Anf. 15 PER LODENIUS (C):
          </note>
          <note>
            Herr talman! Det finns bara en enda anledning att dansa, och
            det är att ha roligt. Så inledde jag varje danspass när jag för
            20 år sedan arbetade som danspedagog. Och så är det med kulturen
            – den har ett alldeles självklart värde i sig själv. Sedan såg
            jag såklart också att dansen bidrog till andra värden, som när
            ett barn som tidigare varit i utanförskap kom med i gemenskapen
            genom dansen.
          </note>
          <note>
            I Centerpartiet ser vi kulturens egenvärde. Men vi ser också
            värdet i många av dess bieffekter. Vi strävar efter att alla,
            oavsett bostadsort, bakgrund, eventuell funktionsnedsättning och
            livssituation, ska ha möjlighet att delta i ett kulturliv som
            rymmer både professionellt buren kultur och amatörers skapande.
            Centerpartiet vill att varje person ska få möjligheter att utvecklas
            oavsett var i landet man bor. Här har det civila samhället med
            folkbildningen och föreningslivet en viktig roll att spela. Hela
            civilsamhället är otroligt viktigt i integrationsarbetet.
          </note>
          <note>
            Herr talman! Jag vill vara tydlig med att Centerpartiet vill
            ha ett större ekonomiskt ansvarstagande än det som vi ser i regeringens
            budget. Finanspolitiken måste i goda tider skapa skyddsvallar
            inför en framtida nedgång. Men i stället väljer den sittande regeringen
            att låta statsfinanserna gå med underskott nästa år. Centerpartiet
            föreslår i stället en budget som redan nästa år är i balans och
            som når överskott åren därefter.
          </note>
          <note>
            I Centerpartiet är vi också tydliga med att vi ser potentialen
            i hela Sverige, vikten av att hela landet lever och utvecklas.
            Med det sagt vill jag peka på de satsningar vi vill göra på det
            civila samhället, på idrottsföreningar och friluftsliv. Över hela
            landet tas det initiativ. Idrottsklubbar ordnar träningar för
            ensamkommande. På andra håll visar friluftslivets organisationer
            vilken tillgång vår natur är. För att stärka föreningslivets arbete
            med integrationen och det sociala arbetet inom idrotten såväl
            som inom friluftslivet föreslår Centerpartiet en tydlig satsning
            på de här verksamheterna. Det är verksamheter som finns över hela
            landet, i städer och inte minst på mindre orter och på landsbygden.
          </note>
          <note>
            Vad som också är viktigt för samhället är att det finns mötesplatser.
            Det är i bygdegården, i Folkets hus och i nykterhetslogens lokal
            man träffas för möten och fest. Mötesplatserna är en förutsättning
            för kultur i hela landet. Det är i bygdegårdarna professionella
            kulturskapare som Panikteatern har sin scen. Det är här rum ges
            för både amatörer och professionella kulturmöten. På många ställen,
            inte minst på landsbygden, utgör samlingslokalerna ett nav kring
            vilket civilsamhället organiseras.
          </note>
          <note>
            Vi i Centerpartiet vill därför kraftigt öka stödet till samlingslokaler
            jämfört med regeringens förslag. Vi ser att civilsamhället ofta
            har lyckats väldigt bra med sådant som statliga myndigheter med
            många miljarder i anslag har misslyckats med. Därför vill vi ge
            civilsamhället bättre möjligheter att utveckla sitt arbete. På
            så sätt skapas också en mångfald inom kulturen i hela landet,
            även för kultur som kanske inte passar in i det som just för tillfället
            uppskattas på institutionerna. Den får i stället chansen att utvecklas
            genom civilsamhället.
          </note>
          <note>
            I Centerpartiet ser vi också möjligheterna i det konstnärliga
            entreprenörskapet. Men då behövs det en helt annan politik än
            den företagsfientliga skattehöjarpolitik som regeringen driver.
            Tröskeln till företagande och frilansarbete är i dag onödigt hög
            och måste sänkas. För kulturskaparen måste själva skapandet, det
            kulturella uttryck man valt, i stället få stå i fokus.
          </note>
          <note>
            Herr talman! Filmen är en av de kulturformer som flest människor
            tar del av. Inte minst biografkulturen är en viktig och tillgänglig
            kulturform i hela landet. Biografen är också en kulturform som
            lockar alla ålderskategorier: barn, ungdomar, äldre. Men det kommer
            att ändras när regeringens kraftiga momshöjning på biobiljetten
            från 6 procent till 25 procent nu genomförs. Momshöjningen på
            biobiljetten är, tillsammans med andra kraftiga skattehöjningar
            som regeringen genomfört och genomför, till exempel fördubblingen
            av arbetsgivaravgiften för unga, ett dråpslag för den sven ­ ska
            biografkulturen.
          </note>
          <note>
            De som drabbas värst är oftast biografer på små orter och på
            landsbygden. Det är små privata aktörer och föreningsdrivna biografer
            som inte har några marginaler. I mindre samhällen är bion också
            ofta ortens kulturbärare. Biografen fyller flera funktioner, som
            samlingssal, bygdegård, skola, teaterscen och förmedlare av opera,
            konserter och balett. Det är verksamheter som hotas om bion försvinner.
            En lägre moms är ett mycket bättre stöd för biograferna än statliga
            bidrag i form av nya stora salonger och utbildning för personalen
            för att ge acceptans för höjda biljettpriser.
          </note>
          <note>
            Herr talman! Regeringens Sverige slutar strax norr om Stockholm,
            någonstans runt Skokloster ungefär. Det är ett av de ytterst få
            statliga museer som finns utanför Stockholms stad och det som
            ligger längst norrut i Sverige. De 80 skattemiljoner regeringen
            lägger på fri entré för vuxna hamnar alltså främst i Stockholms
            stad. Vi i Centerpartiet ser och lyfter i stället hela landet.
          </note>
          <note>
            Med det, herr talman, vill jag hänvisa till Centerpartiets särskilda
            yttrande.
          </note>
          <note>
            (Applåder)
          </note>
          <note type="speaker">
            Anf. 16 BENGT ELIASSON (L):
          </note>
          <note>
            Herr talman! Inledningsvis vill jag, för det första, uppmärksamma
            kammaren på ett mycket olyckligt skrivfel som skett under framtagandet
            av Liberalernas kulturpolitiska motion. I motionen beskriver vi
            en stor satsning på kultursamverkansmodellen både penningmässigt
            och innehållsmässigt. Tyvärr har denna satsning siffermässigt
            hamnat under fel anslag, nämligen under 1:2 i stället för under
            anslag 1:6. Detta beskrivs under fotnot 3 på s. 19 i betänkandet.
            Jag hoppas på kammarens överseende med och förståelse för detta
            misstag.
          </note>
          <note>
            För det andra, herr talman, vill jag yrka bifall till reservation
            3 under punkten 8.
          </note>
          <note>
            För det tredje vill jag under punkten 1 i betänkandet hänvisa
            till Liberalernas särskilda yttrande. Vårt budgetförslag är en
            helhet och har fallit i den tidigare voteringen om de finansiella
            ramarna. I linje med detta avstår vi i den kommande omröstningen
            om utgiftsområde 17.
          </note>
          <note>
            Herr talman! Ser vi inte skogen för alla träd? Är man så absorberad
            i detaljerna i kulturpolitiken att man har tappat bort helhetsbilden?
            Kan det vara så att vi rusar på och planterar planta vid planta
            i kulturskogen på ett sätt som gör att vi tappat helheten, helt
            tappat bort oss bland alla träd och gått vilse i skogen?
          </note>
          <note>
            Från tid till annan är det nyttigt att ta några steg tillbaka
            och faktiskt betrakta just helheten och se det övergripande. I
            Liberalernas arbete med kulturpolitiken vill vi därför beskriva
            ett förhållningssätt, en liberal helhetssyn. Det handlar om att
            ta några steg tillbaka och faktiskt principiellt betrakta kulturpolitikens
            samlade roll och uppgift.
          </note>
          <note>
            Vi liberaler föreslår i och med detta i vår motion några grundläggande
            kursomläggningar. Vi vill beskriva just det förhållningssättet
            till kulturen och konsten utifrån vår liberala grundsyn. För att
            kulturpolitiken verkligen ska bli det kraftfulla verktyg som vårt
            samhälle behöver menar vi liberaler att själva utgångspunkten
            för målen och för statens synsätt när det gäller det regionala
            och kommunala självstyret behöver förändras.
          </note>
          <note>
            Herr talman! Det är få politikområden som lämpar sig så illa
            för lagstiftning, anvisningar eller politisk styrning som just
            kulturen. Alla försök att med politiska medel snäva in kulturen
            måste avvärjas. Kulturens inneboende kraft finns just i frihetsbegreppet,
            dynamiken, ifrågasättandet och i dess roll att vara ganska ostyrig.
            I en tid där allt från konstutövare till journalister ifrågasätts
            runt om i världen och också i vår närhet och de demokratiska friheterna
            inskränks är detta alldeles extra viktigt. Ett samhälle med ett
            rikt och skiftande kulturliv leder till fria och medvetna medborgare
            och får därigenom ett inneboende motgift mot totalitära tendenser
            och okritiskt tänkande.
          </note>
          <note>
            Det är därför, herr talman, som vi liberaler föreslår att de
            nationella målen ska utgå från tre fundamentala men ganska enkla
            principer: frihet, mångfald och kvalitet. Genom att renodla dessa
            statliga, övergripande mål täcks många av dagens många mål och
            också verktyg för att nå dem in. Man kan genom dessa tre enklare
            och fundamentala mål förhålla sig mer principiell och vara mer
            generell från statens sida. Selektiva principer, detaljstyrning
            och klåfingrighet måste staten tillämpa väldigt restriktivt. Tyvärr
            ser vi, herr talman, att armlängds avstånd är ett begrepp där
            armarnas längd kan variera högst betydligt.
          </note>
          <note>
            Det nationella kulturstödet bör fördelas med större förtroende
            för de lokala och regionala kompetenserna. Det måste också präglas
            av förutsäg ­ barhet och långsiktighet. Det är tydligt, herr talman,
            att Sverige med reger ­ ingens politik går mot en mer centraliserad
            kultursyn där man i stället be ­ höver en kulturpolitik för hela
            landet. Genom att väva samman kultur ­ politik med regionalpolitiken
            skapar vi liberaler reella förutsättningar för utveckling överallt.
            I detta har kultursamverkansmodellen en nyckelroll. Det är därför
            som vi liberaler avsätter 100 miljoner kronor mer än reger ­ ingens
            anslag för 2017 för att förstärka just kultursamverkansmodellen.
            Vi gör fler satsningar i vårt budgetförslag inom till exempel
            museiområdet och annat just för att peka på de lokala och regionala
            kompetenserna i arbetet med att sprida kulturen i hela landet
          </note>
          <note>
            Avslutningsvis, herr talman, vill jag lyfta fram det som tyvärr
            är signifikant för regeringens kulturpolitik. Det är en av de
            största anledningarna till att vi avvisar en lång rad av de så
            kallade specialsatsningar som görs från regeringens sida. Det
            är satsningar där specialdestinerade pengar hälls i väldigt smala
            rör rakt ut i verksamheter för att sponsra enskilda delar. Var
            del kan för sig verka väldigt lovvärd. Men det bryter också ned
            helheten och skapar obalanser. Det är tvärtemot den liberala vägen
            med generell, övergripande politik på en verklig armlängds avstånd.
          </note>
          <note>
            (Applåder)
          </note>
          <note type="speaker">
            Anf. 17 ROLAND UTBULT (KD):
          </note>
          <note>
            Herr talman! Först några tänkvärda ord av Alf Henriksson i adventstider:
          </note>
          <note>
            Ibland liksom hejdar sig tiden ett slag och någonting alldeles
            oväntat sker. Världen förändrar sig varje dag men ibland blir
            den aldrig densamma mer.
          </note>
          <note>
            Händelser skakar om vår värld. Trots upplysning och stora humanitära
            insatser är det som någon sagt: Vi lär oss av historien att vi
            inte lär oss av historien. Ett av de mest skakande inslagen i
            vår tid är den främlingsfientlighet som i dag växer sig allt starkare
            i Europa. Kristdemokratin är en motkraft till detta, och demokratin
            måste vinnas i varje ny generation.
          </note>
          <note>
            I Europa är Kristdemokraterna en kraft att räkna med. Robert
            Schuman, Konrad Adenauer och Angela Merkel är kristdemokrater
            som har satt och sätter avtryck i Europas demokratiska arbete
            efter andra världskriget. Vi vill ha en politik som skapar förutsättningar
            för människor att bygga relationer och som lyfter fram goda värderingar
            i en tid då mycket av det rivs ned.
          </note>
          <note>
            Vi vill ha ett samhälle som skapar trygghet och tillit till varandra
            och lyfter fram goda värderingar. Den visionen ger vi inte upp
            utan arbetar på. Vi kan vara frimodiga och beslutsamma, inte rädda
            och modfällda. Vi är alla ofullkomliga i oss själva, men i gemenskaper
            med varandra blir vi starka och bygger samhället tillsammans.
          </note>
          <note>
            Herr talman! Kultur uppstår i mötet mellan människor och skapas
            av oss alla gemensamt. Det är inget statiskt utan någonting levande
            som ständigt är i förändring. Den ger oss mening i nuet men bär
            också våra historiska rötter och föder visioner för framtiden.
          </note>
          <note>
            Det finns några områden som jag vill lyfta fram. Det första gäller
            myndigheten Forum för levande historia, som gör ett mycket bra
            arbete när de bidrar med kunskap och information om humanitära
            och demokratifrämjande insatser. Det fick vi också klart för oss
            vid ett besök så sent som i dag.
          </note>
          <note>
            Vi kristdemokrater anser att Forum för levande historia också
            ska ges i uppdrag att informera om den våldsbejakande islamismens
            brott. På så sätt kan den kompetens som finns samlad när det gäller
            att upplysa om nationalsocialismens illgärningar och kommunistiska
            regimers brott mot mänskligheten också användas för att belysa
            den våldsbejakande islamismen. Föraktet för svaghet och önskan
            om fullkomlighet kommer alltid att kulminera i humanitär katastrof.
          </note>
          <note>
            Vi vill öka anslaget till Forum för levande historia med 10 miljoner
            utöver regeringens förslag.
          </note>
          <note>
            Vi kristdemokrater vill också stärka kultursamverkansmodellen
            som infördes av alliansregeringen. Vi tror på den modellen, att
            statliga pengar fördelas mer regionalt. Den har inte slagit igenom
            helt: Pengar fördelas till ungefär samma mottagare som tidigare.
            Institutionerna upplever inte att de får mer medel, snarare tvärtom.
            Och i praktiken har inte ens statens uppräkning räckt till pris-
            och kostnadsutvecklingen. Men det händer en hel del i landstingen
            och regionerna som vi tycker är mycket positivt för utbudet av
            kultur ute i landet.
          </note>
          <note>
            För att modellen ska utvecklas vill vi förstärka den med 10 miljoner
            utöver regeringens förslag.
          </note>
          <note>
            Alliansen och regeringen ser med olika glasögon på film och filmpolitik.
            Regeringen vill höja momsen på biobiljetter från 6 procent till
            25 procent. Med den höjningen drabbas både biobesökarna och mindre
            biografer på landsbygden. Vi kristdemokrater vill att filmen,
            som en del av kulturpolitiken, har samma momssats som annan kulturverksamhet,
            alltså 6 procent. Vi hänvisar till riksdagens tillkännagivande
            och avvisar alltså den höjda mervärdesskatten på bio biljetter.
          </note>
          <note>
            Herr talman! Att värna och vårda det gemensamma kulturarvet är
            en central del i den kristdemokratiska kulturpolitiken. Kulturarvsfrågorna
            kommer ju att belysas med kraft under våren i samband med en proposition
            från regeringen. Men jag vill ändå nämna detta eftersom det är
            en viktig fråga för mig som kristdemokrat, och jag vet att jag
            delar intresset och engagemanget för kulturarvsfrågorna med mina
            kollegor i partiet.
          </note>
          <note>
            Ett exempel på framgångsrikt bevarande av kulturarv är den klassikerlista
            som vi kristdemokrater föreslår. Det handlar om litteratur, musik
            och även konstens epoker, men också om det immateriella kulturarvet,
            som innefattar bland annat traditioner, värderingar och synsätt.
            Också dygder som civilkurage, rättvisa, mod, klokhet och ärlighet
            är sådana immateriella kulturarv som håller samman och utvecklar
            vårt samhälle så att vi kan leva i trygghet och tillit till varandra.
            I dessa frågor är vi politiker och partier inte alltid överens,
            men att ha frågan aktuell och diskutera öppet om vad vi vill betrakta
            som vår kultur och vårt kulturarv samt hur vi bevarar det på bästa
            sätt har ett egenvärde i sig.
          </note>
          <note>
            För att avsluta där jag började med Alf Henriksson: ”Ibland liksom
            hejdar sig tiden ett slag, och någonting alldeles oväntat sker.”
            Det är när vårt samhälle och våra liv skakas om i grunden som
            kulturen betyder allra mest.
          </note>
          <note>
            Jag hänvisar till vårt särskilda yttrande i betänkandet.
          </note>
          <note>
            (Applåder)
          </note>
          <note type="speaker">
            Anf. 18 GUNILLA CARLSSON (S):
          </note>
          <note>
            Herr talman! Jag vill börja med att yrka bifall till utskottets
            förslag och avslag på samtliga reservationer.
          </note>
          <note>
            Sedan den socialdemokratiskt ledda regeringen tog över efter
            åtta år med moderat skattesänkarpolitik har regeringen, nu med
            stöd av Vänsterpartiet, satsat på samhällsbygget. Det är ett samhällsbygge
            där fler människor går till jobbet . D e som arbetar i vården
            och omsorgen har fått fler arbetskamrater . B ostadsbyggandet
            har börjat ta fart , och utbildningsplatserna har ökat. Detta
            är bara några exempel på vad som har skett på kort tid.
          </note>
          <note>
            För oss socialdemokrater är det självklart att konst, kultur,
            idrott och folkbildning är viktiga delar av samhällsbygget. När
            vi satsar på kultur ­ skolan, biblioteken, scenkonsten och fri
            entré på statliga museer är det en investering för hela samhället.
            För oss är inte kultur bara en fritidssyssel ­ sättning för dem
            med resurser: Alla ska ha rätt att ta del av kultur och själva
            också vara delaktiga i kultur. Därför har regeringen tydligt haft
            fokus just på möjligheten för fler att ta del av men också själva
            vara delaktiga i kul ­ turen. Det har präglat de satsningar som
            har gjorts. Men det är också viktigt att det finns kultur runt
            om i hela landet.
          </note>
          <note>
            Konsten och kulturen skapar arbetstillfällen. Den gör en stad
            attraktiv, dynamisk och spännande.
          </note>
          <note>
            Under de senaste åren har kulturaktiva partiföreträdare från
            samtliga partier och från samtliga regioner efterfrågat mer resurser
            från staten i den så kallade kultursamverkansmodellen, en modell
            för att finansiera den re ­ gio ­ nala och lokala kulturen. Det
            var den förra, moderata, kulturministern som införde modellen.
            Men tyvärr har man under den borgerliga regeringsperioden inte
            tillfört några ny a resurser. Det har hela tiden varit viktigare
            att prioritera ytterligare skattesänkningar, vilket har gjort
            att modellen har urholkats. Regionerna har fått ta ett allt större
            ekonomiskt ansvar för att upprätthålla nivån.
          </note>
          <note>
            Kanske var det just detta som var den moderata tanken: att staten
            skulle dra sig längre och längre bort från det finansiella ansvaret
            för att man på lokal och regional nivå skulle få ta en allt större
            del av kostnaden. Jag kan i alla fall inte tolka det på något
            annat sätt.
          </note>
          <note>
            Men den här regeringen har lyssnat på regionerna och ser de behov
            som finns. Redan förra året ökade man anslaget med 15 miljoner,
            och även i den budget som vi i dag diskuterar ökar man anslaget
            med ytterligare 30 miljoner årligen under perioden 2017–2020,
            vilket totalt ger 120 miljoner kronor mer till kultursamverkansmodellen.
            Man tillför också 5 miljoner till läsfrämjande insatser, framför
            allt under skolloven, och 58 miljoner för att förstärka den musikaliska
            scenkonsten i hela landet. Men det är inte nog med det, herr talman:
            Regeringen fortsätter satsningen på 100 miljoner kronor för att
            öka tillgängligheten till musik- och kulturskolan. Det gör att
            fler barn och unga ges möjlighet att lära sig spela ett instrument,
            sjunga i kör, spela teater, dansa eller något annat som finns
            i kulturskolans utbud.
          </note>
          <note>
            De som har besökt någon av dessa fantastiska verksamheter som
            finns i nästan alla kommuner, vilket jag förmodar att ni alla
            har gjort, har säkert olika berättelser att berätta. Själv har
            jag fortfarande starkt i minnet de pojkar och flickor som på förskolan
            i Hammarkullen i Göteborg spelade fiol för mig med en sådan fantastisk
            entusiasm. Det är nästan så att Kalle Moraeus får se upp, för
            här kommer en helt ny generation. Jag hoppas att vi kanske, när
            vi om 20 år besöker konserthusen runt om i landet, kan få höra
            någon av dessa pojkar eller flickor i orkestrarna. Men även om
            det inte blir så, har de kunskapen och sammanhållningen med sig
            resten av livet. Det är jag helt övertygad om.
          </note>
          <note>
            Herr talman! Sverige har en stark förenings- och bildningstradition
            som sträcker sig långt tillbaka i historien. I dag finns det bara
            inom idrott och friluftsliv närmare 5 miljoner medlemmar. Friluftslivet
            fick under förra året nästan en fördubbling av sitt anslag, och
            idrottsrörelsen får med denna budgets ytterligare anslag drygt
            1,9 miljarder. Så skapar vi förutsättningar för fler barn och
            unga att ha en aktiv fritid.
          </note>
          <note>
            Vi kan titta på studieförbundens verksamhet. Det var närmare
            1 miljon deltagare bara i studiecirkelverksamheten förra året.
            Detta är bara en liten del av alla de föreningar som finns. De
            har tillsammans med många andra tagit ett extra stort ansvar den
            senaste tiden när det gäller att vara en länk in i samhället för
            många av dem som tvingats fly från krig till vårt land för att
            få en tryggare tillvaro.
          </note>
          <note>
            Jag vill lyfta fram och tacka alla de organisationer som på olika
            sätt bidrar i detta arbete. Ni gör skillnad för väldigt många
            människor. Reger ­ ingen fortsätter den särskilda satsningen på
            folkbildningen med 175 miljoner utöver det vanliga anslaget för
            att man just ska kunna fortsätta att ge människor kunskap i svenska
            språket och om det svenska samhället.
          </note>
          <note>
            Herr talman! Mot detta budgetförslag står en splittrad borgerlighet
            som i många delar har helt olika förslag. Men en sak har de gemensam.
            De har alla en låg ambitionsnivå. Alla lägger fram lägre budgetar
            än regeringen – det är från 479 miljoner till 602 miljoner i lägre
            anslag.
          </note>
          <note>
            Med regeringens budget tar vi ytterligare steg för att stärka
            idrotten, bildningen, konsten och kulturen – för ett samhälle
            som håller ihop.
          </note>
          <note>
            (Applåder)
          </note>
          <note type="speaker">
            Anf. 19 ARON EMILSSON (SD) replik:
          </note>
          <note>
            Herr talman! Jag vill faktiskt börja med att instämma i väldigt
            mycket av det Gunilla Carlsson sa i sitt anförande. Det gäller
            engagemanget och betydelsen av bildning och kultur i tidig ålder
            och vikten av starka och fungerande kulturskolor.
          </note>
          <note>
            Ett huvudspår i Gunilla Carlssons anförande var just behovet
            och betydelsen av bildning i konst, kultur och musik från tidig
            ålder och upp genom åldrarna. Vi ser på ort efter ort hur man
            väljer att lotsa in Kulturskoleutredningens förslag i verksamheten
            utan att detta i dag finns förankrat hos riksdag och regering
            genom någon proposition som sedan har vunnit stöd hos riksdagsmajoriteten.
            Någon sådan förankring finns inte än. Men genom regeringens direktiv
            till Kulturskoleutredningen börjar man lotsa in en verksamhet
            bland kulturskolorna som faktiskt i många fall fjärmar sig från
            bildningssyftet.
          </note>
          <note>
            Vi hör vad kulturskollärare efter kulturskollärare säger. Sätter
            man örat mot marken som politiker hör man i dag att det börjar
            pratas mer om sysselsättning och om fritidsverksamhet, på bekostnad
            av just det som Gunilla Carlsson nämnde och som handlar om att
            i förlängningen kunna försörja orkest rar, symfoniorkestrar med
            flera med duktiga musiker när det gäller den västerländska konstmusiken.
          </note>
          <note>
            Då är min fråga: Hur avser Socialdemokraterna och regeringen
            att agera mot att man inför verksamhetsuppdrag som ligger väldigt
            långt från kulturskolornas primära kärnuppgifter i dag?
          </note>
          <note type="speaker">
            Anf. 20 GUNILLA CARLSSON (S) replik:
          </note>
          <note>
            Herr talman! Musik- och kulturskolorna har en lång historisk
            tradition i Sverige. Vi har ofta lyft fram att vi inte minst tack
            vare våra musik- och kulturskolor har varit framgångsrika när
            det gäller musiken och musikexporten från det här landet.
          </note>
          <note>
            Det handlar också om att öka engagemanget och intresset hos barn
            och unga av att få möjligheten att spela ett instrument.
          </note>
          <note>
            Regeringen valde att tillsätta en utredning just för att titta
            på hur vi kan få en nationell strategi för musik- och kulturskolan.
            Vi ser nämligen att det ser väldigt olika ut. Men det innebär
            inte att vi ska säga att alla musik- och kulturskolor ska se exakt
            likadana ut. Vi ser ju vad som har hänt de senaste åren, inte
            minst med El Sistema, som har kommit in i Sverige och som nu växer
            i flera kommuner. Där pratar man mer om att jobba tillsammans
            i körverksamhet. Man spelar tillsammans och så vidare. Den mer
            traditio ­ nella musik- och kulturskolan handlar kanske mer om
            individuell kunskap.
          </note>
          <note>
            Jag tror att vi behöver både och. Jag tror att det är viktigt
            att vi ger barn och unga möjligheten att få lära sig att spela
            ett instrument, piano, individuellt men också tillsammans med
            andra.
          </note>
          <note>
            Kulturskoleutredningen har precis landat. Den ska ut på remiss.
            Vi får väl se hur vi hanterar frågorna vidare. Men jag som socialdemokrat
            tycker att det är jätteviktigt med musik- och kulturskolan och
            möjligheten för barn och unga att ta del av musik, dans och teater
            på olika sätt. Den andra delen är: Hur ser vi till att vi kan
            stimulera inte minst kunskap i att spela instrument som leder
            vidare till att man också kan försörja våra stora orkestrar? Jag
            tror inte att det finns en lösning. Jag tror att det är många
            och att det är en bred verksamhet.
          </note>
          <note type="speaker">
            Anf. 21 ARON EMILSSON (SD) replik:
          </note>
          <note>
            Herr talman! Jag delar bedömningen att det måste se lite olika
            ut på olika håll och finnas en flexibilitet. Det handlar om vad
            som har fungerat och vad det har funnits en tradition av i de
            aktuella kommunerna.
          </note>
          <note>
            Men problemet i dag är att vi ser att kommun efter kommun börjar
            implementera utredningsdirektiv från Kulturskoleutredningen, som
            ännu inte är förankrade hos riksdagen eller regeringen genom till
            exempel propositionsförslag. Då blir det en problematik. En del
            kulturskolepedagoger uttrycker det så här: Nu ser vi spiken i
            kistan för den individuella undervisningen och för instrumentalundervisningen.
            Nu ser vi att man genom att använda begrepp i Kulturskoleutredningen
            – till exempel stärka inkluderingen, stärka integrationen, sänka
            trösklarna och förbättra tillgängligheten – tummar just på det
            klassiska syftet, som har varit ett bärande fundament bland kulturskolorna,
            nämligen att vara en bildningsverksamhet i fråga om konst och
            kultur. Det handlar om att lära ut och om att forma riktigt duktiga
            musiker. Det handlar också om glädje och kunskap hos just unga
            och barn och om att stärka prestations- och koncentrationsmöjligheter
            och så vidare i annan skolundervisning.
          </note>
          <note>
            Det handlar någonstans om att värdera kompetens. Kulturskolepedagoger
            och lärare uttrycker att de har en minst femårig musikhögskoleutbildning.
            De är väl utbildade för att undervisa inte minst individuellt.
            De ser att den enskilda individen gör otroliga framsteg av att
            få individuell undervisning. Då är de nog oroliga över att man
            bara på grund av utredningen, innan det finns en proposition och
            ett beslut från riksdagen, genomför helt nya verksamhetsdirektiv
            och vrider det till att kretsa mer kring sysselsättning än kring
            bildning.
          </note>
          <note>
            Frågan är hur Socialdemokraterna och regeringen vill använda
            det stöd som man har lagt fram på regeringsnivå till att stärka
            det uppdraget.
          </note>
          <note type="speaker">
            Anf. 22 GUNILLA CARLSSON (S) replik:
          </note>
          <note>
            Herr talman! Ja, men det är väl helt fantastiskt. Vi har äntligen
            en regering som ser den kommunala musik- och kulturskolan. Man
            har gett ett uppdrag till en utredning. Nu diskuterar man musik-
            och kulturskolan, som inte har varit av något större intresse
            på nationell nivå. Vi har de borgerliga partierna som säger: Nej,
            men det är en kommunal angelägenhet. Det är ingenting som vi över
            huvud taget ska bry oss om.
          </note>
          <note>
            Nu lyfter vi fram detta. Vi säger inte att vi ska styra den kommunala
            musik- och kulturskolan. Men vi tala r om en nationell strategi,
            kanske framför allt för att l yfta fram all den fantastiska verksamhet
            som finns men också för att få en diskussion om hur den kan användas
            på många olika sätt. En sak är den individuella delen. Men vi
            ser också nu inte minst hur man använder det som ett socialt projekt.
            Man kan använda musik- och kulturskolan för att länka samman människor.
            Men det ena behöver inte utesluta det andra. Det är väl det som
            är så fantastiskt med konsten och kulturen. Om vi ser bredden
            och mångfalden i stället för det smala utvecklas mer saker.
          </note>
          <note>
            Nu får vi hantera utredningen så som den ska hanteras. Vissa
            kommuner väljer att ha olika inriktningar. Ja, det är väl kommunerna
            som får bestämma hur de vill att den kommunala musik- och kulturskolan
            ska se ut. Men jag tror att vi och kulturskolorna vinner på att
            vi har en nationell strategi där man kan lära av varandra. Inte
            minst handlar det om att det politiska intresset lyfts för de
            här viktiga frågorna.
          </note>
          <note type="speaker">
            Anf. 23 NICLAS MALMBERG (MP):
          </note>
          <note>
            Herr talman! Om man inte ser bakåt innan man ska blicka framåt
            får man nog se upp, brukar det sägas. Innan jag tar upp de viktigaste
            aspekterna av budgetpropositionen vill jag därför stanna upp och
            ta avstamp i det som faktiskt hände 2016. Det är ju det första
            året med en helt rödgrön kulturpolitik, och vi ser hur väldigt
            många positiva bitar nu börjar falla på plats.
          </note>
          <note>
            Om jag börjar med den senaste debatten om kulturskolan är det
            så att omkring 180 kommunala musik- och kulturskolor i år har
            kunnat få statsbidrag för att bredda och utveckla verksamheten.
            Det är fantastiskt skoj att göra studiebesök på plats och höra
            hur en traditionell musikskola nu har utvecklats och blivit en
            kulturskola där man har kunnat komplettera den traditionella instrumentundervisningen
            med teater och dans och på det sättet engagera fler barn och ungdomar
            i kulturskoleverksamheten.
          </note>
          <note>
            Jag hoppas nu att vi utifrån Kulturskoleutredningen kan ta nästa
            steg och säkerställa att alla barn och ungdomar, oavsett uppväxtkommun,
            har tillgång till en kulturskola.
          </note>
          <note>
            Ett alldeles färskt beslut var när Kulturrådet för bara ett par
            dagar sedan fördelade bidrag inom projektet Kreativa platser.
            Det är 27 platser runt om i landet där föreningar som förut inte
            har varit i närheten av att kunna söka och få stöd för att utveckla
            en verksamhet nu får det. Den rödgröna reger ­ ingen har helt
            klart skapat förutsättningar för fler människor att ta del av
            och vara aktiva i kulturverksamhet.
          </note>
          <note>
            När vi tog beslutet för ett år sedan var det en del som oroade
            sig för att det här skulle vara ett stöd som bara skulle kunna
            gå till föreningar i storstäderna. Flen, Jörn, Falköping, Bollnäs
            – jag tror inte att det är platser som vi annars talar om som
            storstäder.
          </note>
          <note>
            Den rödgröna kulturpolitiken har helt klart skapat bättre förutsättningar
            för kulturverksamhet i hela landet, och vi går vidare på den linjen
            när vi nu blickar framåt mot 2017.
          </note>
          <note>
            Vi stärker nu kultursamverkansmodellen med mer resurser och ökar
            anslaget. När kulturutskottet förra året analyserade hur kultursamverkansmodellen
            har fungerat i praktiken kunde vi se två problem. Det ena var
            att det fanns en del otydligheter i själva uppdraget. Där har
            regeringen varit väldigt snabbfotad och går fram med förtydliganden
            så att det inte råder någon tvekan kring vad kultursamverkansmodellen
            handlar om.
          </note>
          <note>
            Det andra problemet är det som också har lyfts upp tidigare,
            det vill säga att staten tidigare har abdikerat från sitt ekonomiska
            ansvar i kultursamverkansmodellen och vältrat över hela det ansvaret
            på regionerna. Nu återtar vi det statliga ansvaret, något som
            är helt nödvändigt för att kultursamverkansmodellen ska kunna
            fortsätta att fungera.
          </note>
          <note>
            Jag är glad att Liberalerna som parti stöttar regeringens ambitionsnivå
            och faktiskt vill gå fram ännu lite snabbare. Samtidigt är jag
            besviken på övriga partier som inte gör det. När man hör Roland
            Utbult och Kristde ­ mokraterna kan man få för sig att Kristdemokraterna
            har en högre ambi ­ tionsnivå än regeringen vad gäller den regionala
            kulturpolitiken, men så är faktiskt inte fallet. Kristdemokraterna
            lyckas nästan komma upp i reger ­ ingens ambitionsnivå men inte
            riktigt. Moderaterna och Centerpartiet går däremot fram med nedskärningar,
            och Sverigedemokraterna går för ­ stås också fram med nedskärningar
            på kultursamverkansmodellen.
          </note>
          <note>
            Vad värre är: Sverigedemokraterna vill att vi från riksdagen
            ska säga åt regionerna vad de ska lägga ned för verksamhet. Sverigedemokraterna
            skriver att regionerna inte ska ägna sig åt mångkulturalistisk
            verksamhet, vad det nu är – rockmusik och jazzmusik kanske.
          </note>
          <note>
            Filmpolitiken är förstås annars den stora kulturreformen för
            2017. Vi får nu en samlad statlig filmpolitik, och framför allt
            får vi ett utökat stöd för ny svensk filmproduktion. Vi kan naturligtvis
            ha olika uppfattningar om finansieringsmodellen för filmpolitiken,
            men jag tycker att det är väldigt beklämmande när Per Lodenius
            från Centerpartiet för fram en fullständigt felaktig matematik
            som snedvrider vad det faktiskt handlar om i praktiken.
          </note>
          <note>
            Det som också är förbryllande är att inte samtliga allianspartier
            välkomnar att fler parter nu kan vara delaktiga i att utforma
            filmstödet i praktiken. Det borde samtliga allianspartier ställa
            sig bakom.
          </note>
          <note>
            Moderaterna och Kristdemokraterna ligger här nära regeringens
            ambi ­ tionsnivå, medan Centerpartiet och Liberalerna står för
            omfattande nedskärningar. Liberalerna vill skära 235 miljoner
            på stödet till ny svensk filmproduktion, Centerpartiet hela 237
            ½ miljon kronor. Vi kan konstatera att om Liberalerna eller Centerpartiet
            styrde kulturpolitiken skulle 2017 bli ett mycket dystert år för
            svensk filmproduktion.
          </note>
          <note>
            Över huvud taget kan vi se att den politiska kartan vad gäller
            kulturpolitiken har ritats om på högerkanten. Moderaterna har
            traditionellt varit det snålaste kulturpartiet, om man får säga
            så. Så är inte längre fallet. Nu är Moderaterna det alliansparti
            som står närmast regeringens ambitionsnivå. Men inte för att Moderaterna
            har blivit så mycket generösare – som vi har hört är det trots
            allt nästan en halv miljard som skiljer Moderaternas skuggbudget
            från regeringens i budgetpropositionen.
          </note>
          <note>
            Orsaken är i stället att de övriga allianspartierna helt tycks
            ha tappat intresset för att utveckla kulturpolitiken. Längst av
            alla vill Centerpartiet gå med nedskärningar på över 600 miljoner
            kronor. Vi hörde Per Lodenius tala om tre anslag där Centerpartiet
            vill öka ambitionsnivån, men när vi räknar igenom det ser vi samtidigt
            att Centerpartiet föreslår kraftiga nedskärningar på 33 anslag.
            Totalt sett landar man då på ett budgetförslag som innehåller
            600 miljoner kronor mindre än regeringsförslaget.
          </note>
          <note>
            Jag har försökt få Per Lodenius att förklara varför Centerpartiet
            går fram med så här kraftiga nedskärningar men har inte fått några
            svar. Per Lodenius har hänvisat till att Centerpartiet minsann
            har fina skrivningar i sitt kulturpolitiska program. Det är jättebra
            med fina skrivningar i ett kulturpolitiskt program, men det finansierar
            ju ingen verksamhet. Det är dags för Per Lodenius att tala klarspråk:
            Varför går Centerpartiet fram med de här kraftiga nedskärningarna?
          </note>
          <note>
            Jag vill avsluta med att återigen göra en tillbakablick. Jag
            konstaterar att 2014, det sista året med alliansregeringen, låg
            den samlade kulturpolitiken på 12,7 miljarder, medan vi för 2017
            är uppe i 14 ½ miljard. Vi har alltså med råge levt upp vill vallöftet
            att tillföra kulturen ytterligare 1 miljard. Jag yrkar bifall
            till kulturutskottets förslag i betänkandet.
          </note>
          <note>
            (Applåder)
          </note>
          <note type="speaker">
            Anf. 24 OLOF LAVESSON (M) replik:
          </note>
          <note>
            Herr talman! Jag vill bara konstatera att vi har en väldigt bra
            debattordning i den här kammaren som för det mesta fungerar. Den
            innebär att man går upp och talar för sin politik och berättar
            vad man vill göra och vad man vill förändra. Efter det har andra
            partier möjlighet att begära replik.
          </note>
          <note>
            Jag konstaterar att Niclas Malmberg har valt en annan taktik.
            Han begär inte replik när det är dags att respondera på de andra
            partiernas politik. I stället håller han ett anförande och ägnar
            det åt ett gäng repliker.
          </note>
          <note>
            Jag tycker att det är beklagligt, för det frångår den ordning
            och den diskussionston vi brukar ha i kammaren som har fungerat
            och som jag tycker att de allra flesta här respekterar väldigt
            väl.
          </note>
          <note>
            Jag hade skrivit ett antal frågor som jag hade tänkt ställa till
            Niclas Malmberg med anledning av hans anförande. Man försöker
            ändå förutse och gissa hur ett anförande kommer att se ut.
          </note>
          <note>
            Niclas Malmberg tog dock inte upp någonting av detta, för han
            talade inte om regeringens politik. Jag konstaterar därför att
            Niclas Malmberg inte följer den debattordning som vi brukar respektera
            här, och jag har inga vidare frågor till honom.
          </note>
          <note type="speaker">
            Anf. 25 NICLAS MALMBERG (MP) replik:
          </note>
          <note>
            Herr talman! Det är fascinerande att höra från kulturutskottets
            ordförande att han försökte förutse vad jag hade att säga och
            hade förberett svar på det. När jag sedan inte säger det han tror
            att jag ska säga står han där svarslös.
          </note>
          <note>
            Jag har talat om regeringens politik, både vad vi har gjort 2016
            och vad vi kommer att göra 2017, och jag har samtidigt fört fram
            kritik mot de partier som har en annan politik. Nu finns det full
            möjlighet för att alla att replikera på mig , och det jag har
            sagt. Vi har alla hört allianspartiernas anföranden. Det är fullt
            naturligt för mig att nu replikera på dem.
          </note>
          <note>
            Om nu inte Olof Lavesson har några frågor till mig får väl jag
            ställa en fråga till Olof Lavesson. Jag tycker att det är jättebra
            att ni vill satsa på Skapande skola även för gymnasiet. Det är
            i sig jättebra. Ni har inte med er övriga allianspartier på det;
            jag hoppas att ni kan få det. Jag tycker dock att det vore ännu
            bättre om ni kunde satsa på att återinföra de estetiska ämnena
            i gymnasieskolan.
          </note>
          <note>
            Alliansregeringen plockade tyvärr bort de estetiska ämnena från
            gymnasieskolan med undantag av det estetiska programmet. Från
            Centerpartiet och Liberalerna har vi hört att de ber om ursäkt
            för att alliansregeringen gjorde detta, och vi har hört löften
            från Centern och Liberalerna om att ställa upp på ett återinförande.
          </note>
          <note>
            Jag vill börja med att fråga Moderaterna: Är det inte viktigare
            att nå samtliga gymnasieelever med estetisk verksamhet och inte
            bara dem som går på skolor som engagerar sig i Skapande skola?
          </note>
          <note type="speaker">
            Anf. 26 OLOF LAVESSON (M) replik:
          </note>
          <note>
            Herr talman! Jag konstaterar att Niclas Malmberg fortsätter linjen
            att inte tala om det ärende som vi har på bordet i dag, det vill
            säga utgiftsområde 17 och de förslag som regeringen har lagt fram
            inom det utgiftsområdet. Han väljer i stället ett annat utgiftsområde.
            Det är också en taktik man kan använda sig av.
          </note>
          <note>
            Jag ska svara Niclas Malmberg kort. Vi tittar över frågan just
            nu. Vi kommer att återkomma med besked om hur vi ställer oss i
            fråga om de estetiska ämnena. Jag hoppas att Niclas Malmberg kommer
            att få besked inom kort. Annars kan Niclas Malmberg anmäla sig
            i debatten när detta utgiftsområde diskuteras. Då kan de som arbetar
            med frågan svara.
          </note>
          <note>
            I övrigt tänker jag återkomma i kommande repliker, herr talman,
            när Miljöpartiets kulturpolitiska talesperson, det vill säga vår
            kulturminister, kommer att delta i debatten.
          </note>
          <note type="speaker">
            Anf. 27 NICLAS MALMBERG (MP) replik:
          </note>
          <note>
            Herr talman! Politik hänger samman. Jag kommenterade en del av
            vår nuvarande budgetproposition i debatten när jag lyfte upp frågan
            om Skapande skola. Men Skapande skola kan inte ses som bara en
            del utan måste ses i en helhet. Där kommer en estetisk utbildning
            på gymnasieskolan in. Det är fullt naturligt att föra samman de
            frågorna.
          </note>
          <note>
            Ur Miljöpartiets perspektiv kan jag konstatera att den estetiska
            verksamheten som riktar sig till alla gymnasielever trots allt
            är viktigare än en verksamhet som bara ett fåtal elever kan dra
            nytta av.
          </note>
          <note>
            Jag är glad att Olof Lavesson säger att man inte helt avfärdar
            möjligheten att ställa sig bakom ett återinförande av estetiska
            ämnen på gymnasieskolan. Det finns en öppenhet även från Moderaternas
            sida. Det skulle kunna bli en politisk majoritet för ett sådant
            förslag i riksdagen framöver.
          </note>
          <note type="speaker">
            Anf. 28 ROSSANA DINAMARCA (V):
          </note>
          <note>
            Herr talman! I synen på kulturen står ideologierna emot varandra.
            I den nyliberala ideologin är kulturen en vara som man vill ska
            lyda under marknadens villkor.
          </note>
          <note>
            Sedan finns Sverigedemokraterna som vill använda kulturen för
            att forma oss till nationalister – eller ja, oss och oss förresten.
            Hur som helst! Den röda tråden i Sverigedemokraternas kulturpolitik
            handlar om seder och bruk, traditioner, natur, mat och vanor.
            De vill inrätta Sverigecenter som ska implementera kärnvärden
            ”med djup historisk förankring” som präglat det svenska samhället.
            En vild gissning är att de inte tänker på fackföreningsrörelsen,
            kvinnorörelsen eller folkbildningens rötter.
          </note>
          <note>
            Pengarna ska bland annat tas från samtidskonst, internationella
            kulturutbyten, folkbildningen, i synnerhet från – något ironiskt
            – den specifika satsningen på aktiviteter som svenskundervisning
            och hjälp för nyanlända att komma in i samhället. Allt stöd som
            delas ut med grund i kön eller etnicitet, till exempel till unga
            i förorten, invandrarföreningar och kvinnoorganisationer, ska
            givetvis strykas helt. Världskulturmuseerna ska på sikt gå samma
            öde till mötes. Moderna museet ska få mindre pengar och Skansen
            mer. Så fortsätter det. Opera borde översättas till svenska. Filmer
            som möjliggör en stark nationell sammanhållning bör premieras.
          </note>
          <note>
            Det är lätt att raljera över de här förslagen, men det vore bra
            att friska upp minnet från historielektionerna för att förstå
            att detta inte är skojigt.
          </note>
          <note>
            Kulturen är och måste vara en obunden kraft i samhället, en förändrande
            kraft som bidrar till människors medvetande om sig själva och
            samhället. Politiken ska ge förutsättningarna för en levande kultur
            för alla, men hålla en armlängds avstånd från dess innehåll. Kulturen
            är en avgörande del av demokratin, och den konstnärliga friheten
            är absolut.
          </note>
          <note>
            Herr talman! När Vänsterpartiet för några år sedan presenterade
            våra prioriterade kulturfrågor handlade det om att återinföra
            fritt inträde på museer och verka för att 1 procent av statsbudgeten
            ska gå till kultur. Vi ville på sikt ta bort taxan på kulturskolan
            och börja med att sätta ett tak för kostnaden. Vi ville även förbättra
            villkoren för konstnärer och andra kulturskapare. Vi ville öka
            stödet till samlingslokalerna med 45 miljoner kronor.
          </note>
          <note>
            Tillsammans med regeringen har vi kunnat leverera fritt inträde
            på statliga museer och en satsning för att sänka avgifterna för
            kulturskolan. Vi närmar oss procentmålet, och nu levereras också
            satsningen på samlingslokalerna med 30 miljoner kronor.
          </note>
          <note>
            En grundförutsättning för att kulturen ska utvecklas är att det
            finns bra rum för alla möjliga aktiviteter. Det kan handla om
            replokaler, mötesplatser, skapande verkstad, teaterscener och
            mycket annat. Det behövs lokaler både för arrangemang och för
            eget, fritt skapande. Inte minst måste barns och ungdomars tillgång
            till bra lokaler främjas.
          </note>
          <note>
            Det är en klassfråga att erbjuda kulturupplevelser som inte kostar
            och som kan upplevas på nära håll. Därför måste vi satsa på sådana
            miljöer i storstäder, i förorter och på mindre orter på landsbygden.
            Det handlar om platser med utrymme för eget skapande, social gemenskap
            och gästspel av professionellt framförda kulturaktiviteter.
          </note>
          <note>
            Herr talman! Jag vill också ta det här tillfället i akt och blicka
            lite framåt.
          </note>
          <note>
            ”Genom ett brett utbud för barn och unga skapas mer kultur till
            fler. Även återväxten av konstnärligt verksamma gynnas.”
          </note>
          <note>
            Detta är meningar som står i kulturbudgeten, och jag kan inte
            annat än instämma. Återväxten är viktig, men minst lika viktigt
            är att det finns förutsättningar för de barn och unga vi lockar
            in på det konstnärliga området att också kunna leva på sin konst.
            Lika viktigt som det är att öppna kulturskolan, museer med mera
            är det att genom våra satsningar visa att konst också är ett yrkesområde.
          </note>
          <note>
            Det är viktigt att professionellt verksamma kulturskapare både
            får en rimlig lön och har samma sociala förmåner som andra yrkesarbetande
            människor i samhället. Trots att konstnärers förutsättningar skiljer
            sig kraftigt från den egna företagarens eller den fast avlönade
            arbetarens förutsättningar antas konstnären fungera i ett system
            som är anpassat efter den fasta månadslönen eller småföretagens
            struktur. Detta leder ofta till att konstnärerna hamnar utanför
            de vanliga försäkringssystemen med rätt till a-kassa, pension
            eller sjukförsäkring.
          </note>
          <note>
            En modell för att komma runt dessa problem och som har förbättrat
            frilansarnas möjligheter till försörjning och kompetensutveckling
            mellan uppdragen är den tredje anställningsformen – scenkonstallianserna.
            Frilansande skådespelare, dansare och musiker kan där ha en grundanställning,
            och när de får annat uppdrag tar de tjänstledigt från alliansen.
            Dessa allianser erbjuder vidareutbildning och hjälp med förmedling
            av uppdrag, både till dem som är anställda och till dem som inte
            har haft möjlighet att anställas. Därigenom får konstnärerna en
            relativ trygghet, samtidigt som de kan utvecklas konstnärligt
            och bidra till ett rikare kulturliv för alla. År 2015 hade allianserna
            ungefär 300 anställda.
          </note>
          <note>
            Vi i Vänsterpartiet vill att det skapas en fjärde konstnärsallians
            för bild- och formkonstnärer. Bildkonstnärerna är den grupp kulturskapare
            som har de sämsta ekonomiska villkoren av alla. Därför bör bland
            annat denna tred ­ je anställningsform skapas samtidigt som anslaget
            till allianserna stärks. Det är något vi kommer att ta med oss
            i kommande förhandlingar inför nästa kulturbudget.
          </note>
          <note>
            (Applåder)
          </note>
          <note>
            (forts. § 8)
          </note>
          <note>
            Ajournering
          </note>
          <note>
            Kammaren beslutade kl. 13.48 på förslag av förste vice talmannen
            att ajournera sammanträdet till kl. 14.00, då frågestunden skulle
            börja.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 14.00.
          </note>
          <note>
            § 7 Frågestund
          </note>
          <note type="speaker">
            Anf. 29 ANDRE VICE TALMANNEN:
          </note>
          <note>
            Jag vill hälsa statsråden välkomna. Frågor besvaras av arbetsmarknads-
            och etableringsminister Ylva Johansson, statsrådet Anders Ygeman,
            statsrådet Per Bolund och statsrådet Peter Eriksson. Arbetsmarknads-
            och etableringsminister Ylva Johansson besvarar såväl allmänpolitiska
            frågor som frågor inom sitt eget ansvarsområde.
          </note>
          <note>
            En fråga ska vara av övergripande och allmänpolitiskt slag eller
            avse ett ämne som faller inom statsrådets ansvarsområde och rör
            dennes tjänste ­ utövning.
          </note>
          <note>
            Arbetsförmedlingen
          </note>
          <note type="speaker">
            Anf. 30 ELISABETH SVANTESSON (M):
          </note>
          <note>
            Herr talman! Jag vill ställa min fråga till arbetsmarknadsminister
            Ylva Johansson.
          </note>
          <note>
            Arbetsförmedlingen är ju en väldigt dåligt fungerande myndighet.
            Vi har de senaste veckorna fått rapporter om att miljontals kronor
            rinner ut i sanden när man gör mycket dåliga upphandlingar. Vi
            har fått rapporter om att arbetsförmedlare diskriminerar utrikes
            födda. Den senaste veckan har vi fått rapporter om att lönestöd
            används för att snedvrida konkurrens, och Arbetsförmedlingen gör
            ingenting åt detta.
          </note>
          <note>
            Så min fråga till Ylva Johansson är egentligen ganska enkel och
            rak: Vad tänker arbetsmarknadsministern göra för att koppla greppet
            om denna myndighet?
          </note>
          <note type="speaker">
            Anf. 31 Arbetsmarknads- och etableringsminister YLVA JOHANSSON
            (S):
          </note>
          <note>
            Herr talman! Det är en riktig problembeskrivning som Elisabeth
            Svantesson gör. Vi tog över en myndighet med mycket stora problem,
            nästan i kris. Utvecklingen vänds nu inom Arbetsförmedlingen.
            Det är en stor myndighet, men vi har till exempel via Statskontoret
            fått besked om att den är på rätt väg.
          </note>
          <note>
            När det gäller att använda lönestöd på rätt sätt har regeringen
            i budgetpropositionen föreslagit att de enda lönestöd som i dag
            inte kräver kollektivavtalsenliga villkor i fortsättningen kommer
            att göra det; det gäller ny ­ startsjobben.
          </note>
          <note>
            När det gäller de mycket upprörande uppgifterna om att arbetsförmedlare
            har agerat diskriminerande hänför de sig företrädesvis till tiden
            fram till 2014, då Elisabeth Svantesson var ansvarig för myndigheten.
            Detta är dock frågor som jag tar på mycket stort allvar, och jag
            har försäkrat mig om att Arbetsförmedlingens generaldirektör också
            prioriterar dem.
          </note>
          <note type="speaker">
            Anf. 32 ELISABETH SVANTESSON (M):
          </note>
          <note>
            Herr talman! Tack, ministern, för svaret!
          </note>
          <note>
            Det är uppenbart en rätt så nöjd arbetsmarknadsminister vi hör
            här i rummet. Det är väldigt mycket som inte fungerar. Jag vet
            att ministrar ofta vill tala om alliansåren. Låt mig vara tydlig
            med att vi tillsatte en mycket stor utredning för att reformera
            Arbetsförmedlingen. Den valde ministern att kasta i papperskorgen
            det första hon gjorde när hon tillträdde. Denna myndighet kräver
            nu styrning; den kan inte ges fria tyglar. Detta måste fungera.
          </note>
          <note type="speaker">
            Anf. 33 Arbetsmarknads- och etableringsminister YLVA JOHANSSON
            (S):
          </note>
          <note>
            Herr talman! Det är problematiskt att skriva sitt inlägg innan
            man har hört svaret. Jag tycker att jag var ganska tydlig med
            att tala om hur allvarligt jag ser på de stora problem som Arbetsförmedlingen
            har. Men det sker faktiskt en förändring, och Statskontorets granskning
            visar att myndigheten är på rätt väg.
          </note>
          <note>
            Tvivelsutan behövs dock en stor reformering av Arbetsförmedlingen.
            Vi måste fokusera mer på att jobba mot arbetsgivarnas behov, jobba
            mer med utbildning och jobba mer flexibelt. Mer detaljreglering
            är dock inte vad myndigheten behöver.
          </note>
          <note>
            Mål för bredbandsutbyggnad
          </note>
          <note type="speaker">
            Anf. 34 HÅKAN SVENNELING (V):
          </note>
          <note>
            Herr talman! Min fråga går till it-minister Peter Eriksson.
          </note>
          <note>
            Att ha tillgång till snabbt bredband framstår som en självklarhet
            i storstaden, men för Sveriges landsbygder ser det annorlunda
            ut. I budgetförhandlingarna med regeringen fick Vänsterpartiet
            igenom 850 miljoner kronor till bredbandsutbyggnad på landsbygden.
            I veckan nåddes vi av nyheten att regeringen hittat ytterligare
            150 miljoner kronor. Detta är väldigt positivt – en bredbandsmiljard
            till Sveriges landsbygder.
          </note>
          <note>
            I dag är målet för bredbandsutbyggnaden 90 procent av befolkningen
            senast 2020. Det fungerar väl, och målsättningen ser ut att nås.
            Trots fel och brister är Sverige ett land där utbyggnaden går
            snabbt.
          </note>
          <note>
            Men för de sista 10 procenten av befolkningen finns det ingen
            politisk målsättning om tillgång till bredband. Därför har Vänsterpartiet
            föreslagit ett mål på 100 procent bredband, det vill säga till
            hela befolkningen, senast 2025. Detta har också en enig landsbygdskommitté
            instämt i.
          </note>
          <note>
            Varför har it-ministern inte gjort något för att sätta upp ett
            nytt bredbandsmål på 100 procent av befolkningen senast 2025?
          </note>
          <note type="speaker">
            Anf. 35 Statsrådet PETER ERIKSSON (MP):
          </note>
          <note>
            Herr talman! Tack för frågan!
          </note>
          <note>
            Jag tycker att det mål vi har i dag, att 90 procent av befolkningen
            ska ha 100 megabit till 2020, är för svagt. Jag avser att inom
            kort lägga fram en ny bredbandsstrategi, där vi kraftigt höjer
            ambitionerna. Jag tror att det är helt nödvändigt. I en situation
            där digitaliseringen transformerar samhället i den omfattning
            som sker måste hela landet vara med i förändringen så att alla,
            även de som bor på landsbygden eller i glesbygden, har möjlighet
            att delta i det nya samhälle som håller på att skapas.
          </note>
          <note type="speaker">
            Anf. 36 HÅKAN SVENNELING (V):
          </note>
          <note>
            Herr talman! Det tycker jag låter bra! Det jag tycker brister
            är att det ta r över åtta månader att bereda L andsbygdskommitténs
            förslag. Jag tycker att it-ministern tillsammans med landsbygdsministern
            måste snabba på, skärpa sig och lägga fram förslag, när det finns
            en enighet i riksdagen om att vi behöver ett nytt it-mål. Då är
            det dags att man snabbar på. Vi behöver en bra planeringshorisont
            , så att alla parter kan se framför sig hur utbyggnaden ska se
            ut efter 2020.
          </note>
          <note type="speaker">
            Anf. 37 Statsrådet PETER ERIKSSON (MP):
          </note>
          <note>
            Herr talman! Det är inte L andsbygdskommitténs förslag vi bereder;
            vi bereder en ny bredbandsstrategi för hela Sverige. I den ingår
            högre ambi ­ tioner, och det gäller hela Sverige. Där ingår naturligtvis
            landsbygden och glesbygden som en väldigt viktig del för framtiden.
            Jag hoppas att vi ska kunna presentera strategin före jul, men
            det beror på vad som händer de här sista dagarna. Vi är dock väldigt
            nära att vara färdiga med en ny bredbandsstrategi.
          </note>
          <note>
            Skärpta straff för vapenbrott
          </note>
          <note type="speaker">
            Anf. 38 ADAM MARTTINEN (SD):
          </note>
          <note>
            Herr talman! Anders Ygeman har nu varit inrikesminister i två
            år, och under den tiden har Sverigedemokraterna motionerat om
            att skärpa straffen för vapenbrott så att exempelvis den som blir
            gripen med vapen på allmän plats inte ska släppas fri samma dag,
            i väntan på fällande dom.
          </note>
          <note>
            Vi har även föreslagit andra åtgärder för att komma åt illegala
            vapen och skärpa konsekvenserna i det sammanhanget. Våra motioner
            på området har röstats ned av regeringspartierna men även av allianspartierna,
            som menat att dagens lagstiftning på området är tillräcklig.
          </note>
          <note>
            Det är min uppfattning att det ute i landet endast är de kriminella
            som håller med regeringen om att våra lagar har fungerat bra som
            de är.
          </note>
          <note>
            I söndagens Agenda lovade dock Ygeman att ny lagstiftning ska
            komma på plats, och min fråga är: Kan inrikesministern här i kammaren
            bekräfta att regeringen denna mandatperiod avser att genomföra
            något av de förslag till skärpt lagstiftning för vapenbrott som
            Sverigedemokraterna efterfrågat i flera år?
          </note>
          <note type="speaker">
            Anf. 39 Statsrådet ANDERS YGEMAN (S):
          </note>
          <note>
            Herr talman! Jag har inte detaljkännedom om Sverigedemokraternas
            förslag, men jag vet att Sveriges riksdag nyligen fördubblade
            straffen för vapenbrott och grovt vapenbrott, på förslag av den
            moderatledda reger ­ ingen. Jag vet att den här regeringen, så
            sent som vid dagens regeringssammanträde, beslutade att fördubbla
            straffen för olaglig hantering av handgranater och explosivvaror.
            Jag vet också att målet med dessa lagstiftningsskärpningar naturligtvis
            är att ingen som blir gripen för dessa brott ska släppas ut på
            gatan.
          </note>
          <note>
            Om någon, trots de krav som finns för häktning, skulle släppas
            ut på gatan går vår strategi ut på att få till stånd snabbare
            lagföring och jourdomstolar. Såvitt jag har förstått finns det
            också ett brett stöd för en sådan ordning här i riksdagen.
          </note>
          <note type="speaker">
            Anf. 40 ADAM MARTTINEN (SD):
          </note>
          <note>
            Herr talman! Vi får hoppas att regeringen inte nöjer sig med
            att göra ingenting eller att göra för lite, om ni lyckas göra
            någonting alls. Varningslamporna har som sagt blinkat sedan dag
            ett under inrikesministern ansvar, och nu har halva mandatperioden
            gått. Skottlossningar och mord har avlöst varandra. Polisen har
            efterfrågat strängare åtgärder. Sverigedemokraterna har lagt förslag
            på bordet, men ingenting har hänt. Jag ser fram emot lite handling
            på området så att politiken börjar matcha verkligheten.
          </note>
          <note type="speaker">
            Anf. 41 Statsrådet ANDERS YGEMAN (S):
          </note>
          <note>
            Herr talman! Som Adam Marttinen mycket väl vet har regeringen
            lagt fram 72 propositioner från Justitiedepartementet till riksdagen
            sedan jag blev inrikesminister. Riksdagen har ställt sig bakom
            alla dessa proposi ­ tioner, bland annat ett tjugotal förslag
            för att skärpa arbetet mot organi ­ serad brottslighet. Jag ser
            fram emot att lägga fram ytterligare sådana för ­ slag och hoppas
            att de kommer att få ett lika brett stöd i Sveriges riksdag.
          </note>
          <note>
            Hushållens skuldsättning
          </note>
          <note type="speaker">
            Anf. 42 NIKLAS KARLSSON (S):
          </note>
          <note>
            Herr talman! Jag har en fråga till statsrådet Bolund.
          </note>
          <note>
            När IMF lämnade sin rapport om Sverige pekade man på viktiga
            steg som regeringen har tagit för att stärka den finansiella stabiliteten.
            Det handlar om ett finansiellt stabilitetsråd, ökade resurser
            till Finansinspek ­ tionen och nya regelverk. Samtidigt lyfter
            IMF fram hushållens skuldsätt ­ ning som bekymmersam.
          </note>
          <note>
            I Finansinspektionens stabilitetsrapport, som kom i dag, pekar
            man på samma risker som IMF pekar på i sin rapport om Sverige.
            Det handlar, enligt Finansinspektionens pressmeddelande, om tydliga
            utmaningar kopplade till bostadsmarknaden och hushållens skuldsättning.
          </note>
          <note>
            Med anledning av det vill jag fråga statsrådet Per Bolund hur
            han ser på hushållens skuldsättning, och om regeringen är beredd
            är beredd att vidta ytterligare åtgärder om så skulle vara nödvändigt.
          </note>
          <note type="speaker">
            Anf. 43 Statsrådet PER BOLUND (MP):
          </note>
          <note>
            Herr talman! Det är en mycket viktig fråga som Niklas Karlsson
            lyfter fram. Självklart är det avgörande för Sveriges ekonomiska
            utveckling att vi kan förhindra framtida finansiella kriser. Därför
            har regeringen varit mycket aktiv och tagit initiativ på detta
            område. Nu senast handlade det om amorteringskravet som riksdagen
            fattade beslut om i somras och som nu, enligt Finansinspektionens
            rapport, redan har gett en dämpande effekt på bostadsprisutvecklingen
            och på hushållens skuldsättning. Detta är glädjande.
          </note>
          <note>
            Självklart kommer vi fortsatt att följa utvecklingen. Vi har
            också tagit initiativ till breda samtal i Sveriges riksdag och
            fått en stor samsyn om att Finansinspektionen nu ska få ett brett
            mandat för sitt arbete att minska de risker som finns förknippade
            med hushållens skuldsättning. Det är en lagstiftning som vi nu
            håller på att genomföra. Jag är glad över att det har funnits
            en stor samsyn och en möjlighet till stor enighet i politiken.
          </note>
          <note type="speaker">
            Anf. 44 NIKLAS KARLSSON (S):
          </note>
          <note>
            Herr talman! Jag har egentligen ingen följdfråga utan är ganska
            nöjd med det svar som statsrådet har lämnat.
          </note>
          <note>
            Jag noterar att det är viktigt att man trycker på samsynen, och
            då inte bara över de politiska blockgränserna. Det är också viktigt
            att det finns en bra diskussion mellan regeringen och riksdagens
            finansutskott, så att man följer denna utveckling noga.
          </note>
          <note type="speaker">
            Anf. 45 Statsrådet PER BOLUND (MP):
          </note>
          <note>
            Herr talman! Jag instämmer i att det är viktigt med en bred samsyn
            och en kontinuitet över mandatperioder när det gäller dessa frågor.
            Ser man tillbaka några år har det vidtagits många åtgärder, exempelvis
            ökade kapitaltäckningskrav för svenska banker, bolånegolv och
            amorteringskrav. Detta är en process som vi vill fortsätta med
            och i dialog med Sveriges riksdag.
          </note>
          <note>
            Avvecklingen av fas 3
          </note>
          <note type="speaker">
            Anf. 46 DÉSIRÉE PETHRUS (KD):
          </note>
          <note>
            Herr talman! Jag har en fråga till statsrådet Ylva Johansson
            om vad som händer med fas 3. Vi har talat om det tidigare, men
            jag återkommer till det.
          </note>
          <note>
            Den rödgröna regeringen sa redan 2014 att man ska arbeta för
            att avskaffa sysselsättningsfasen som Alliansen införde och ersätta
            den med traineejobb och extratjänster inom välfärdssektorn. Men
            det har inte blivit så många sådana jobb.
          </note>
          <note>
            Arbetsförmedlingen hade en prognos om att 28 000 skulle vara
            kvar i sysselsättningsfasen i oktober, men det är bara 14 000.
            Vi förstår att reger ­ ingen nu gör en snabbavveckling. Nu går
            dessa människor i stället hemma i passivitet. De får inga aktiviteter.
            De kallas för internplaceringar, alltså att de sitter hemma och
            väntar. Arbetsförmedlingen prioriterar inte denna grupp. Det är
            personer som är långtidsarbetslösa och som inte får stöd och hjälp.
          </note>
          <note>
            Min fråga till statsrådet är: Var det så här ni tänkte er att
            stödja långtidsarbetslösa – att de ska sitta hemma i passivitet
            och isolering?
          </note>
          <note type="speaker">
            Anf. 47 Arbetsmarknads- och etableringsminister YLVA JOHANSSON
            (S):
          </note>
          <note>
            Herr talman! Självklart är ingen hjälpt av att sitta hemma. Det
            är en aktiv arbetsmarknadspolitik som behövs.
          </note>
          <note>
            Regeringen har, jämfört med den tidigare regeringen, gjort en
            förändring. Fas 3 infördes därför att de som placerades där inte
            längre skulle ha tillgång till aktiva åtgärder från Arbetsförmedlingen
            utan bara få en sysselsättning. Jag anser att det är en återvändsgränd.
          </note>
          <note>
            Vi får aldrig ge upp hoppet om en enda människa som kan komma
            tillbaka till arbete. Därför har denna regering ändrat regelverket,
            så att de personer som tidigare befann sig i fas 3 nu har tillgång
            till Arbetsförmedlingens hela arsenal av insatser. Vi har också
            gjort riktade insatser, speciellt för de personer som behöver
            stora utbildningssatsningar. De får möjlighet att studera ett
            år med bibehållen ersättning. Vi gör också ett stort arbete när
            det gäller att få fram andra insatser, till exempel extratjänster,
            som nu växer fram i ganska bra takt.
          </note>
          <note type="speaker">
            Anf. 48 DÉSIRÉE PETHRUS (KD):
          </note>
          <note>
            Herr talman! Jag tror säkert att Ylva Johansson vill göra någonting
            för de långtidsarbetslösa. Men det som vi ser i verkligheten –
            jag har exempelvis ringt runt till de sociala företag som har
            hjälpt dessa människor att komma in i aktivitet och gemenskap
            – är att dessa människor i dag sitter hemma ensamma i isolering
            och i passivitet.
          </note>
          <note>
            Blåeld, som ni känner till, har fått ett avtal med Arbetsförmedlingen
            som gäller 80 platser. De har fått en anvisning. Människor sitter
            i dag hemma och kallas för internplacerade.
          </note>
          <note>
            Är det verkligen på detta sätt som ministern tänker sig framtiden
            för dessa personer?
          </note>
          <note type="speaker">
            Anf. 49 Arbetsmarknads- och etableringsminister YLVA JOHANSSON
            (S):
          </note>
          <note>
            Herr talman! Jag vet att Désirée Pethrus har ett stort, ärligt
            och gott engagemang när det gäller arbetsintegrerande sociala
            företag, vilket jag har stor respekt för.
          </note>
          <note>
            Det är min uppfattning att Arbetsförmedlingen måste göra mer
            när det gäller att samarbeta med arbetsintegrerande sociala företag.
            Det är en mycket viktig aktör, som i dag inte utnyttjas till fullo
            med tanke på den kapacitet och den potential som denna sektor
            har, inte minst när det gäller att hjälpa långtidsarbetslösa tillbaka
            till arbete.
          </note>
          <note>
            Resurser till polisen i Malmö
          </note>
          <note type="speaker">
            Anf. 50 ANDERS HANSSON (M):
          </note>
          <note>
            Herr talman! Jag riktar min fråga till inrikesminister Anders
            Ygeman.
          </note>
          <note>
            Det stora antalet dödsskjutningar har tagit stora resurser i
            anspråk för polisen. I Malmö tar det numera 372 dagar från att
            en polisanmälan görs till dess att åklagaren kan fatta beslut
            om målet.
          </note>
          <note>
            Det är uppenbart att det saknas ett stort antal utredare i Malmö.
            Polisorganisationen och polischeferna verkar ha tappat kontrollen.
            Om detta kaotiska och oacceptabla tillstånd vittnar även chefsåklagaren
            i Malmö i en intervju i Sydsvenskan i veckan.
          </note>
          <note>
            Därför vill jag ställa följande fråga till Anders Ygeman: Kommer
            regeringen att säkerställa att polisen i Malmö får de resurser
            och de utredare som krävs för att det inte ska ta över ett år
            att utreda brott av denna karaktär?
          </note>
          <note type="speaker">
            Anf. 51 Statsrådet ANDERS YGEMAN (S):
          </note>
          <note>
            Herr talman! Ja, det är en orimlig tid, vilket Anders Hansson
            ger uttryck för. Man kan jämföra den tiden med motsvarande utredningstider
            i Göteborg och i Stockholm som ligger väsentligt lägre. Det ankommer
            nu på polisledningen i regionen att kraftfullt minska dessa tider.
          </note>
          <note>
            Man har sökt och fått förstärkning från andra polisregioner,
            och reger ­ ingen har skjutit till över 2 miljarder kronor till
            polisen de närmaste åren för att det ska kunna anställas fler
            poliser och fler civila utredare. Redan i år har över 600 civilanställda
            utredare kunnat anställas, vilket ska kunna lätta trycket väsentligt
            både i Region Syd och i andra polisregioner.
          </note>
          <note type="speaker">
            Anf. 52 ANDERS HANSSON (M):
          </note>
          <note>
            Herr talman! Det skjuts till pengar den närmaste tiden, men det
            är nu som vi har den stora puckeln med utredningar som tar tid.
            Flertalet poliser och, inte minst, alla invånare i Malmö och Skåne,
            väntar på resultat. Regeringen har under ungefär två år sagt att
            man ska följa denna fråga. Inrikesministern har tidigare sagt
            att utredningsresultatet ska vända före nyår – det är om ca 30
            dagar.
          </note>
          <note>
            Kommer inrikesministern att hålla sitt ord och vidta kraftfulla
            åtgärder om vi inte ser förbättrade resultat till nyår?
          </note>
          <note type="speaker">
            Anf. 53 Statsrådet ANDERS YGEMAN (S):
          </note>
          <note>
            Herr talman! Ja, självklart kommer jag att göra det. Det är inte
            en acceptabel utredningstid som Anders Hansson ger uttryck för.
            Det måste bli en förbättring, och utredningstiderna måste minska.
          </note>
          <note>
            Vi ser nu i ett antal län att utredningstiderna har minskat,
            men inte i Malmö. Då måste det vidtas åtgärder från polisen där.
          </note>
          <note>
            Jämställda löner
          </note>
          <note type="speaker">
            Anf. 54 ANNIKA HIRVONEN FALK (MP):
          </note>
          <note>
            Herr talman! 3,6 miljoner kronor är i snitt skillnaden i inkomst
            under ett arbetsliv mellan kvinnor och män i Sverige. Enligt statistik
            från World Economic Forum 2015 minskar dessutom lönegapet mellan
            kvinnor och män mycket långsamt i Sverige jämfört med både jämförbara
            länder och andra länder som vi normalt inte brukar jämföra oss
            med i fråga om jämställdhetsstatistiken. I Island minskar det
            med 10 procentenheter, i Sverige med bara 1 procentenhet. Mer
            behöver uppenbarligen göras för att uppnå jämställda löner.
          </note>
          <note>
            Därför vill jag fråga ansvarig minister för arbetsmarknad i världens
            första feministiska regering: Vad gör Ylva Johansson för att se
            till att vi får jämställda löner för kvinnor och män?
          </note>
          <note type="speaker">
            Anf. 55 Arbetsmarknads- och etableringsminister YLVA JOHANSSON
            (S):
          </note>
          <note>
            Herr talman! Detta är en extremt viktig fråga, och det är ett
            mycket upprörande faktum att kvinnor tjänar så otroligt mycket
            mindre pengar än män över en livscykel. Det är en väldigt prioriterad
            fråga för regeringen.
          </note>
          <note>
            Lönebildningen är inte regeringens fråga, men det finns många
            saker som påverkar lönerna och som regeringen kan påverka. En
            sådan sak är diskriminering på arbetsmarknaden. Därför har regeringen
            lagt fram förslag om årliga lönekartläggningar och krav på alla
            arbetsgivare om aktiva insatser mot diskriminering.
          </note>
          <note>
            Kvinnor är överrepresenterade när det gäller otrygga visstidsanställningar.
            Därför har regeringen lagt fram förslag – och riksdagen har beslutat
            – om ny lagstiftning där man kan förhindra stapling av visstidsanställningar.
            De övergår i stället till fast tjänst.
          </note>
          <note>
            Hur länge man är på jobbet spelar stor roll. Därför har regeringen
            lagt fram förslag om ett jämnare föräldraansvar när det gäller
            ett avskaffat vårdnadsbidrag och ytterligare en kvoterad månad
            i föräldraförsäkringen.
          </note>
          <note>
            Regeringen är också beredd att vidta ytterligare åtgärder.
          </note>
          <note type="speaker">
            Anf. 56 ANNIKA HIRVONEN FALK (MP):
          </note>
          <note>
            Herr talman! Jag välkomnar den aktiva politik regeringen för
            på många områden för att komma åt problemen med ojämställdhet.
            I den skrivelse där regeringens nya jämställdhetspolitik presenterades
            för två veckor sedan aviserades också en handlingsplan för jämställda
            löner. Vilka ytterligare åtgärder avser regeringen att presentera
            i handlingsplanen, och hur snabbt kan vi hoppas på att den finns
            på plats?
          </note>
          <note type="speaker">
            Anf. 57 Arbetsmarknads- och etableringsminister YLVA JOHANSSON
            (S):
          </note>
          <note>
            Herr talman! Det är självklart så att innehållet i handlingsplanen
            kommer när handlingsplanen är klar, men låt mig ändå peka på några
            områden.
          </note>
          <note>
            Det handlar till exempel om att kvinnor är sjuka mer än män,
            det vill säga är mindre på jobbet, vilket påverkar löneutvecklingen.
            Jag menar att det finns mer att göra när det gäller att få ett
            mer jämställt uttag och en mer jämställd fördelning av ansvaret
            för familj och barn. Det finns också mer att göra när det gäller
            det faktum att kvinnor i stor utsträckning jobbar i offentlig
            sektor. Min kollega Ardalan Shekarabi jobbar hårt med att få dessa
            yrken uppvärderade – låt proffsen vara proffs – så att man kan
            få utvecklas i sitt yrke.
          </note>
          <note>
            Förtroendet för den svenska polisen
          </note>
          <note type="speaker">
            Anf. 58 ROGER HADDAD (L):
          </note>
          <note>
            Herr talman! Liberalerna har en fråga till statsrådet Anders
            Ygeman.
          </note>
          <note>
            I dag kom det ytterligare en mätning, denna gång av förtroendet
            för svensk polis – som tyvärr faller. Det är väldigt bekymmersamt.
            Polisen är en av de mest grundläggande och viktigaste myndigheterna
            i vår demokrati. Det är inte heller bara förtroendet för polisen
            som faller; sedan inrikesministern tillträdde har vi fått färre
            poliser. Vi har fått färre poliser i yttre tjänst, och polisen
            har kommit allt längre ifrån medborgarna.
          </note>
          <note>
            Utifrån dessa uppgifter och indikationer vill jag fråga regeringen
            och inrikesministern vilka slutsatser statsrådet drar av att förtroendet
            fortsätter att falla för både polisen och rikspolischefen.
          </note>
          <note type="speaker">
            Anf. 59 Statsrådet ANDERS YGEMAN (S):
          </note>
          <note>
            Herr talman! Svensk polis har befunnit och befinner sig i en
            ansträngd situation. På initiativ av Roger Haddads regering gjordes
            den största omorganisation en någonsin, vilket alla partier i
            Sveriges riksdag ställde sig bakom. Vi har ett förhöjt terrorhot,
            det största asylmottagandet sedan andra världskriget och den första
            gränskontrollen på 20 år. Mot bakgrund av dessa samlade ansträngningar
            är det inte konstigt med de skriverier som har varit och att förtroendet
            har sjunkit något. Men jag noterar samtidigt att förtroendet för
            polisen fortfarande är högt och att det är betydligt högre än
            för många andra myndigheter.
          </note>
          <note type="speaker">
            Anf. 60 ROGER HADDAD (L):
          </note>
          <note>
            Herr talman! Det är uppenbart att inrikesministern och regeringen
            saknar krisinsikt när det gäller svensk polis. Vi har fått färre
            poliser sedan regeringen tillträdde. Det är färre poliser nära
            medborgarna. Även om dagens mätning är en av flera mätningar visar
            den att det bara är 1 procent som hyser förtroende för rikspolischefen.
            Jag beklagar att regeringen är passiv i den här frågan. Tror Ygeman
            fortfarande att rikspolischefen ska vända utvecklingen på fyra
            till sex veckor?
          </note>
          <note type="speaker">
            Anf. 61 Statsrådet ANDERS YGEMAN (S):
          </note>
          <note>
            Herr talman! Det är kanske läge att påminna Roger Haddad om att
            vi har fler polisanställda i Sverige än någonsin och att vi lägger
            mer pengar på polisen än vad någon regering där Liberalerna, tidigare
            Folkpartiet, har varit medlem någonsin har gjort. Det är naturligtvis
            min förhoppning att detta ska leda till en bättre resultatutveckling.
          </note>
          <note>
            Åtgärder för ökat bostadsbyggande
          </note>
          <note type="speaker">
            Anf. 62 MATS GREEN (M):
          </note>
          <note>
            Herr talman! Krisen på den svenska bostadsmarknaden griper omkring
            sig och spiller över på i stort sett alla övriga samhällsområden.
            Den drabbar alla övriga delar av Sverige, och framför allt drabbar
            den fler människor som bor i Sverige. Därför är det ganska anmärkningsvärt,
            herr talman, att trots den värsta krisen på 50 år på den svenska
            bostadsmarknaden är det ingen regering sedan 1970-talet som har
            levererat så få förslag för att göra det lättare att bygga bostäder
            i Sverige som den nuvarande.
          </note>
          <note>
            Min enkla fråga till bostadsminister Peter Eriksson är: Varför
            levererar man inte fler förslag för att kunna öka bostadsbyggandet
            i Sverige? Man hade kunnat få igenom vilken förenkling som helst
            i riksdagen, redan i morgon, om bara viljan och förmågan hade
            funnits. Varför levererar man inte, och varför sviker man de kommuner
            som nu har enorma utmaningar just vad gäller bostadsfrågan?
          </note>
          <note type="speaker">
            Anf. 63 Statsrådet PETER ERIKSSON (MP):
          </note>
          <note>
            Herr talman! Jag tackar för frågan. Det kan vara lämpligt att
            berätta för dem som inte verkar känna till det att vi nu producerar
            fler bostäder än vad vi har gjort på flera decennier – sedan miljonprogrammets
            dagar. Sverige fungerar. När jag tillträdde för ett halvår sedan
            var det många som sa att vi inte kan producera mer än 40 000 bostäder
            om året. Prognosen just nu är 64 000 påbörjade i år och 67 000
            påbörjade nästa år.
          </note>
          <note>
            Vi har en bredare bostadspolitik än Sverige har haft på flera
            decennier. Tre veckor efter att jag tillträdde tillsatte vi ett
            22-punktsprogram som finansministern och jag presenterade och
            som innebär en lång rad förändringar och förenklingar. De skyndar
            på beslutsprocessen när det gäller bygglov och gör att det ska
            kunna gå att bygga mer. Vi har nu dessutom 6 miljarder i budget
            varje år för att investera mer och satsa mer på svenskt byggande.
            Det är lite förvånande att inte alla har upptäckt det.
          </note>
          <note type="speaker">
            Anf. 64 MATS GREEN (M):
          </note>
          <note>
            Herr talman! Det är korrekt att det byggs väldigt mycket i Sverige
            nu, men det är också en effekt av den förenklingsresa Alliansen
            genomförde under åtta år. Sedan är det naturligtvis inte nog,
            utan det måste bli oerhört mycket bättre. Men fortfarande är det
            ett beklämmande faktum att reger ­ ingen levererar alltför få
            förslag. Ygeman kunde presentera 74 proposi ­ tioner, och på bostadspolitikens
            område har vi fått nöja oss med mindre än en tiondel av det. Det
            är inte acceptabelt, herr talman, och särskilt inte i den situation
            Sverige befinner sig i just nu.
          </note>
          <note type="speaker">
            Anf. 65 Statsrådet PETER ERIKSSON (MP):
          </note>
          <note>
            Herr talman! Vi har som sagt en bredare och starkare bostadspolitik
            i Sverige än på många decennier. Dessutom är det så, vilket jag
            oroar mig mer över, att oppositionen – inte minst Moderaterna
            – lägger fram en politik som skulle ta bort en stor del av de
            insatser som nu görs, minska bostadsproduktionen i Sverige och
            öka bostadsbristen. Den skulle skapa ännu mer obalanser på bostadsmarknaden,
            höja priserna på bostadsrätter och villor samt skapa ännu mer
            risker i samhällsekonomin. Jag tycker att det är förvånande att
            ni vågar göra det, Mats Green.
          </note>
          <note>
            Bostäder till flyktingar och sanktioner mot kommuner
          </note>
          <note type="speaker">
            Anf. 66 ÅSA ERIKSSON (S):
          </note>
          <note>
            Herr talman! Min fråga går till statsrådet Ylva Johansson. Vi
            är många små, och ibland ganska fattiga, kommuner som under de
            senaste åren har tagit ett stort ansvar när historiskt många människor
            har sökt skydd i vårt land. Vi är oerhört stolta över det arbete
            som personalen, och många gånger även civilsamhället, har gjort.
          </note>
          <note>
            Nu när även glesbygdskommuner har bostadsbrist kan flyktingar
            som har rotat sig i våra kommuner och fått uppehållstillstånd
            tyvärr inte bo kvar, för det finns helt enkelt inga lediga lägenheter.
            De hyrs nämligen många gånger av Migrationsverket. Min första
            fråga till statsrådet Johansson är därför om regeringen kan tänka
            sig att ge Migrationsverket i uppdrag att överlåta lägenheter
            åt kommuner så att de som har fått uppehållstillstånd kan bo kvar.
          </note>
          <note>
            Den andra frågan gäller de rika moderatstyrda kommuner som nu
            deklarerar att de inte tänker följa anvisningslagen. Tänker regeringen
            införa något slags sanktioner mot detta?
          </note>
          <note type="speaker">
            Anf. 67 Arbetsmarknads- och etableringsminister YLVA JOHANSSON
            (S):
          </note>
          <note>
            Herr talman! Låt mig först rikta ett stort tack till de kommuner
            som Åsa Eriksson här tar upp. Utan deras ovärderliga insatser
            hade vi inte klarat den stora ansträngning som Sverige utsattes
            för under förra hösten, då vi hade ett enormt stort flyktingmottagande.
            Ansträngningen är stor även fortsättningsvis. Jag vill tacka alla
            de kommuner som har ställt upp.
          </note>
          <note>
            Migrationsverket lämnar nu många av sina tillfälliga boenden
            och kontaktar då kommunerna för att ta reda på om de är intresserade
            av att ta över kontraktet. Exakt vilka boenden som Migrationsverket
            lämnar blir en sak för Migrationsverket att självt ta ställning
            till, men det blir i alla fall färre tillfälliga boenden i Migrationsverkets
            regi.
          </note>
          <note>
            När det gäller anvisningslagen är ju ordningen sådan att regeringen
            lägger fram förslag, riksdagen stiftar lagar och domstolar prövar.
            Det finns inte – som vissa kommuner tycks tro – någon instans
            som man kan vända sig till i hopp om att man ska slippa att följa
            lagen.
          </note>
          <note type="speaker">
            Anf. 68 ÅSA ERIKSSON (S):
          </note>
          <note>
            Herr talman! Det är i dag svårt med bostäder över hela Sverige,
            oavsett om man är en liten eller stor kommun och oavsett om det
            är rött eller blått styre. Där sitter vi alla, på något vis, i
            samma båt. Det som förvånar mig är att det nu finns kommuner som
            inte ens försöker. Har regeringen några idéer om vad man kan göra
            för att få alla kommuner att anstränga sig och försöka att följa
            anvisningslagen?
          </note>
          <note type="speaker">
            Anf. 69 Arbetsmarknads- och etableringsminister YLVA JOHANSSON
            (S):
          </note>
          <note>
            Herr talman! Läget är ansträngt i alla landets kommuner. Nästan
            alla kommuner har bostadsbrist. Detta är en mycket stor utmaning,
            och reger ­ ingen gör omfattande insatser för att hjälpa kommunerna
            i fråga om bostadsbyggande, regelförenklingar och mycket annat.
          </note>
          <note>
            Jag vill också säga att det inte är något fritt valt arbete att
            följa lagar. Det är någonting som alla kommuner har att göra,
            och det är oerhört viktigt att alla kommuner ställer upp. Regeringen
            kommer att återkomma med de förslag som krävs för att säkerställa
            att alla kommuner följer anvisningslagen, som måste följas precis
            som alla andra lagar.
          </note>
          <note>
            Danstillstånd
          </note>
          <note type="speaker">
            Anf. 70 JOHAN HEDIN (C):
          </note>
          <note>
            Herr talman! I våras – jag tror att det var den 14 april – fattade
            vi här i kammaren ett gemensamt beslut. Samtliga partier var eniga
            om att kravet på så kallat danstillstånd skulle avskaffas. Regeringen
            ombads i och med detta att ombesörja nödvändiga lagändringar för
            att så ska ske.
          </note>
          <note>
            Bakgrunden var att det fanns ett stort antal enskilda motioner
            från flera olika år som adresserade just den här frågan. Jag tror
            att motionerna kom från nästan alla riksdagspartier.
          </note>
          <note>
            I samband med att vi i Alliansen drev på för en renodling av
            polisens arbetsuppgifter, någonting som vi också fick till ett
            tillkännagivande om, lyfte vi också upp frågan om danstillstånd.
            När man pratar med människor som berörs tycks det föreligga en
            del missförstånd om detta. Många verkar tro att kravet på danstillstånd
            avskaffades när vi fattade det här beslutet, men så är inte fallet.
            Regeringen måste bereda denna förändring.
          </note>
          <note>
            Jag blev lite förvånad över att inte hitta någonting om detta
            i budgeten eller listan över propositioner. Min fråga går till
            ansvarigt statsråd, Anders Ygeman. Vad händer?
          </note>
          <note type="speaker">
            Anf. 71 Statsrådet ANDERS YGEMAN (S):
          </note>
          <note>
            Herr talman! Jag tackar Johan Hedin för frågan.
          </note>
          <note>
            Renodlingsarbetet inom polisen fortskrider. Vi har lagt fram
            ett antal konkreta förslag. Just beredningen av danstillstånd
            har kanske inte varit det mest arbetsbetungande för polisen. Men,
            nevertheless, beredning pågår. Förslaget kommer att utredas, och
            sedan kommer vi att återkomma till riksdagen, helt i enlighet
            med riksdagens önskan.
          </note>
          <note type="speaker">
            Anf. 72 JOHAN HEDIN (C):
          </note>
          <note>
            Herr talman! Människor hör av sig till mig, och säkert även till
            inrikesministern, och berättar om hur de har suttit i timmar i
            telefonkö för att komma fram till polisen. Utredningsresultaten
            talar sitt tydliga språk, och det är inga vackra klanger. Poliserna
            själva vittnar om stora problem med ledningskulturen. Precis alla
            talar om resursbrist.
          </note>
          <note>
            Vore det då inte en god idé att så skyndsamt som möjligt se till
            att polisen slipper uppgifter som att avgöra om folk ska få dansa
            eller inte, så att polisen kan fokusera på att få brottslingar
            bakom lås och bom? Finns det någon tidsplan för arbetet?
          </note>
          <note type="speaker">
            Anf. 73 Statsrådet ANDERS YGEMAN (S):
          </note>
          <note>
            Herr talman! Svaret på Johan Hedins aningen ledande fråga är
            naturligtvis: ja! Men vi har valt att i det arbetet prioritera
            de frågor som är mest betungande för polisen. Därför började vi
            med att befria polisen från djurhållningsuppgifter. Vi gick vidare
            med att befria polisen från transport- och handräckningsuppgifter,
            som har tagit upp en betydande del av polisens tid. Som tur är
            tar inte behandlingen av danstillstånd en speciellt stor del av
            polisens tid i anspråk.
          </note>
          <note>
            Regeringens ansvar för konsekvenserna av anvisningslagen
          </note>
          <note type="speaker">
            Anf. 74 ROGER HEDLUND (SD):
          </note>
          <note>
            Herr talman! Min fråga går till bostadsministern. Regeringen
            tvingar sedan den 1 mars kommunerna att ta emot en viss andel
            personer med uppehållstillstånd, enligt en kvot som fördelas över
            landet. Detta baseras på den invandringspolitik som regeringen
            för. Ansvaret för att lösa boendesituationen lämpar man över på
            kommunerna. Där ställer regeringen inte upp över huvud taget.
          </note>
          <note>
            Ekot rapporterade häromdagen att 57 procent av dem som behöver
            boende har fått ett boende, men övriga har inte fått det. Svaret
            till de kommuner som inte ordnar boende är att man ska införa
            sanktioner.
          </note>
          <note>
            Vilket ansvar anser bostadsministern att regeringen har för den
            uppkomna situationen, och hur tänkte regeringen när man införde
            detta system?
          </note>
          <note type="speaker">
            Anf. 75 Arbetsmarknads- och etableringsminister YLVA JOHANSSON
            (S):
          </note>
          <note>
            Herr talman! Det är jag som är ansvarig för anvisningslagen.
          </note>
          <note>
            Det finns ingen annanstans man kan bo i Sverige än i en kommun.
            Vi har under många års tid haft en extremt sned fördelning av
            nyanlända, där vissa kommuner har tagit ett enormt stort ansvar.
            Södertälje kommun blev känd när man tog emot fler irakier än vad
            USA hade gjort.
          </note>
          <note>
            Den här regeringen vill ha ett jämnt och solidariskt ansvar för
            att ta emot nyanlända och ge människor som får uppehållstillstånd
            en möjlighet att börja sitt nya liv i Sverige.
          </note>
          <note>
            Glädjande nog har den nya lagstiftningen fått ett brett stöd
            i Sveriges riksdag. Jag tror att detta beror på insikten om att
            vi dels inom EU måste fördela ansvaret så att alla medlemsstater
            i EU tar sin del av ansvaret för flyktingar och mottagandet av
            dessa, dels att alla kommuner i Sverige måste ta sin del av ansvaret
            för att ge nya svenskar en chans att börja sitt nya liv i Sverige.
          </note>
          <note type="speaker">
            Anf. 76 ROGER HEDLUND (SD):
          </note>
          <note>
            Herr talman! Jag tackar för svaret.
          </note>
          <note>
            Sverige hade under förra året en situation med ett extremt stort
            antal asylsökande. Regeringen införde, extremt sent, gränskontroller.
            Är det inte dags att regeringen vaknar upp och avskaffar EBO-lagen?
            Man skulle genom detta motverka den trångboddhet som vi ser ute
            i kommunerna och svårigheten för kommunerna att ordna boende.
            I stället kunde man se till att de nyanlända blir kvar på Migrationsverkets
            boenden till dess det finns boenden åt dem i kommunerna.
          </note>
          <note type="speaker">
            Anf. 77 Arbetsmarknads- och etableringsminister YLVA JOHANSSON
            (S):
          </note>
          <note>
            Herr talman! Jag vet inte om jag förstår riksdagsledamoten rätt.
            Är förslaget att människor aldrig ska få bosätta sig i Sverige
            utan bo evighetslänge på Migrationsverkets anläggningsboenden,
            i något slags getto? Skulle det vara en bra utveckling för Sverige?
            Skulle det leda till bättre möjligheter att bygga ett starkt och
            tryggt land? Nej, jag tror inte det.
          </note>
          <note>
            Människor som får uppehållstillstånd måste få en chans att börja
            ett nytt liv och bidra till Sveriges utveckling.
          </note>
          <note>
            (Applåder)
          </note>
          <note>
            Riksdagens inflytande och beredningstvånget
          </note>
          <note type="speaker">
            Anf. 78 EVA LOHMAN (M):
          </note>
          <note>
            Herr talman! Min fråga är av allmänpolitisk karaktär, och jag
            vänder mig till Ylva Johansson.
          </note>
          <note>
            I september frågade min kollega Olof Lavesson kultur- och demokratiminister
            Alice Bah Kuhnke hur hon ser på riksdagens beslutandemakt och
            den demokratiska processen här.
          </note>
          <note>
            Den senaste tiden har vi fått höra att den ansvariga utredaren
            för Kulturskoleutredningen vägrar att komma till riksdagens kulturutskott
            för att redogöra för utredningens förslag.
          </note>
          <note>
            Häromveckan lät kultur- och demokratiministern meddela att reger
            ­ ingen med anledning av Medieutredningen inte avser att invänta
            synpunkter från berörda remissinstanser. Här är det bara att tuta
            och köra!
          </note>
          <note>
            Min fråga till statsrådet är: Hur ser ministern på riksdagens
            inflytande, och hur ser ministern på den demokratiska beredningsprocess
            som reger ­ ingens arbete ska omfattas av?
          </note>
          <note type="speaker">
            Anf. 79 Arbetsmarknads- och etableringsminister YLVA JOHANSSON
            (S):
          </note>
          <note>
            Herr talman! Låt mig först säga att jag tyvärr inte har detaljkunskap
            om utredaren av kulturskolor och kommunikationen mellan den personen
            och riksdagen. Men generellt är det naturligtvis önskvärt att
            utredningar jobbar brett, ibland med referensgrupper från olika
            politiska partier eller med uppdrag att rådgöra med andra aktörer
            i samhället.
          </note>
          <note>
            När det gäller beredning i Regeringskansliet är det reglerat
            i grundlagen. Vi har ett beredningstvång. Det upprör ofta riksdagsledamöter
            när ministrar säger att frågan bereds, och man tycker ibland att
            det tar väldigt lång tid. Vi har en i jämförelse med andra länder
            ganska långsam lagstiftningsprocess.
          </note>
          <note>
            Om man tycker att regeringen inte uppfyller beredningstvånget
            finns det en möjlighet att granska regeringen, och det är riksdagen
            som gör det via konstitutionsutskottet.
          </note>
          <note type="speaker">
            Anf. 80 EVA LOHMAN (M):
          </note>
          <note>
            Herr talman! Tack för svaret! Jag har en följdfråga. Kultur-
            och demokratiministern har utsett Berit Högman att leda samtalen
            med riksdagens partier med anledning av Medieutredningen.
          </note>
          <note>
            Då är min fråga: Vilket mandat har hon egentligen från regeringen,
            och vilken betydelse kommer synpunkterna från riksdagspartierna
            att ha för regeringens fortsatta beredning?
          </note>
          <note type="speaker">
            Anf. 81 Arbetsmarknads- och etableringsminister YLVA JOHANSSON
            (S):
          </note>
          <note>
            Herr talman! Jag beklagar, men detta är detaljkunskaper som jag
            inte har, så det kan jag inte svara på i dag.
          </note>
          <note>
            Marknadshyror och utdelning från de kommunala bostadsbolagen
          </note>
          <note type="speaker">
            Anf. 82 PATRIK LUNDQVIST (S):
          </note>
          <note>
            Herr talman! Jag har en fråga till statsrådet Eriksson.
          </note>
          <note>
            Det har flera gånger nu under den här frågestunden diskuterats
            om vikten av fler bostäder i Sverige och en bättre bostadsmarknad.
            Jag tycker att det är otroligt roligt att vi faktiskt får fler
            bostäder här i landet nu, att det byggs som aldrig förr. Men vi
            har lite orättvisor på bostadsmarknaden.
          </note>
          <note>
            Äganderätten är den mest gynnade upplåtelseformen och den kommunala
            hyresrätten den mest missgynnade upplåtelseformen, som det ser
            ut i dag. Den som äger sin bostad har rätt till ränteavdrag och
            avdrag för ROT-tjänster och har en rätt förmånlig beskattning.
            Hyresgästen har ingenting. De som bor i kommunal hyresrätt får
            dessutom betala lite extra skatt genom att kommunerna tar ut vinster
            från bolagen – vinster som ju kommer från hyresgästernas hyror.
            Dessutom vill en del införa marknadshyror.
          </note>
          <note>
            Jag skulle vilja fråga bostadsministern hur han ställer sig till
            marknadshyror och utdelningar från de kommunala bostadsbolagen.
          </note>
          <note type="speaker">
            Anf. 83 Statsrådet PETER ERIKSSON (MP):
          </note>
          <note>
            Herr talman! Jag tycker att ett av de stora problemen på den
            svenska bostadsmarknaden är att vi har för lite hyresbostäder
            i dag. Vi behöver bygga betydligt fler. Det är också skälet till
            att regeringen har tagit några initiativ, dels till ett investeringsstöd
            för att bygga fler hyresbostäder till rimliga priser, dels till
            att tillsätta en utredning som ska se över systemet med hyressättning
            när det gäller presumtionshyror.
          </note>
          <note>
            Vår politik innebär däremot inga planer på att gå över till marknadshyror.
            Det finns en del inom oppositionen som pratar en hel del om det,
            men i regeringen har vi inte alls några sådana förslag. Jag tror
            att vi tvärtom behöver förbättra det system vi har i dag, som
            är ett mer reglerat system.
          </note>
          <note type="speaker">
            Anf. 84 PATRIK LUNDQVIST (S):
          </note>
          <note>
            Herr talman! Frågan gällde också utdelningarna från de kommunala
            bolagen. Man skulle faktiskt kunna förbättra möjligheterna att
            bygga billiga hyresrätter s om folk har råd att flytta till när
            de till exempel söker jobb eller behöver en bostad för att flytta
            hemifrån, i stället för att ta ut vinster som går till kommunerna
            och in i kommunbudgetarna.
          </note>
          <note type="speaker">
            Anf. 85 Statsrådet PETER ERIKSSON (MP):
          </note>
          <note>
            Herr talman! Det finns flera olika möjligheter för kommunerna
            att se till att det blir lättare att både bygga och bygga billigare
            hyreslägenheter. Ett sätt är naturligtvis att inte ta ut pengarna
            från bostadsbolagen utan se till att de används till att bygga
            nya bostäder och renovera dem som finns.
          </note>
          <note>
            Sett i backspegeln hade det varit väldigt bra om man hade tänkt
            så under en längre tid i till exempel Stockholm, för då hade vi
            haft betydligt bättre ställt med hyresbostäder.
          </note>
          <note>
            Skattehöjningarnas effekter på jobb och företagande
          </note>
          <note type="speaker">
            Anf. 86 JÖRGEN WARBORN (M):
          </note>
          <note>
            Herr talman! Flygskatt, finansskatt, kilometerskatt, entreprenörsskatt
            –listan över regeringen skattehöjningar kan bli både lång och
            oroande. När det gäller skatten på tobak och alkohol används den
            ju för att begränsa användningen. Samtidigt vet vi att fyra av
            fem jobb skapas i småföretagen. Mot den bakgrunden är det märkligt
            att regeringen så tydligt väljer att beskatta dem som skapar jobben.
          </note>
          <note>
            Med anledning av detta vill jag fråga arbetsmarknads- och etableringsminister
            Ylva Johansson: Hur många jobb kommer att försvinna som ett resultat
            av dessa skattehöjningar på jobb och företagande?
          </note>
          <note type="speaker">
            Anf. 87 Arbetsmarknads- och etableringsminister YLVA JOHANSSON
            (S):
          </note>
          <note>
            Herr talman! Det är alltid intressant med Moderaternas nästan
            osunda fixering vid skattepolitiken som både lösningen på alla
            problem och hinder för all positiv utveckling.
          </note>
          <note>
            Vi prövade under åtta års tid en politik som var starkt präglad
            av stora ofinansierade skattesänkningar och privatiseringar. Det
            var en politik som misslyckades, särskilt när det gäller jobben.
            Det var ett av skälen till att den regeringen inte fick fortsätta.
            Det valdes en ny regering just för att ni misslyckades med jobben.
          </note>
          <note>
            Vi lyckas bättre med jobben. Jobben växer till och arbetslösheten
            sjunker. Vi har rekordmånga lediga jobb i Sverige just nu. Uppenbarligen
            är effekten av regeringens politik sådan att jobben växer till.
          </note>
          <note type="speaker">
            Anf. 88 JÖRGEN WARBORN (M):
          </note>
          <note>
            Herr talman! Jag noterar att jag över huvud taget inte fick svar
            på min fråga. Det är märkligt eftersom statsminister Löfven har
            sagt att han alltid ska fråga statsråden hur mycket jobb reformerna
            skapar.
          </note>
          <note>
            Regeringens mål är att Sverige ska ha lägst arbetslöshet i EU
            år 2020. Hur menar regeringen att man ska nå det målet genom att
            höja skatten för dem som skapar jobben?
          </note>
          <note type="speaker">
            Anf. 89 Arbetsmarknads- och etableringsminister YLVA JOHANSSON
            (S):
          </note>
          <note>
            Herr talman! Det är alltid en grannlaga uppgift att avväga vilka
            skatter och hur höga skatter som ger den bästa balansen.
          </note>
          <note>
            Det är naturligtvis inte ett önskeläge att ha noll skatteintäkter,
            för då har man inga pengar som man kan investera i infrastruktur,
            utbildning, bostadsbyggande och mycket annat som är nödvändigt
            för jobbens tillväxt. Samtidigt kan man självklart inte ha hur
            högt skatteuttag som helst utan att det också kan få negativa
            konsekvenser.
          </note>
          <note>
            Uppenbarligen är regeringens avvägning sådan att jobben växer
            till.
          </note>
          <note>
            Åtgärder mot terrororganisationers finansiering och rekrytering
          </note>
          <note type="speaker">
            Anf. 90 LAWEN REDAR (S):
          </note>
          <note>
            Herr talman! Det har gått lite mer än ett år sedan de fruktansvärda
            terrordåden ägde rum i Paris. Det var ett samordnat attentat med
            skottlossningar och explosioner på sex olika platser i staden.
            En av platserna för attentaten minns vi särskilt och det är konsertlokalen
            Bataclan, känd för att vara Paris progressiva hjärta.
          </note>
          <note>
            Gårdagens Uppdrag granskning kunde avslöja attentatens kopplingar
            till Sverige. Tillgången till ett medlemsregister från terrororganisationen
            Daishs egen säkerhetstjänst visar olika kretsars närvaro i Sverige.
            Vissa av personerna som programmet hänger ut är inte dömda, och
            det är av vikt att vi inte heller agerar som den dömande makten.
            Däremot pekar programmet på att det finns grund för finansiering
            och rekrytering i Sverige.
          </note>
          <note>
            Min fråga till inrikesministern är: Vad görs för att stoppa finansieringen
            till terroristorganisationer, och vad görs för att stoppa den
            här rekryteringen?
          </note>
          <note type="speaker">
            Anf. 91 Statsrådet ANDERS YGEMAN (S):
          </note>
          <note>
            Herr talman! Tack för frågan! Regeringen har tagit fram en ny
            nationell strategi mot terrorism. Efter det att den tagits fram
            gjorde regeringen en överenskommelse med de borgerliga partierna
            i riksdagen om 21 konkreta åtgärder mot terrorism, inklusive mot
            finansieringen av och rekryteringarna till terrorism.
          </note>
          <note>
            Jag vill gärna ta tillfället i akt att berömma oppositionen i
            riksdagen för att man varit med och bidragit till en effektiv
            terrorbekämpning, för jag tror att förslagen både blev bättre
            och kunde genomföras snabbare än om vi inte hade fått det stöd
            som vi fick av den borgerliga oppositionen.
          </note>
          <note>
            Där finns en lång rad av åtgärder som vi nu betar av. Vi har
            stoppat missbruket av svenska pass, vi har kriminaliserat terrorkrigsresor
            och vi har gett speciella myndighetsuppdrag vad gäller finansieringen.
            På regeringssammanträdet i dag beslutade vi att fördubbla straffen
            för olaglig hantering av handgranater.
          </note>
          <note>
            Det kommer snart ett antal andra förslag som blir verklighet
            just för att säkerställa detta arbete.
          </note>
          <note type="speaker">
            Anf. 92 LAWEN REDAR (S):
          </note>
          <note>
            Herr talman! Av lika betydande vikt som att bekämpa och kriminalisera
            terrorism ä r att ställa sig frågan ”Varför?”. Vad är det som
            gör att unga människor dras till ideologier som handlar om att
            störta det öppna och demokratiska samhälle vi lever i?
          </note>
          <note>
            Extremisternas ideologi grundar sig att mörda de människor som
            står upp för mångfaldssamhället. Det kan vi se i deras agerande
            i Irak och Syrien med attentat mot kristna, kurder och andra minoriteter,
            men även i den högerextrema ideologin här hemma i Sverige.
          </note>
          <note>
            Vad görs för att bekämpa deras ideologi?
          </note>
          <note type="speaker">
            Anf. 93 Statsrådet ANDERS YGEMAN (S):
          </note>
          <note>
            Herr talman! Det förebyggande arbetet är ett av benen i regeringens
            nya nationella strategi mot terrorism, som vi också har fått brett
            stöd för i riksdagen.
          </note>
          <note>
            Vi har en nationell samordnare för demokrati och mot våldsbejakande
            extremism. Vi har samordnare i Sveriges samtliga kommuner och
            hand ­ lingsplaner i de flesta kommuner. Vi har gett ett antal
            myndighetsuppdrag som handlar om att bekämpa rekryteringen till
            dessa organisationer och be ­ kämpa den förvridna världsbild som
            dessa organisationer ger uttryck för. Det handlar också om att
            hindra det ekonomiska stödet till organisa ­ tionerna.
          </note>
          <note>
            Antalet nyanlända i arbete
          </note>
          <note type="speaker">
            Anf. 94 KATARINA BRÄNNSTRÖM (M):
          </note>
          <note>
            Herr talman! Flera gånger har vi hört arbetsmarknads- och etableringsminister
            Ylva Johansson säga att alla nyanlända ska vara i jobb inom två
            år i etableringsfasen. Senare har det ändrats till att de ska
            vara i jobb eller utbildning inom två år.
          </note>
          <note>
            Statistiken visar att det är endast 27 procent som har någon
            form av jobb, och oftast med stora lönestöd. Det är bara 5 procent
            som går en reguljär utbildning, och arbetslösheten är över 22
            procent. Nästa år kommer utmaningen att vara ännu större då antalet
            i etableringsfasen ökar från 65 000 till 80 000.
          </note>
          <note>
            De åtgärder för fler i jobb som regeringen har utlovat går mycket
            trögt. Vad tänker ministern göra för att fler nyanlända ska komma
            i jobb?
          </note>
          <note type="speaker">
            Anf. 95 Arbetsmarknads- och etableringsminister YLVA JOHANSSON
            (S):
          </note>
          <note>
            Herr talman! Det är en viktig fråga som Katarina Brännström tar
            upp.
          </note>
          <note>
            Etableringsperioden är normalt två år. När jag tillträdde var
            det 27 procent som var i arbete eller studier efter den tvåårsperioden.
            Det är bedrövligt dåligt.
          </note>
          <note>
            Det är rimligt att ha som mål att man i normalfallet ska komma
            i arbete eller utbildning under den etableringsperiod som staten,
            i ganska bred enighet i Sveriges riksdag, har satt upp.
          </note>
          <note>
            Det är självklart en stor utmaning, särskilt som antalet i etableringsuppdraget
            ökar kraftigt. Trots det har vi kunnat se en förbättring. Förra
            året var vi uppe på 31 procent, mot tidigare 27 procent, och jag
            räknar med att det kommer att öka också under innevarande år.
          </note>
          <note>
            Mitt fokus med arbetet är att steg för steg förbättra så att
            allt fler kan komma i arbete eller utbildning under etableringsperioden.
            En viktig del i att lyckas med det är den reformering av etableringsreformen
            som reger ­ ingen arbetar med och som just nu är ute på remiss.
          </note>
          <note type="speaker">
            Anf. 96 KATARINA BRÄNNSTRÖM (M):
          </note>
          <note>
            Herr talman! Jag tackar för svaret. Jag delar ministerns uppfattning
            i fråga om mål. Det är klart att vi måste ha som mål att få fler
            människor i arbete.
          </note>
          <note>
            Regeringen har ansvaret och makten att göra något åt det, och
            problemen växer. Allt fler kommer in i kön till Arbetsförmedlingen,
            en arbetsförmedling som inte fungerar särskilt bra. 80 000 kommer
            att finnas i etableringsfasen, och vi är nu i halvtid.
          </note>
          <note>
            Var är de nya reformerna från regeringen för att man ska lyckas
            med de mål man har satt upp?
          </note>
          <note type="speaker">
            Anf. 97 Arbetsmarknads- och etableringsminister YLVA JOHANSSON
            (S):
          </note>
          <note>
            Herr talman! En viktig del är att förändra och modernisera etableringsreformen.
            Det förslag som regeringen har skickat ut på remiss, och som jag
            räknar med att komma tillbaka till riksdagen med inom kort, handlar
            om att man ska kunna ställa tydligare krav på nyanlända. Det ska
            vara samma krav som vi ställer på alla andra arbetslösa. Man ska
            ha tillgång till och kunna styra över insatserna för nyanlända
            på samma sätt som man ställer krav och kan styra över insatserna
            för alla andra arbetslösa.
          </note>
          <note>
            Herr talman! Att nyanlända får arbete med lönestöd är inte ett
            misslyckande utan precis vad lönestöden är till för. De är till
            för att hjälpa människor som står långt från arbetsmarknaden att
            få sitt första jobb i Sverige. Det ska vi fortsätta med.
          </note>
          <note>
            Vilseledande marknadsföring
          </note>
          <note type="speaker">
            Anf. 98 HILLEVI LARSSON (S):
          </note>
          <note>
            Herr talman! Min fråga går till Per Bolund.
          </note>
          <note>
            Vilseledande marknadsföring innebär att konsumenter luras in
            i avtal som framställs som mer fördelaktiga än de sedan visar
            sig vara. Det kan röra sig om rent bedrägeri där konsumenten luras
            in i ett mycket ofördelaktigt avtal som är svårt eller omöjligt
            att ta sig ur.
          </note>
          <note>
            Det finns exempel där förpackningen är dubbelt så stor som innehållet.
            Det finns också mer allvarliga exempel, där det kan få långtgående
            konsekvenser för konsumenten. Det kan vara abonnemang där man
            blir bunden under lång tid till en hög kostnad och där den höga
            kostnaden och långa bindningstiden inte har framgått. Det finns
            exempel där man har sagt att man ska ”ta snacket med banken”,
            alltså göra avtal med banken gällande bolån, vilket man inte alls
            har befogenhet att göra.
          </note>
          <note>
            Hur bedriver regeringen sitt arbete på detta område?
          </note>
          <note type="speaker">
            Anf. 99 Statsrådet PER BOLUND (MP):
          </note>
          <note>
            Herr talman! Jag tackar Hillevi Larsson för en viktig fråga.
          </note>
          <note>
            Vi är alla konsumenter och vet därmed hur svårt det kan vara
            att agera på ibland väldigt komplexa marknader. Konsumentmarknaderna
            är också i snabb förändring, inte minst på grund av digitaliseringen
            och globaliseringen.
          </note>
          <note>
            Detta gör att regeringen måste ha en aktiv konsumentpolitik och
            hela tiden komma med nya åtgärder för att möta de problem som
            konsumenter ställs inför.
          </note>
          <note>
            Vi har till exempel gett nya sanktionsmöjligheter till Konsumentombudsmannen.
            Nu kan man omedelbart gå in och stoppa vilseledande marknadsföringskampanjer
            i stället för att som i tidigare ordning tvingas gå till domstol
            och invänta ett domstolsutslag. Det kunde ju ta flera år, och
            då var det risk att kampanjen var avslutad och att konsumenterna
            redan hamnat i klistret.
          </note>
          <note>
            Vi jobbar konsekvent med att förbättra konsumentskyddet på alla
            olika områden. Vi skjuter också till extra pengar till Konsumentverket
            och Konsumentombudsmannen för att de ska kunna bedriva ett aktivt
            arbete. Det gör vi även till andra myndigheter som har att följa
            de konsumentmarknader som finns. Det här är ett mycket viktigt
            och prioriterat område för regeringen.
          </note>
          <note type="speaker">
            Anf. 100 HILLEVI LARSSON (S):
          </note>
          <note>
            Herr talman! Det är viktigt att man ger myndigheterna verktyg
            och resurser att bekämpa detta. Konsumenten är den svagare parten,
            och man kan inte lägga hela ansvaret på konsumenten. Denne kanske
            inte alltid vet sina rättigheter. Men det är såklart viktigt med
            konsumentinformation också.
          </note>
          <note>
            Det är viktigt att man kan gå in direkt och stoppa vilseledande
            reklam, för en domstolsprocess kan som sagt ta månader eller år.
            Det är också ett viktigt sätt att visa att detta inte är ett bra
            sätt att tjäna pengar.
          </note>
          <note type="speaker">
            Anf. 101 Statsrådet PER BOLUND (MP):
          </note>
          <note>
            Herr talman! Jag delar uppfattningen att det är ett viktigt område
            och att myndigheterna både måste ha de regelverk de behöver för
            att kunna gå till handling och de resurser de behöver.
          </note>
          <note>
            Därför har vi i den budget som ligger på riksdagens bord lagt
            till extra resurser till Konsumentombudsmannen och Konsumentverket.
            Vi har dessutom under ett antal år stärkt budgeten för Finansinspektionen,
            som har att följa konsumentskyddet på de finansiella marknaderna.
          </note>
          <note>
            Detta kommer vi att fortsätta med för att se till att svenskarna
            har ett gott konsumentskydd.
          </note>
          <note>
            Följderna av kilometerskatt, flygskatt och höjd drivmedelsskatt
          </note>
          <note type="speaker">
            Anf. 102 LOTTA FINSTORP (M):
          </note>
          <note>
            Herr talman! Jag vill ställa min fråga till finansmarknadsministern
            tillika biträdande finansminister.
          </note>
          <note>
            I regeringsförklaringen står bland annat att läsa att Sverige
            ska hålla ihop och att Sverige ska utvecklas genom samhällsbygge
            och samarbete.
          </note>
          <note>
            Om regeringen menar allvar med att Sverige ska hålla ihop även
            geografiskt, hur är planerna på kilometerskatt, flygskatt och
            höjd skatt på drivmedel förenliga med en politik för hela Sverige
            och för de företag och konsumenter och den samhällsservice som
            finns även långt från storstadsområdet?
          </note>
          <note type="speaker">
            Anf. 103 Statsrådet PER BOLUND (MP):
          </note>
          <note>
            Herr talman! Vi ska självklart ha väl fungerande samhällen runt
            om i hela Sverige, och det ska vara möjligt att bo och verka i
            hela Sverige. Därför har regeringen en aktiv regionalpolitik och
            vidtar åtgärder. Inte minst gäller det på transportområdet , där
            vi har planer på att kraftigt öka insatserna för att bygga infrastruktur
            runt om i hela Sverige.
          </note>
          <note>
            Det är felaktigt att titta på bara en del av den ekonomiska politiken.
            Man måste titta på helheten.
          </note>
          <note>
            Det är nog en felaktig slutsats att tro att till exempel en flygskatt
            måste få negativa konsekvenser. Utredningen, som precis kommit,
            konstaterar att de regionalpolitiska konsekvenserna skulle vara
            små, och de kan också mötas med åtgärder.
          </note>
          <note>
            Det är också farligt att tro att man kan stå stilla och inte
            vidta åtgärder för att möta den klimatutmaning som vi tydligt
            ser, till exempel i form av 20 grader varmare temperatur än normalt
            i Arktis och snabbt smältande polarisar. Jag tror att svenska
            folket förväntar sig att en regering ska komma med en aktiv politik
            för att möta detta. Att passivt stå och titta på är inte acceptabelt.
          </note>
          <note type="speaker">
            Anf. 104 LOTTA FINSTORP (M):
          </note>
          <note>
            Herr talman! Skatt på avstånd slår direkt mot företag och konsumenter
            som bor långt från storstadsområden. Vilken analys gör ministern
            av detta, alltså skatt på avstånd?
          </note>
          <note type="speaker">
            Anf. 105 Statsrådet PER BOLUND (MP):
          </note>
          <note>
            Herr talman! Jag anser att begreppet är direkt felaktigt. Det
            är inte vad det handlar om, utan det handlar det som riksdagen
            i bred samsyn har ställt sig bakom, nämligen att alla transportslag
            ska bära de kostnader de orsakar för samhället i form av lokal
            miljöpåverkan men också påverkan på den globala klimatutvecklingen.
          </note>
          <note>
            Vi vet alla att det finns olika former av kilometerskatt i ett
            stort antal länder runt om i Europa och världen. De har inte fått
            den typen av konsekvenser som Lotta Finstorp pekar på. Jag tycker
            att det är tidigt att dra slutsatser redan nu, innan utredningen
            ens har kommit med ett förslag.
          </note>
          <note>
            Låt oss avvakta och göra analyser senare.
          </note>
          <note>
            Turkiets ifrågasättande av Lausannefreden
          </note>
          <note type="speaker">
            Anf. 106 SOTIRIS DELIS (M):
          </note>
          <note>
            Herr talman! Min fråga är av allmänpolitisk karaktär och går
            till statsrådet Ylva Johansson.
          </note>
          <note>
            Vi lever i en orolig värld där vi bland annat kan konstatera
            att en hel del oroande saker och trender uppenbarar sig. Senast
            var det Turkiets president Erdoğan, som har börjat ifrågasätta
            Lausannefreden. Denna överenskommelse undertecknades i juli 1923,
            varvid Turkiets moderna gränser fastställdes.
          </note>
          <note>
            Att såväl Turkiets president som, nu senast, landet s utrikesminister
            Mevlüt Çavuşoğlu ifrågasätter Lausanneöverenskommelsen är som
            dynamit för klimatet i området.
          </note>
          <note>
            Vilken är den svenska regeringens ställningstagande och position
            i detta?
          </note>
          <note type="speaker">
            Anf. 107 Arbetsmarknads- och etableringsminister YLVA JOHANSSON
            (S):
          </note>
          <note>
            Herr talman! Det är rätt som Sotiris Delis tar upp att det finns
            många oroväckande tecken i vår nära omvärld som regeringen har
            anledning att följa mycket noga.
          </note>
          <note>
            Även om det finns många tecken där man har anledning att höja
            ett varningens finger och bli alltmer orolig är det viktigt att
            ta fasta på de goda relationer som också finns.
          </note>
          <note>
            Jag har inte kompetens nog att svara konkret på Sotiris Delis
            aktuella fråga. Jag vill dock säga att regeringen har förbindelser,
            men är oroad över utvecklingen i Turkiet, och att vi följer utvecklingen
            mycket noga.
          </note>
          <note type="speaker">
            Anf. 108 SOTIRIS DELIS (M):
          </note>
          <note>
            Herr talman! Tack, statsrådet, för svaret!
          </note>
          <note>
            Jag har ett önskemål, nämligen att Sverige, som numera sitter
            i FN:s säkerhetsråd, använder sin position och försöker påverka.
            Det är många som oroar sig över den turkiska regeringens och ledningens
            provokationer mot sina grannar.
          </note>
          <note type="speaker">
            Anf. 109 Arbetsmarknads- och etableringsminister YLVA JOHANSSON
            (S):
          </note>
          <note>
            Herr talman! Som jag sa tidigare följer Sverige utvecklingen
            i Turkiet nära, och det finns flera oroande tecken.
          </note>
          <note>
            Den 1 januari kliver vi in i FN:s säkerhetsråd, och det innebär
            självfallet ett mycket stort och bredare ansvar i utrikespolitiken.
            Sverige ser fram emot att ta detta stora ansvar.
          </note>
          <note>
            Anvisningslagen och moderatledda kommuners ansvar
          </note>
          <note type="speaker">
            Anf. 110 HANIF BALI (M):
          </note>
          <note>
            Herr talman! Endast 50 av landets 290 kommuner prognosticeras
            klara de anvisningskvoter som den nya anvisningslagen tvingar
            dem till. Gympahallar, tillfälliga barackgetton och till och med
            hotellrum har börjat bokas upp för att klara detta. Det är knappast
            bra och långsiktiga lösningar.
          </note>
          <note>
            Endast 1 000 av 2 500 av den kvot som rödgröna Stockholms stad
            har fått har man klarat av att placera hittills, nu i december.
            Socialdemokratiskt styrda Mölndal har sagt att de inte kan ta
            emot fler nyanlända nu.
          </note>
          <note>
            Anser Ylva Johansson att det är hederligt att peka på några enskilda
            moderatstyrda kommuner och bristen på vilja när detta är ett rikstäckande
            problem?
          </note>
          <note type="speaker">
            Anf. 111 Arbetsmarknads- och etableringsminister YLVA JOHANSSON
            (S):
          </note>
          <note>
            Herr talman! Hanif Bali har uppenbarligen kunskap som jag inte
            har. Jag känner inte till att det existerar några prognoser över
            mottagandet ute i kommunerna, men det är spännande att Hanif Bali
            har tillgång till sådana. Jag vet heller inte varifrån Hanif Bali
            har fått att jag skulle ha pekat ut några särskilda moderatledda
            kommuner.
          </note>
          <note>
            Jag ser ett läge där vi har mycket stor bostadsbrist i nästan
            hela Sverige och ett ovanligt stort mottagande av många nyanlända
            som har fått uppehållstillstånd. Det är en väldigt svår situation
            i nästan alla kommuner när det gäller att klara av detta. Det
            är en mycket stor ansträngning för Sverige.
          </note>
          <note>
            I detta läge måste regeringen göra allt för att hjälpa kommunerna.
            Det gör vi också genom många insatser för bostadsbyggande. I går
            presenterade jag förslag där regeringen ger vissa lättnader för
            tillfället för att underlätta de anvisningar som ska ske i år.
            Man får längre tid på sig att ta emot, och vi kommer att sänka
            länstalen för 2017 för att underlätta kommunernas mottagande.
          </note>
          <note type="speaker">
            Anf. 112 HANIF BALI (M):
          </note>
          <note>
            Herr talman! Att skjuta problem framför sig som regeringen nu
            har öppnat för att göra kan man säga är en väldigt tillfällig
            lösning.
          </note>
          <note>
            De åtgärder som regeringen presenterar för att få till stånd
            bostadsbyggande är långt ifrån tillräckliga. Det erkänner alla
            experter.
          </note>
          <note>
            Om det är så att vi inte ska peka ut enskilda kommuner eller
            enskild brist på vilja blir frågan: Vad mer är regeringen redo
            att göra? Är reger ­ ingen redo för de handlingar som krävs för
            att få till stånd bostadsbyggande?
          </note>
          <note type="speaker">
            Anf. 113 Arbetsmarknads- och etableringsminister YLVA JOHANSSON
            (S):
          </note>
          <note>
            Herr talman! Det är alldeles uppenbart att regeringen gör det
            som krävs för att få till stånd bostadsbyggande. Vi har inte sedan
            miljonprogrammets dagar haft ett sådant byggande av lägenheter
            som vi har just nu. Ökningstakten är enorm och slår alla tidigare
            prognoser, som bostadsministern visade nyss.
          </note>
          <note>
            Att detta rekordhöga byggande inte räcker beror på att vi under
            många års tid har haft på tok för lågt byggande. Det tar tid att
            bygga i kapp, men regeringens politik levererar när det gäller
            bostadsbyggande.
          </note>
          <note>
            Statsbidrag till islamistiska och våldsbejakande organisationer
          </note>
          <note type="speaker">
            Anf. 114 ISABELLA HÖKMARK (M):
          </note>
          <note>
            Herr talman! Min fråga går till statsrådet Anders Ygeman.
          </note>
          <note>
            Gång efter annan får vi vittnesmål och rapporter om att personer
            som inte ska göra det erhåller bidrag från staten. Detta urholkar
            förtroendet hos dem som betalar skatt och dem som erhåller bidrag.
            Jag tänker på islamister och våldsbejakande grupper.
          </note>
          <note>
            Min fråga till statsrådet är: Hur tänker han ingripa för at t
            säkerställa att islamistiska och våldsbejakande grupper inte kan
            finansieras med hjälp av statsbidrag?
          </note>
          <note type="speaker">
            Anf. 115 Statsrådet ANDERS YGEMAN (S):
          </note>
          <note>
            Herr talman! Jag ska för tydlighetens skull säga att detta faller
            under kultur- och demokratiminister Alice Bah Kuhnkes ansvarsområde
            och ingår i den gemensamma uppgörelse med Moderaterna, Liberalerna,
            Centerpartiet och Kristdemokraterna som jag var med om att träffa.
          </note>
          <note>
            Efter det att vi gjorde den gemensamma överenskommelsen har kultur-
            och demokratiministern vidtagit ett antal olika åtgärder. Bland
            annat har hon tillsatt en speciell utredare för att se över alla
            former av bidragsgivning, inte bara inom staten utan även andra
            delar av den offentliga sektorn, för att säkerställa att inte
            en krona av våra gemensamma skattemedel går till organisationer
            som inte ställer upp på den gemensamma demokratiska värdegrunden.
          </note>
          <note type="speaker">
            Anf. 116 ANDRE VICE TALMANNEN:
          </note>
          <note>
            Vi tackar statsråden och de ledamöter som har deltagit i dagens
            frågestund, som härmed är avslutad.
          </note>
          <note>
            § 8 (forts. från § 6) Kultur, medier, trossamfund och fritid
            (forts. KrU1)
          </note>
          <note type="speaker">
            Anf. 117 ARON EMILSSON (SD) replik:
          </note>
          <note>
            Herr talman! Rossana Dinamarca ägnade en stor del av sitt anförande
            åt att kritisera Sverigedemokraternas utgiftsområdesmotion på
            kulturom ­ rådet. Det var formuleringar om att om man får gissa
            vilt ska alla bli na ­ tionalister, som om vi hade haft något
            slags förslag om att strypa åsikts ­ friheten eller liknande.
          </note>
          <note>
            Det kan vara farligt att gissa vilt, för då händer det att man
            landar fel. Det var precis vad Rossana Dinamarca gjorde när hon
            menade att Sverigedemokraterna vill strypa all form av stöd till
            de olika världskulturmuseerna. Det gör vi inte, varken till Östasiatiska,
            Etnografiska, Medelhavsmuseet eller andra.
          </note>
          <note>
            Långsiktigt vill vi däremot se att man stryper anslagen till
            Världskulturmuseet i Göteborg, men det är bara ett av museerna.
            Det har även fått en mycket omfattande kritik riktad mot sig under
            åren.
          </note>
          <note>
            Rossana Dinamarca menade vidare att Kungliga Operan bara skulle
            få sätta upp opera på svenska om Sverigedemokraterna fick råda,
            vilket helt saknar grund i verkligheten. Vi fick också höra att
            Moderna museet med vårt förslag skulle få mindre pengar, vilket
            inte heller längre är överensstämmande med verkligheten när vi
            i år låter anslaget ligga oförändrat. Det kan vara farligt att
            gissa vilt.
          </note>
          <note>
            Sverigedemokraterna låter tvärtom kulturpolitiken ha en unikt
            stark roll i vårt förslag till statsbudget, vilket vi visade i
            höstas i vår budgetpresentation när vi menade att kulturens förmåga
            att få människor att kommunicera och knyta samman ett kluvet land
            är ovärderlig. Vänstern, däremot, saknar helt enkelt hederlighet
            i sin argumentation.
          </note>
          <note>
            Jag vill därför fråga Vänsterpartiet: Menar man att det saknas
            en svensk kultur och ett svenskt kulturarv vär t att värna, vårda
            och visa?
          </note>
          <note type="speaker">
            Anf. 118 ROSSANA DINAMARCA (V) replik:
          </note>
          <note>
            Herr talman! SD vill bestämma vilken konst vi ska få se, vilken
            musik vi ska få lyssna på och vilka tidningar vi ska få läsa.
            Det är inget hittepå. Det är bara att läsa och lyssna på olika
            ledamöter. I den här kammaren stod för några år sedan din företrädare
            Margareta Larsson och ville fängsla konstnärer som Carolina Falkholt
            för hennes konst. Det är inget hittepå. Det är helt äkta. Ni vill
            strypa presstödet och talar i antisemitisk anda om en konspiration.
            Det är inget hittepå.
          </note>
          <note>
            Jag tyckte att Olof Lavesson tydliggjorde ganska väl vad ni står
            för. Det är en avsmalning, och ni förstår inte ens vad kultur
            är och hur kultur formas. Kultur är ingenting som är statiskt,
            utan det är någonting som formas av alla människor som bor i ett
            samhälle. Det är också så jag vill att kulturen ska formas för
            framtiden.
          </note>
          <note>
            Ni vill tvärtom styra kulturen väldigt hårt. Det såg man inte
            minst under era senaste kommun- och landstingsdagar, då det fanns
            förslag om att man skulle sluta sponsra destruktiva kulturyttringar
            och där man ville ha en starkare styrning av den offentliga kulturen.
            Det är inget hittepå, utan det är så SD:s kulturpolitik ser ut.
            Ni vill att vi ska bli nationalister.
          </note>
          <note type="speaker">
            Anf. 119 ARON EMILSSON (SD) replik:
          </note>
          <note>
            Herr talman! Detta replikskifte är fortfarande fullt av lögner
            och en djupt ohederlig argumentation. Det får väl vara något slags
            hederlighet, för bövelen!
          </note>
          <note>
            Det låter ungefär som att Sverigedemokraterna vill bestämma vilken
            konst som ska visas. Var någonstans i Sverigedemokraternas utgiftsområdesmotion
            hittar Rossana Dinamarca detta? Vad har Margareta Larssons enskilda
            uttalande för några år sedan med vår kulturpolitik och vår utgiftsområdesmotion
            att göra? På vilket sätt medför vårt förslag om omläggning av
            presstödet en avsmalning? Vi slopar reklamskatten för att kompensera
            regional press när vi ändå ska se en omvandling av det aktuella
            presstödet och låter dessutom stora delar av stödet till kulturtidskrifter
            och andra ligga oförändrat.
          </note>
          <note>
            På vilket sätt förstår inte Sverigedemokraterna vad kultur är?
            Det låter verkligen som att Rossana Dinamarca skulle behöva följa
            med när vi är ute på turné i landet och föreläser om just kultur
            och kulturpolitik. Jag vet inte om Rossana Dinamarca har studerat
            kulturvetenskap, kulturarv eller så. Jag känner att vi har ganska
            bra pejl på vad kultur handlar om och på kulturens kraft och möjlighet
            att knyta ihop ett samhälle och vara en kraft i kommunikationen
            mellan medborgarna, inte minst för att stärka medborgarandan.
          </note>
          <note>
            Det finns inga som helst förslag om att sluta sponsra det som
            Rossana Dinamarca hänvisar till. Tvärtom kan vi se att de som
            står för politiseringen av kulturen i dag och som minskar detta
            armlängds avstånd till kulturen är vänsterpartierna. Ola Wong
            skrev i Svenska Dagbladet för inte så länge sedan: ”Vad som nu
            sker med världskulturmuseerna är ett mikrokosmos av en kulturpolitik
            som gått vilse i postkolonialt tänkande och en kvävande norm av
            normkritik. Den växer ur en populistisk idévärld där tron på objektiva
            fakta förnekas och därmed också behovet av museer som institution
            för att samla, upptäcka och sprida kunskap.” Vad har Vänsterpartiet
            för svar på det?
          </note>
          <note>
            (Applåder)
          </note>
          <note type="speaker">
            Anf. 120 ROSSANA DINAMARCA (V) replik:
          </note>
          <note>
            Herr talman! Vad jag vet var inte Margareta Larsson en enskild
            individ i Sverigedemokraterna i riksdagen. Hon var kulturpolitisk
            talesperson för Sverigedemokraterna, och hon stod här och yttrade
            exakt dessa ord. Hon tyckte att Carolina Falkholt skulle sättas
            i fängelse för sin konst. Jag tycker att det är ganska anmärkningsvärt
            av en företrädare för Sverigedemokraternas kulturpolitik.
          </note>
          <note>
            Detta är inte är en enskild händelse, utan denna form av politiska
            inriktningar dyker upp från Sverigedemokraterna konsekvent. Man
            vill strypa stöd på egentligen vilket område som helst – om vi
            nu talar om kultur eller mer specifikt folkbildning. Vi ser hur
            Sverigedemokraterna agerar lokalt när de drar undan stödet till
            allting som skulle kunna gå under beteckningen mångkulturalism.
            Vi har haft exakt denna debatt tidigare när det specifikt gällde
            stödet till folkbildningen.
          </note>
          <note>
            Jag tror att det är ganska klart och tydligt för de allra flesta
            av oss när vi läser om er politik med era Sverigecenter, kulturlotsar
            eller kulturarvs-ROT. Allting handlar om att bevara någonting
            som det är oklart vad det skulle vara för något. Eftersom kultur
            är just levande och någonting som skapas hela tiden är det svårt
            att veta exakt vad det är ni vill bevara, och det har ni aldrig
            heller kunnat specificera. Ni lever hela tiden på en natio ­ nalistisk
            tanke. Men ni är som tur inte så många.
          </note>
          <note>
            (Applåder)
          </note>
          <note type="speaker">
            Anf. 121 Kultur- och demokratiminister ALICE BAH KUHNKE (MP):
          </note>
          <note>
            Herr talman! För den rödgröna regeringen är det en självklarhet
            att ett levande kulturliv är en del av samhällsbygget. Kultur
            kan ge estetiska upplevelser, utveckla tänkande och språk och
            vidga våra vyer. Det är därför helt avgörande att vi har kultur
            omkring oss, att den är en del av vårt samhälle och att alla människor
            har tillgång till den oavsett vem man är, var man bor eller varifrån
            man kommer.
          </note>
          <note>
            Det är därför kulturen inte kan reduceras till en fritidssysselsättning
            enbart för dem som har stora resurser och mycket pengar. Kulturen
            är en rättighet för alla , oavsett om man har turen att födas
            i en storstad eller har föräldrar med goda inkomster. Det är därför
            vi måste se till att kulturen blir tillgänglig för fler.
          </note>
          <note>
            Vi behöver också se till att det konstnärliga oberoendet är starkt.
            Den fria konsten bryter ny mark och ifrågasätter invanda mönster
            och konven ­ tioner. På så vis fungerar den fria konsten som en
            vakthund – en demokratisk renhållningsmaskin som ifrågasätter
            och granskar makten och stimulerar det kritiska tänkandet.
          </note>
          <note>
            Därför måste vi ge bästa möjliga förutsättningar för den fria
            konsten, för oberoendet och för det armslånga avståndet till politisk
            klåfingrighet.
          </note>
          <note>
            Under det år som har gått har regeringen bland mycket annat investerat
            i kulturskolan. 100 miljoner kronor per år investeras i högre
            kvalitet och lägre avgifter. Äntligen får fler barn och unga chansen
            att pröva på att våga stå på en teaterscen, skriva musik, programmera
            eller dansa. Vi har satsat på biblioteken. En nationell biblioteksstrategi
            är på väg att ta form, och mer resurser investeras i litteratur
            på olika språk. Äntligen kan alla hitta en bok som passar just
            dem.
          </note>
          <note>
            Vi har satsat på museerna. Sedan fri entré infördes på statliga
            museer har människor strömmat till i tidigare sällan skådad omfattning.
            Människor som tidigare inte hade möjlighet att ta del av det som
            är vårt gemensamma kulturarv besöker nu våra museer i en omfattning
            som inte var verklighet för bara ett år sedan. Genom satsningen
            Äga rum har vi investerat 50 miljoner kronor i kulturprojekt som
            bygger på medborgarnas önskemål och som realiseras av ideella
            krafter med lokal förankring runt om i hela vårt avlånga land.
          </note>
          <note>
            Nu går vi vidare. Efter två rödgröna budgeter har kulturbudgeten
            höjts med 767 miljoner kronor. Det är nästan dubbelt så mycket
            som under hela förra mandatperioden. Sådana höjningar av kulturbudgeten
            har Sverige inte haft på över ett decennium, och vi har bara börjat.
          </note>
          <note>
            Vi stärker förutsättningarna för mer kultur i hela landet genom
            att investera ytterligare 30 miljoner i landstingens kulturverksamheter
            i och med kultursamverkansmodellen. Genom den slussas mer resurser
            till länsmuseer, fria grupper, länsteatrar och mycket annat.
          </note>
          <note>
            Vi satsar på barns och ungas läsning genom satsningen Hela Sverige
            läser och projektet Bokstart. Vi satsar på konstnärernas möjligheter
            att leva på sitt skapande. Vi förstärker scenkonstinstitutionerna
            så att hela landet även fortsättningsvis ska kunna njuta av ett
            brett utbud av musik. Vi rullar ut det nya filmstödet. De extra
            210 miljoner som regeringen investerar kommer att säkerställa
            goda villkor för svensk film.
          </note>
          <note>
            Allt detta gör regeringen för att förutsättningarna för det svenska
            kulturlivet ska stärkas, för det konstnärliga oberoendet och för
            att fler ska få tillgång till kultur.
          </note>
          <note>
            Samtidigt finns det en annan verklighet, eller jag kanske ska
            kalla det för en parallell verklighet eller en potentiell verklighet.
            Precis som att vissa fiktiva berättelser kan vara otrevliga att
            läsa kan det här vara otrevlig läsning, i alla fall för oss som
            brinner för mer kultur till fler. Bland de borgerliga partierna
            finns det fyra nyanser av kulturskymning. Det finns fyra varianter
            av nedskärningar. Summan i erbjudandet av nedskärningar varierar
            visserligen mellan 479 miljoner och 602 miljoner, men det är lika
            fullt kraftiga nedskärningar. För att finansiera sina skattesänkningar
            behöver de borgerliga hitta pengar. Lösningen har de hittat i
            kulturen. De blir därför svaret skyldiga här och nu. Varför ska
            barnen i Värnamo få en nedskärning av medlen till kulturskolan
            på 500 000 kronor? Tycker ni att vi har för många teatrar och
            orkestrar utanför de största städerna? Är de för många? Och vilka
            svenska filmer är onödiga att ge stöd till?
          </note>
          <note>
            Tyvärr är listan lång, och tiden räcker inte till, men jag vill
            inte göra lidandet långvarigt för de borgerliga. Det går att ändra
            sig och komma på bättre tankar. Valet är enkelt och tydligt: Ska
            vi ha mindre kultur till färre eller mer kultur till fler?
          </note>
          <note type="speaker">
            Anf. 122 OLOF LAVESSON (M) replik:
          </note>
          <note>
            Herr talman! Låt mig inleda med att säga hur trevligt det är
            att höra en miljöpartist tala om den egna politiken. Vi har inte
            hört så mycket sådant i dag, men det uppskattas, även om jag kanske
            inte delar entusiasmen i alla delar.
          </note>
          <note>
            Jag försökte i mitt anförande berätta både om vår politik och
            hur jag ser på kulturen, men kanske framgick det också att jag
            riktade en viss kritik mot regeringen. Den handlar lite grann
            om de processer vi har. Allting ska gå så himla fort, men egentligen
            vet man inte riktigt vad man pysslar med, känns det som. Filmen
            är ett exempel. Det finns sju tillkännagivanden, varav något hanteras
            lite hjälpligt och andra inte alls i budgetproposi ­ tio ­ nen.
          </note>
          <note>
            Nu får vi veta att det finns 210 extra miljoner kronor till filmen.
            Det var ju en överraskning! Det står inget om några extra miljoner
            i budgetpropositionen. Däremot finns det en kompensation för filmavtalet,
            och jag antar att det är de pengarna som kulturministern menar.
          </note>
          <note>
            Så här har det varit på område efter område. När det gäller filmen
            har vi till exempel inte 25 miljoner i momskompensation i vår
            budget, efter ­ som vi inte chockhöjer biomomsen och gör biobiljetterna
            så oerhört mycket dyrare. Då får vi veta att det där inte är momskompensation
            utan ett omställningsstöd, eller vad det nu senast hette. Men
            det var inte så det hette i förra årets budgetproposition.
          </note>
          <note>
            När vi förra gången debatterade kulturskolan hade inte ens ministern
            själv klart för sig hur de 100 miljoner man avsatte skulle användas.
            Det enda som stod klart var att de skulle gå till att sänka avgifterna.
            Det var grunden till att man satsade 100 miljoner kronor på kulturskolan.
            Men så blev det inte när verkligheten kickade in.
          </note>
          <note>
            Jag vill verkligen betona den viktiga uppgift som våra kommunala
            kulturskolor har, och jag välkomnar den utredning som har presenterats,
            även om jag kanske inte delar alla slutsatser. Jag ser fram emot
            debatt om kulturskolan. Men det är en kommunal verksamhet som
            sker på frivillig grund på barnens fria tid. Det blev inte som
            kulturministern sa; pengarna gick inte till sänkta avgifter.
          </note>
          <note>
            Min fråga är alltså: Vilka garantier har vi egentligen i för
            att det som kulturministern skriver i propositionen och i dag
            talar om blir av?
          </note>
          <note type="speaker">
            Anf. 123 Kultur- och demokratiminister ALICE BAH KUHNKE (MP)
            replik:
          </note>
          <note>
            Herr talman! Jag vill inleda med att ge Moderaterna beröm. När
            vi läser de borgerliga förslagen till finansiering och till satsningar
            inom kulturen är det enbart Moderaterna som går iväg med någon
            heder i behåll. Det finns en kulturpolitik att tala om. Det vill
            jag ha sagt. Ni ska ha en eloge för det.
          </note>
          <note>
            Däremot är det sorgligt att ni är så ensamma, och man blir orolig
            för hur det här ska te sig. Vilka nedskärningar ska man välja
            att göra? Det är ju kraftiga nedskärningar som görs. Det gör mig
            också ont att Olof Lavesson är så tydlig med sin misstänksamhet
            och sin misstro till de stora satsningar som vi nu gör på kulturskolan.
            Är det någonting som Sverige är i stort behov av är det kulturell
            infrastruktur. Och är det någonting som alla barn i vårt land
            är värda är det att man ger dem de bästa förutsättningarna att
            få pröva på och exponeras för kultur. Vi vet ju alla, hoppas jag,
            vilken oerhörd effekt som kultur har på oss människor. Den kan
            få oss att bli till människor. Ett liv utan kultur är ett fattigt
            liv, och därför behöver vi skapa de här förutsättningarna.
          </note>
          <note>
            Kulturskolan är en jättesatsning som vi nu hämtar hem, men vi
            fortsätter att utveckla den, och vi har många satsningar i den
            här budgeten som vi är stolta över. Men Moderaterna vill, trots
            sin någorlunda rimliga kulturpolitik, dra ned på kulturskolan,
            på satsningar som finansiering till museer och på Äga rum. Men
            det som kanske är allra tråkigast är att Moderaterna vill skära
            i den regionala kulturen. Är det någonting vi behöver så är det
            mer kultur till fler i hela vårt land.
          </note>
          <note type="speaker">
            Anf. 124 OLOF LAVESSON (M) replik:
          </note>
          <note>
            Herr talman! Jag tycker nog att jag i många sammanhang har uttryckt
            mig mycket varmt om kulturskolorna. Som jag sa välkomnar jag den
            kulturskoleutredning som har presenterats. Jag tycker att det
            finns mycket som är bra i den. Jag tror även att staten kan utgöra
            ett bra stöd för kommunerna när det gäller kulturskolan. Det handlar
            om att samordna kunskap, stå för forskning, bidra till att goda
            exempel sprids och annat. Men jag är också ganska noggrann med
            att var och en ska försöka ta ansvar för sitt.
          </note>
          <note>
            Vi har ett kulturliv som har skriande behov på många håll och
            kanter. Jag har tidigare gratulerat kulturministern till en god
            förhandling med Fi ­ nans departementet för att frigöra pengar,
            men det förvånar mig att det första hon gör inte är att prioritera
            de egna verksamheterna utan det som är det kommunala ansvaret.
            Jag tycker att vi har varit överens om att kul ­ turskolan är
            ett viktigt kommunalt ansvar som kommunerna måste få fatta beslut
            om.
          </note>
          <note>
            Det som bekymrar mig är kulturministern för ett år sedan inte
            ens visste vad de här 100 miljonerna skulle gå till. Vi hade en
            lång debatt här som handlade om att sänka avgifter. Vi frågade:
            Ska pengarna gå dit där avgifterna är som högst, alltså till Stockholms
            kranskommuner? Men så blev det inte. Det blev inga pengar till
            att sänka avgifter, för det gick inte, utan de har gått till att
            öka tillgängligheten. Man fick hitta på ett annat användningsområde,
            helt enkelt.
          </note>
          <note>
            Det är säkert bra att öka tillgängligheten, men det är snarare
            bättre att vi står där med kompetensstöd. Och hur ska man använda
            de 100 miljonerna nästa år? Eller är det 200 miljoner? Vi vet
            inte, för vi har ju inte ens behandlat utredningen om kulturskolan
            än. Det bekymrar mig att man skjuter från höften. Man tycker att
            man gör någonting som ska verka bra, men sedan blir det inte som
            man tänkt sig. Jag tycker att det är ett stort bekymmer, och det
            skapar oklarheter när det gäller kulturpolitiken. Jag känner inte
            att jag har garantier längre för att det som sägs i budgetpropositionen
            verkligen är det som blir verklighet.
          </note>
          <note>
            Budgetpropositionen, herr talman, är inte till för att uttrycka
            ambi ­ tioner. Budgetpropositionen är till för att leverera enligt
            de ambitioner man har.
          </note>
          <note type="speaker">
            Anf. 125 Kultur- och demokratiminister ALICE BAH KUHNKE (MP)
            replik:
          </note>
          <note>
            Herr talman! Det står mycket tydligt i budgettexten att de 100
            miljoner kronor som vi investerar och prioriterar till den kommunala
            musikskolan ska gå till kvalitetshöjande insatser. Det är just
            det som nu sker. De pumpas ut, och det får effekt för många barn
            och unga i vårt land.
          </note>
          <note>
            Jag vill återkomma till den budget och de förslag som vi nu debatterar
            och till Moderaternas budgetförslag, där en rad nedskärningar
            görs.
          </note>
          <note>
            Jag har några frågor, och vi får väl anledning att återkomma
            till dem. Har vi för många länsmuseer i vårt land, Olof Lavesson?
            Är det vad Moderaterna tycker? Har vi för mycket biblioteksverksamhet
            i vårt land, eftersom det görs nedskärningar på det i er budget?
          </note>
          <note>
            Till och med våra scenkonstinstitutioner drabbas av Moderaternas
            hyvel. Boom, där rök den regionala musiken – tack vare Moderaterna.
          </note>
          <note type="speaker">
            Anf. 126 ROLAND UTBULT (KD) replik:
          </note>
          <note>
            Herr talman! Jag är fascinerad av hur regeringssidan förklarar,
            med ganska starka brösttoner, vilken fantastisk budget man har.
            Det är djärvt och modigt. Hela grejen handlar om att man höjer
            skatter med 40 miljarder, eller 40 000 miljoner, och lånar till
            reformer. Och man regerar med stöd av Vänsterpartiet, som har
            fått in ett par riktiga uppercuts mot företagare och enskilda
            i Sverige.
          </note>
          <note>
            Alliansen ligger inte på samma kostnads- och bidragsnivåer. Det
            beror på att vi vill skapa förutsättningar för företag att blomstra
            och för enskilda att få mer i plånboken, inte mindre. Vad säger
            kulturministern om Konjunkturinstitutets underkännande av man
            lånar till reformer inom kulturområdet i högkonjunktur?
          </note>
          <note type="speaker">
            Anf. 127 Kultur- och demokratiminister ALICE BAH KUHNKE (MP)
            replik:
          </note>
          <note>
            Herr talman! Vi är här för att diskutera och debattera kulturbudgeten.
            Det är häpnadsväckande att Kristdemokraterna hellre väljer att
            tala om annat. Men det är inte bara häpnadsväckande utan också
            tydliggörande. I brist på kulturpolitik, på en idé om åtminstone
            kulturens egenvärde eller den fria konstens oberoende väljer man
            att förskjuta bilden och fokusera på helt andra frågor än de prioriteringar
            och investeringar i kulturpolitiken som verkligen behövs. Det
            är inte konstigt att de åtta åren med borgerlig kulturpolitik
            förde oss i motsatt riktning till framåt , mer och bättre.
          </note>
          <note>
            Jag undrar hur det kommer sig att Kristdemokraterna vill dra
            tillbaka finansieringen av den nationella biblioteksstrategin.
            Varför behövs inte den? Och hur kommer det sig att man inte vill
            satsa på kultur i skolan?
          </note>
          <note>
            Jag noterar att Kristdemokraterna vill dra ned både på kulturskolan
            och på Skapande skola. Det är häpnadsväckande. Är det något som
            barn och unga i vårt land behöver är det möjligheten till mer
            kultur.
          </note>
          <note>
            (Applåder)
          </note>
          <note type="speaker">
            Anf. 128 ROLAND UTBULT (KD) replik:
          </note>
          <note>
            Herr talman! Jag vill tacka för svaret.
          </note>
          <note>
            Jag tror inte att kulturministern var här i salen när jag höll
            mitt anförande. Då drog jag just den kulturpolitik som Kristdemokraterna
            står för. Om man vill fördjupa sig i den går det i så fall att
            läsa om den i protokollet i efterhand.
          </note>
          <note>
            Jag tänker inte släppa kulturministern när det gäller skatterna.
            Det som möjliggör att kulturministern står här och säger att vi
            inte satsar någonting eller att vi satsar mindre än regeringen
            gör har att göra med just skatterna och lån till reformer. Några
            exempel är
          </note>
          <note>
             höjd inkomstskatt, som kommer att beröra ungefär 39 000 svenskar
          </note>
          <note>
             höjda alkoholskatter
          </note>
          <note>
             särskild löneskatt för personer över 65 år
          </note>
          <note>
             energiskatt på el för hushåll
          </note>
          <note>
             skatt på elektronik, som berör ungefär 1 000 svenska jobb
          </note>
          <note>
             flygskatt, som också är på G nu.
          </note>
          <note>
            När det gäller flygskatten uttalar sig S-politiker om jobben
            och hur det kommer att drabba företag och tillväxten inom företag,
            framför allt på landsbygden.
          </note>
          <note>
            Alla de här skatterna används för att finansiera reformer. Det
            gäller även kultursidan. För att möjliggöra det som kulturministern
            talar om här – vi gör det och det, och vi satsar där och där –
            tar man in pengarna via skatten. Så är det.
          </note>
          <note>
            Min fråga kvarstår. Hur ser kulturministern på att Konjunkturinstitutet
            har underkänt att man lånar till reformer inom kulturområdet i
            högkonjunktur?
          </note>
          <note type="speaker">
            Anf. 129 Kultur- och demokratiminister ALICE BAH KUHNKE (MP)
            replik:
          </note>
          <note>
            Herr talman! Skatter är ett verktyg som alla regeringar arbetar
            med för att finansiera och göra olika prioriteringar. Det är en
            självklarhet.
          </note>
          <note>
            Jag är smått förvånad över det sätt som riksdagsledamoten väljer
            för att använda tiden för en kulturbudgetdebatt. Kristdemokraterna
            har en gång för alla, mycket tydligt, visat att de saknar kulturpolitik.
            Det är häpnadsväckande.
          </note>
          <note>
            Jag ska absolut läsa herr Utbults anförande i protokollet. Men
            jag har läst Kristdemokraternas budgetförslag , o ch det är under
            all kritik.
          </note>
          <note>
            (Applåder)
          </note>
          <note type="speaker">
            Anf. 130 PER LODENIUS (C) replik:
          </note>
          <note>
            Herr talman! Vi debatterar nu utgiftsområde 17 som gäller kulturområdet.
            Vi kan i propositionen läsa följande: ”Regeringen vill stärka
            allmänhetens delaktighet i naturvårdsarbetet, bl.a. genom tillgång
            till miljöinformation, deltagande i beslutsprocesser och tillgång
            till rättslig prövning.”
          </note>
          <note>
            Regeringen tillsatte i våras en utredning som ska identifiera
            behov och analysera om allmänheten ska ha rätt till överprövning
            av Skogsstyrelsens beslut. I höstbudgeten inväntar man alltså
            inte utredningens slutsatser, utan redan i budgeten skriver man
            att man ska genomföra tillgång till rättslig prövning för allmänheten.
          </note>
          <note>
            Regeringen föregriper sin egen utredning. Vad är tanken här?
            Hur ser kultur- och demokratiministern på att man föregår en bere
            dning av ett ärende som just nu utreds? Man tar beslut redan i
            budgeten om att ”stärka allmänhetens delaktighet i naturvårdsarbetet,
            bl.a. genom tillgång till miljöinformation, deltagande i beslutsprocesser
            och tillgång till rättslig prövning”.
          </note>
          <note type="speaker">
            Anf. 131 Kultur- och demokratiminister ALICE BAH KUHNKE (MP)
            replik:
          </note>
          <note>
            Herr talman! Detta är en intressant kulturbudgetdebatt. Jag hör
            här att Centerpartiets kulturpolitiske talesperson väljer att
            ställa en fråga som borde ställas till landsbygdsminister Bucht
            – och som han säkert kan ge ett mycket bra svar på – i stället
            för att tala om det som är uppenbart.
          </note>
          <note>
            Centerpartiet har under hela året talat vitt och brett om vikten
            av mer kultur i hela landet. De har talat om sig själva som den
            lokala kulturens förespråkare. Sedan lägger man fram ett budgetförslag
            som lyser av kulturfrånvaro, som lyser av brist på prioriteringar
            och av brist på vilja att fylla orden med verkstad. Det var bara
            tomt prat från Centerpartiet. Det är sorglig läsning.
          </note>
          <note>
            Jag ser fram emot att möta centerpartister runt om i landet som
            har utmanat mig med att de företräder ett parti som vill ha mer
            kultur i hela landet. Nu finns det svart på vitt att så inte är
            fallet.
          </note>
          <note>
            I Centerpartiets budget är det en total kulturslakt – total.
            Om Moderaterna är bäst i klassen bland de borgerliga – de har
            åtminstone en kulturpolitik – så visar Centerpartiet att man näst
            efter Kristdemokraterna inte har någon kulturpolitik. Jag vet
            inte vad annat man har.
          </note>
          <note>
            I Centerpartiets kulturbudget stryper man i stort sett alla satsningar
            som regeringen vill investera i. Det finns inget stöd till kulturskolor,
            museer får inte mer pengar och satsningar på kulturprojekt ska
            inte äga rum. Men allra värst är nog ändå att Centerpartiet vill
            mer än halvera filmstödet.
          </note>
          <note>
            Har vi för mycket kultur i vårt land i dag? Den frågan vill jag
            ha svar på?
          </note>
          <note>
            (Applåder)
          </note>
          <note type="speaker">
            Anf. 132 PER LODENIUS (C) replik:
          </note>
          <note>
            Herr talman! Kulturministern vill inte ens svara på vad hon själv
            har tagit med i sin budgettext. Det är ganska intressant – speciellt
            som hon även är så kallad demokratiminister – att hon inte kan
            svara på vad som menas med att ge allmänheten ”tillgång till rättslig
            prövning”. En utredning tittar redan på det och om man ska kunna
            genomföra det.
          </note>
          <note>
            Det här är självklart frågor som kulturministern måste kunna
            svara på, eftersom de finns med i kulturministerns budget.
          </note>
          <note>
            Jag kan kommentera budgeten lite grann. Nu var inte kulturministern
            här när jag hade mitt anförande. Annars hade vi kunnat få svar
            på de flesta av frågorna. På de flesta punkter är våra förslag
            egentligen inte några besparingar. Att vi har lägre anslag beror
            på att vi inte har höjt anslagen på de sätt som regeringen har
            gjort i jämförelse med budgeten för 2016/17.
          </note>
          <note>
            Det hänger också ihop med att vi inte har skattehöjningar. Det
            har både Olov Lavesson och Roland Utbult före mig tagit upp som
            tydliga delar. Det handlar om att ett antal miljarder om man tittar
            på kultursektorn och fritidssektorn i höjda skatter i arbetsgivaravgifter
            och andra delar.
          </note>
          <note>
            Det är intressant att ministern står här och talar om att hon
            inte vet vad vi har för kulturpolitik. Vi har en väldigt öppen
            kulturpolitik. På varje partistämma vi har haft har vi antagit
            ett kulturpolitiskt program som vi har varit tydliga med. Det
            har inte Miljöpartiet gjort.
          </note>
          <note>
            Däremot har man utsett en arbetsgrupp som ska ta fram ett kulturprogram.
            Där talar man om att man ska befria kollektivtrafiken från reklam.
            Man kan förbjuda reklam i kollektivtrafiken och ersätta det med
            kulturella uttryck. Man säger att någon form av bredbandsskatt
            ska införas. Man ska alltså begränsa bredbanden.
          </note>
          <note>
            Jag kan fortsätta att peka ut delarna. Den kulturpolitiska talespersonen
            säger: Mycket av det som finns i förslaget har vi redan omvandlat
            i faktisk politik. Sedan är det andra saker som vi behöver arbeta
            vidare med på längre sikt. Det är Niclas Malmberg som säger det
            i Sveriges Television.
          </note>
          <note>
            Han menar att man håller på att genomföra det program som vad
            jag vet Miljöpartiet inte ens har antagit. Jag har inte heller
            hört kulturministern yttra någonting om programmet.
          </note>
          <note type="speaker">
            Anf. 133 Kultur- och demokratiminister ALICE BAH KUHNKE (MP)
            replik:
          </note>
          <note>
            Herr talman! Jag är övertygad om att Centerpartiets Per Lodenius
            är väl medveten om att det kulturprogram han talar om inte är
            ett program antaget av Miljöpartiet – vare sig av partistyrelsen
            eller kongressen. Det är ungefär lika befängt som att påstå att
            Centerpartiet är för fri invandring. Det var väl också någonting
            som var ett av era förslag i ert parti. Antog ni det? Nej, det
            gjorde inte Centerpartiet.
          </note>
          <note>
            Det finns många olika texter som figurerar. Det är viktigt att
            hålla tungan rätt i mun och veta vad man talar om. Återigen: Vad
            Lodenius har sagt i denna kammare är kanske bara tomt prat. Det
            viktiga är vad man faktiskt prioriterar och skriver fram i sitt
            budgetförslag.
          </note>
          <note>
            Där lyser prioriteringen att satsa på kultur i hela vårt land
            med sin frånvaro. Det är återigen bara tomt prat. Att Centerpartiet
            gör på det sättet är sannerligen en sorglig historia. Fortsätt
            att prata ! Jag och regeringen kommer att leverera och göra.
          </note>
          <note>
            (Applåder)
          </note>
          <note type="speaker">
            Anf. 134 ARON EMILSSON (SD) replik:
          </note>
          <note>
            Herr talman! Det är uppenbart att de satsningar regeringen i
            år väljer att göra i sin budgetproposition för kulturområdet,
            och som man ganska kraftigt slår sig för bröstat för, nästan enbart
            riktar sig mot etablering av nyanlända. Det gäller oavsett om
            det handlar om idrotten eller folkbildningen.
          </note>
          <note>
            Vi noterar att man med 3 miljoner kronor förstärker bidraget
            till kulturmiljövård, vilket är glädjande. Det är åtminstone 10
            procent av vårt öronmärkta anslag för enbart kulturreservat. Det
            är ett steg i rätt riktning.
          </note>
          <note>
            Det finns också orosmoln när det gäller regeringens budgetproposition.
            Det gäller inte minst att det kommer signaler om att budgeten
            är både underfinansierad och att det saknas väldigt mycket pengar.
            Riksrevisionen pekar ut att man i förlängningen saknar 50 miljarder
            för att kunna genomföra sina satsningar. Det är ett stort problem.
            Någonstans vet vi inte heller i dag, i likhet med vad tidigare
            talare lite grann har varit inne på, hur mycket det här kommer
            att påverka kulturbudgeten i förlängningen. Det är ett orosmoln
            som måste finnas på riksdagen s himmel.
          </note>
          <note>
            Jag tänkte primärt ta upp en fråga som har diskuterats och har
            varit uppe till debatt tidigare och även i dag. Det är frågan
            om filmpolitiken. Här vet vi att det ligger ett antal tillkännagivanden
            från riksdagsmajoriteten , där man har gett regeringen i uppdrag
            att återkomma med uppföljning och inte minst att till exempel
            tillsätta en ny filmpolitisk utredning.
          </note>
          <note>
            Nu genomdriver man den helstatliga filmpolitiken med budgetpropositionen.
            Därför är min fråga: Hur avser man att följa upp riksdagens tillkännagivanden?
            Frågan ställs mot bakgrund av att man slår sig för bröstet när
            det gäller demokratibegreppet och att kulturministern också är
            demokratiminister.
          </note>
          <note type="speaker">
            Anf. 135 Kultur- och demokratiminister ALICE BAH KUHNKE (MP)
            replik:
          </note>
          <note>
            Herr talman! Regeringen ämnar att bemöta och tillgodose tillkännagivanden
            i sedvanlig ordning och i god tid. Under den borgerliga regeringsperioden,
            som var lång, tog det i genomsnitt tre år för att hantera ett
            tillkännagivande. Jag ämnar vara duktigare än så.
          </note>
          <note>
            Jag vill gärna tala mer om Sverigedemokraternas kulturpolitik.
            När jag läste den slogs jag av och blev tagen av hur optimistisk
            den är när det gäller att få ihop sin finansiering. Jag lät kunniga
            tjänstemän titta på finansieringen. Hur de än räknade fick de
            inte plus och minus att gå ihop.
          </note>
          <note>
            Återigen är vi inför en situation där det finns sverigedemokrater
            och kulturpolitiska talespersoner som pratar vitt och brett om
            alla investeringar och satsningar som man ska göra. Men det är
            tomt prat. Finansieringen går inte ihop. Det är skrämmande och
            sorgligt. Om man har hur mycket pengar som helst och det bara
            är byggt på luftslott blir det väldigt svårt att föra en kulturpolitisk
            diskussion på allvar.
          </note>
          <note>
            Sverigedemokraterna slaktar trots sin enorma pengapåse också
            en hel del kultur som regeringen investerar i. Man slaktar till
            exempel stödet till svensk film. Det förvånar. Hur tänker man
            sig att finansiera den svenska filmen som man säger sig värna
            så mycket om man inte prioriterar att betala för den?
          </note>
          <note>
            Sverigedemokraterna ägnar stor möda åt att på olika sätt styra
            och befria konsten. Man vill styra yttrandefriheten och den konstnärliga
            friheten. Det är skrämmande på riktigt.
          </note>
          <note>
            (Applåder)
          </note>
          <note type="speaker">
            Anf. 136 ARON EMILSSON (SD) replik:
          </note>
          <note>
            Herr talman! Någonstans har vi berört det här tidigare. Det handlar
            om konsten att hålla sig till hederlighet och saklighet i debatten.
            Vi har mig veterligen inte uttryckt någonstans att vi skulle vilja
            styra yttrandefriheten eller till exempel vilken konst som visas.
            Det är återigen en absurd anklagelse.
          </note>
          <note>
            Att vi med några få procent minskar de direkta subventionerna
            när det gäller till exempel ersättningar och bidrag till konstnärer
            eller Statens konstråd handlar det inte om att styra vilken konst
            eller vilken samtidskonst som skulle kunna utvecklas eller visas.
            Någonstans är det fria kulturlivet mycket större än de direkta
            statliga subventionerna.
          </note>
          <note>
            Tvärtom tror vi att våra satsningar på skapande förskola, skapande
            äldreomsorg, satsningar för låginkomsttagare rent skattemässigt,
            slopande av sjuklöneansvar och liknande för små företag skulle
            bidra till att många kulturarbetare med lägre inkomster får bättre
            villkor och bättre möjligheter att bedriva sitt arbete.
          </note>
          <note>
            Det gäller att möta orosmolnet som Riksrevisionen har lyft om
            att regeringens budget är underfinansierad. Det saknas i förlängningen
            omfattande resurser. Det är inte rätt väg att utan grund kritisera
            vårt budgetförslag för att vara underfinansierat. Vår utgiftområdesmotion
            är finansierad krona för krona. Den har av inga andra bedömare
            vad jag hört kallats för underfinansierad.
          </note>
          <note>
            Jag har tidigare ställt en fråga till företrädare till regeringspartierna.
            Hur ser kulturministern på det faktum som vi har haft uppe till
            debatt tidigare under eftermiddagen att museer, kulturskolor och
            liknande börjar genomföra verksamhetsdirektiv från utredningar
            som ännu inte är förankrade genom propositioner eller lagförslag
            som vunnit stöd från riksdagens majoritet men där regeringen gett
            direktiv? Det är en relevant fråga.
          </note>
          <note type="speaker">
            Anf. 137 Kultur- och demokratiminister ALICE BAH KUHNKE (MP)
            replik:
          </note>
          <note>
            Herr talman! Den kommunala kulturskolan är just en kommunal kulturskola.
            Det är det kommunala självstyret som styr de olika kulturskolorna.
            Det är enbart positivt att regeringen både prioriterar att satsa
            100 miljoner kronor per år på kulturskolorna samtidigt som vi
            har en utredning som ger förslag på hur vi kan ta vara på och
            bättre skapa gemensamma förutsättningar för denna nationella angelägenhet.
          </note>
          <note>
            Vi vill mer. Men vi vill inte på något sätt förstatliga den kommunala
            kulturskolan. Det är en fantastisk verksamhet. Däremot vill vi
            sprida de goda exemplen och all den empiri som finns som kan skapa
            ännu bättre förutsättningar till fler. Det är målet med utredningen.
          </note>
          <note>
            Det är inte regeringens sak att anmärka på vissa kommuner som
            har lyssnat på några av initiativen. Det står alla fritt att göra
            så. Vi lever fortfarande i ett fritt land. Det tycker jag att
            riksdagsledamoten också bör beakta.
          </note>
          <note>
            Därför är det som Sverigedemokraterna säger så allvarligt. Det
            är en sak att skriva fina ord och göra dem så anpassbara som möjligt
            i ett budgetförslag. Samtidigt har vi dock riksdagsledamöter som
            kallar journalister för nationens fiender och som säger att de
            önskar fängsla konstnärer. Detta är mer än oroväckande; det är
            riktigt farligt. Vi behöver vara många som tar detta på allvar
            och förstår vad det talas om. Det blir inte allvarligare än så
            här.
          </note>
          <note>
            (Applåder)
          </note>
          <note type="speaker">
            Anf. 138 BENGT ELIASSON (L) replik:
          </note>
          <note>
            Herr talman! Debatten på kulturpolitikens område är intressant,
            och den speglar de ideologiska skillnaderna och var linjerna går.
          </note>
          <note>
            Jag vill fortsätta på den linje som flera andra varit inne på,
            nämligen kultursamverkansmodellen och synen på den del av kulturen
            som sker på lokalt och regionalt plan, där den enligt min mening
            hör hemma. Jag har en förtröstan och förlitan på att kompetensen
            för de lokala förutsättningarna är större ute i landet än i huvudstaden.
          </note>
          <note>
            Liberalerna och regeringen skiljer sig åt när det gäller pengar
            för detta men även i grundsynen på vad kultursamverkansmodellen
            innebär. Kritiken som kommit fram just nu handlar om att styrningen
            från staten via Kulturrådet och att dess rättningar av de lokala
            kulturplanerna blir hårdare och hårdare. Finansieringen har backat
            eller legat stilla.
          </note>
          <note>
            Jag vill höra vilken syn kulturministern har på att förhållandet
            inte är tvärtom, det vill säga att styrningen blir svagare och
            finansieringen högre.
          </note>
          <note type="speaker">
            Anf. 139 Kultur- och demokratiminister ALICE BAH KUHNKE (MP)
            replik:
          </note>
          <note>
            Herr talman! Vi har självständiga myndigheter, och jag värnar
            och beaktar hur de gör sina bedömningar. Det Liberalerna gör,
            vilket tydligt visas i deras budgetförslag, är att faktiskt satsa
            på den regionala kulturen. Därvid skiljer de sig från de flesta
            andra borgerliga partier, vilket länder dem till heder.
          </note>
          <note>
            Jag undrar dock varför Liberalerna vill slakta mer än halva filmstödet.
            Har vi för mycket svensk film? Vad ska bort inom den svenska filmproduktionen?
            Det är lätt att se att Liberalerna inte tycker att den kommunala
            kulturskolan är värd att satsa på. Jag trodde på Liberalernas
            vackra ord om att barn och unga ska ha goda möjligheter och förutsättningar
            att exponeras för kultur och få prova på kultur. Varför prioriterar
            ni inte dessa frågor? Vad var det som inte är viktigt, och varför
            är det så oviktigt?
          </note>
          <note type="speaker">
            Anf. 140 BENGT ELIASSON (L) replik:
          </note>
          <note>
            Herr talman! Jag noterar med glädje att kulturministern har uppfattat
            vår satsning på hela landets kultur genom bland annat kultursamverkansmodellen.
            Jag tycker dock att hon är svaret skyldig vad gäller den lokala
            kompetensen.
          </note>
          <note>
            Att kulturministern lyfter fram att enskilda myndigheter är fristående
            gläder mig också, men samtidigt går det mycket signaler i politiken
            just nu. Man går förbi både den politiska debatten och riksdagen
            genom att i stället styra med signalpolitik. Jag tänker exempelvis
            på sammanslagning ­ en av v ärldskulturmuseerna och andra satsningar
            , där pengar skickas i stuprör till fristående myndigheter.
          </note>
          <note>
            Det är ett faktum att kultursamverkansmodellen styrs allt hårdare
            av staten. Rödpennan går allt flinkare fram över de lokala kulturplanerna
            och anger vad de ska innehålla och åstadkomma. I stället hade
            man kunnat låta alla 21 regioners blommor blomma – jag tror att
            ministern kanske kan uppskatta sådan retorik.
          </note>
          <note type="speaker">
            Anf. 141 Kultur- och demokratiminister ALICE BAH KUHNKE (MP)
            replik:
          </note>
          <note>
            Herr talman! Efter två rödgröna budgetar har kulturbudgeten höjts
            med 767 miljoner kronor. Det är nästan dubbelt så mycket som under
            hela förra mandatperioden. Sådana kulturbudgethöjningar har Sverige
            inte haft på över ett decennium. Och vi har bara börjat.
          </note>
          <note>
            Mer kultur till fler i hela landet är inte enbart ord i regeringens
            kulturpolitik. Det visar vi med våra prioriteringar och handlingar.
          </note>
          <note>
            Jag hoppas att Liberalerna kan få mer kraft bakom sina vackra
            ord och att vi kan mötas i de satsningar som vi vill göra framöver.
          </note>
          <note>
            (Applåder)
          </note>
          <note>
            (forts. § 11)
          </note>
          <note>
            Ajournering
          </note>
          <note>
            Kammaren beslutade kl. 15.56 på förslag av förste vice talmannen
            att ajournera sammanträdet till kl. 16.00, då votering skulle
            äga rum.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 16.00.
          </note>
          <note>
            § 9 Beslut om ärenden som slutdebatterats den 30 november
          </note>
          <note>
            CU1 Utgiftsområde 18 Samhällsplanering, bostadsförsörjning och
            byggande samt konsumentpolitik
          </note>
          <note>
            Punkt 1 (Anslag inom utgiftsområde 18)
          </note>
          <note>
            1. utskottet
          </note>
          <note>
            2. res. 1 (SD)
          </note>
          <note>
            Votering:
          </note>
          <note>
            147 för utskottet
          </note>
          <note>
            44 för res. 1
          </note>
          <note>
            113 avstod
          </note>
          <note>
            45 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 99 S, 7 M, 23 MP, 17 V, 1 KD
          </note>
          <note>
            För res. 1: 43 SD, 1 V
          </note>
          <note>
            Avstod: 65 M, 20 C, 16 L, 12 KD
          </note>
          <note>
            Frånvarande: 14 S, 12 M, 5 SD, 2 MP, 2 C, 3 V, 3 L, 3 KD, 1 -
          </note>
          <note>
            Mikael Cederbratt, Christian Holm Barenfeld, Margar eta B Kjellin,
            Maria Stockhaus och Ann-Britt Åsebol (alla M) samt Lars-Axel Nordell
            (KD) anmälde att de avsett att avstå från att rösta men markerats
            ha röstat ja.
          </note>
          <note>
            Amineh Kakabaveh (V) anmälde att hon avsett att rösta ja men
            markerats ha röstat nej.
          </note>
          <note>
            Punkt 2 (Bostadspolitiskt mål)
          </note>
          <note>
            1. utskottet
          </note>
          <note>
            2. res. 2 (V)
          </note>
          <note>
            Votering:
          </note>
          <note>
            273 för utskottet
          </note>
          <note>
            18 för res. 2
          </note>
          <note>
            13 avstod
          </note>
          <note>
            45 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 9 9 S, 72 M, 43 SD, 23 MP, 20 C, 16 L
          </note>
          <note>
            För res. 2: 18 V
          </note>
          <note>
            Avstod: 13 KD
          </note>
          <note>
            Frånvarande: 14 S, 12 M, 5 SD, 2 MP, 2 C, 3 V, 3 L, 3 KD, 1 -
          </note>
          <note>
            Punkt 3 (Konsumentpolitiskt mål)
          </note>
          <note>
            1. utskottet
          </note>
          <note>
            2. res. 4 (KD, M, C, L)
          </note>
          <note>
            Votering:
          </note>
          <note>
            139 för utskottet
          </note>
          <note>
            121 för res. 4
          </note>
          <note>
            44 avstod
          </note>
          <note>
            45 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 98 S, 23 MP, 18 V
          </note>
          <note>
            För res. 4: 72 M, 20 C, 16 L, 13 KD
          </note>
          <note>
            Avstod: 1 S, 1 M, 42 SD
          </note>
          <note>
            Frånvarande: 14 S, 11 M, 6 SD, 2 MP, 2 C, 3 V, 3 L, 3 KD, 1 -
          </note>
          <note>
            Hanna Westerén (S) anmälde att hon avsett att rösta ja men markerats
            ha avstått från att rösta.
          </note>
          <note>
            Punkt 5 (Finansiering och tillgång till geodata)
          </note>
          <note>
            1. utskottet
          </note>
          <note>
            2. res. 10 (KD)
          </note>
          <note>
            Votering:
          </note>
          <note>
            233 för utskottet
          </note>
          <note>
            13 för res. 10
          </note>
          <note>
            59 avstod
          </note>
          <note>
            44 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 99 S, 73 M, 23 MP, 20 C, 18 V
          </note>
          <note>
            För res. 10: 13 KD
          </note>
          <note>
            Avstod: 43 SD, 16 L
          </note>
          <note>
            Frånvarande: 14 S, 11 M, 5 SD, 2 MP, 2 C, 3 V , 3 L, 3 KD, 1
            -
          </note>
          <note>
            Punkt 6 (Översyn av Lantmäteriet)
          </note>
          <note>
            1. utskottet
          </note>
          <note>
            2. res. 11 (KD, M, C)
          </note>
          <note>
            Votering:
          </note>
          <note>
            199 för utskottet
          </note>
          <note>
            105 för res. 11
          </note>
          <note>
            1 avstod
          </note>
          <note>
            44 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 99 S, 43 SD, 23 MP, 18 V, 16 L
          </note>
          <note>
            För res. 11: 72 M, 20 C, 13 KD
          </note>
          <note>
            Avstod: 1 M
          </note>
          <note>
            Frånvarande: 14 S, 11 M, 5 SD, 2 MP, 2 C, 3 V, 3 L, 3 KD, 1 -
          </note>
          <note>
            Punkt 7 (Översyn av systemet med kommunala hyresgarantier)
          </note>
          <note>
            1. utskottet
          </note>
          <note>
            2. res. 12 (C)
          </note>
          <note>
            Votering:
          </note>
          <note>
            284 för utskottet
          </note>
          <note>
            20 för res. 12
          </note>
          <note>
            45 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 9 9 S, 73 M, 43 SD, 22 MP, 18 V, 16 L, 13 KD
          </note>
          <note>
            För res. 12: 20 C
          </note>
          <note>
            Frånvarande: 14 S, 11 M, 5 SD, 3 MP, 2 C, 3 V, 3 L, 3 KD, 1 -
          </note>
          <note>
            Elisabet Knutsson (MP) anmälde att hon avsett att rösta ja men
            markerats som frånvarande.
          </note>
          <note>
            Punkt 11 (Riktvärden för trafikbuller)
          </note>
          <note>
            1. utskottet
          </note>
          <note>
            2. res. 16 (S, MP, V)
          </note>
          <note>
            Votering:
          </note>
          <note>
            164 för utskottet
          </note>
          <note>
            141 för res. 16
          </note>
          <note>
            44 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 72 M, 43 SD, 20 C, 16 L, 13 KD
          </note>
          <note>
            För res. 16: 99 S, 1 M, 23 MP, 18 V
          </note>
          <note>
            Frånvarande: 14 S, 11 M, 5 SD, 2 MP, 2 C, 3 V, 3 L, 3 KD, 1 -
          </note>
          <note>
            Åsa Coenraads (M) anmälde att hon avsett att rösta ja men markerats
            ha röstat nej.
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            TU5 Upphandling av vissa kollektivtrafiktjänster
          </note>
          <note>
            1. utskottet
          </note>
          <note>
            2. res. (V)
          </note>
          <note>
            Votering:
          </note>
          <note>
            285 för utskottet
          </note>
          <note>
            18 för res.
          </note>
          <note>
            46 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 9 9 S, 72 M, 43 SD, 23 MP, 20 C, 16 L, 12 KD
          </note>
          <note>
            För res.: 18 V
          </note>
          <note>
            Frånvarande: 14 S, 12 M, 5 SD, 2 MP, 2 C, 3 V, 3 L, 4 KD, 1 -
          </note>
          <note>
            KU1 Utgiftsområde 1 Rikets styrelse
          </note>
          <note>
            Punkt 2 (Apanaget och insyn i kungliga hov- och slottsstaten)
          </note>
          <note>
            1. utskottet
          </note>
          <note>
            2. res. 1 (V)
          </note>
          <note>
            Votering:
          </note>
          <note>
            284 för utskottet
          </note>
          <note>
            18 för res. 1
          </note>
          <note>
            1 avstod
          </note>
          <note>
            46 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 9 9 S, 73 M, 41 SD, 23 MP, 19 C, 16 L, 13 KD
          </note>
          <note>
            För res. 1: 18 V
          </note>
          <note>
            Avstod: 1 SD
          </note>
          <note>
            Frånvarande: 14 S, 11 M, 6 SD, 2 MP, 3 C, 3 V, 3 L, 3 KD, 1 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            § 10 Beslut om ärende som slutdebatterats vid dagens sammanträde
          </note>
          <note>
            SfU6 Genomförande av det omarbetade asylprocedurdirektivet
          </note>
          <note>
            Punkt 1 (Genomförande av det omarbetade asylprocedurdirektivet)
          </note>
          <note>
            1. utskottet
          </note>
          <note>
            2. res. (SD)
          </note>
          <note>
            Votering:
          </note>
          <note>
            262 för utskottet
          </note>
          <note>
            43 för res.
          </note>
          <note>
            44 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 99 S, 73 M, 23 MP, 20 C, 18 V, 16 L, 13 KD
          </note>
          <note>
            För res.: 43 SD
          </note>
          <note>
            Frånvarande: 14 S, 11 M, 5 SD, 2 MP, 2 C, 3 V, 3 L, 3 KD, 1 -
          </note>
          <note>
            Punkt 2
          </note>
          <note>
            Kammaren biföll utskottets förslag.
          </note>
          <note>
            § 11 (forts. från § 8) Kultur, medier, trossamfund och fritid
            (forts. KrU1)
          </note>
          <note type="speaker">
            Anf. 142 SAILA QUICKLUND (M):
          </note>
          <note>
            Herr talman! Min moderata partikollega och tillika ordförande
            i kulturutskottet Olof Lavesson har tidigare under debatten tagit
            upp kulturpolitiken i stort, och jag kommer nu i budgetdebatten
            därför att fokusera på idrottsfrågorna.
          </note>
          <note>
            Jag är otroligt stolt över den svenska idrottsrörelsen och allt
            vad den innefattar.
          </note>
          <note>
            Det är den i särklass största folkrörelsen och omfattar över
            3 miljoner medlemmar, över 600 000 ideella ledare i ca 20 000
            föreningar. Det är ledare som dagligen på ett helt fantastiskt
            sätt arbetar för våra barn och ungdomar runt om i landet.
          </note>
          <note>
            Idrottsfrågorna har nu glädjande nog fått en allt större plats
            i samhälls ­ diskussionen, och det kan direkt härledas till att
            vi inom idrotten finner ett av de absolut bästa verktygen för
            exempelvis en bättre folkhälsa, integra ­ tion och samhällsgemenskap.
          </note>
          <note>
            När hushåll får mindre marginaler och utanförskapet ökar är det
            många gånger kultur- och idrottsupplevelser alternativt utövandet
            som först prioriteras ned. Familjer har helt enkelt inte råd att
            låta sina barn delta i idrottsgemenskapen så som de skulle önska.
          </note>
          <note>
            För Moderaterna är alla barns och ungas rätt att ta del av idrott
            ett av de det mest prioriterade områdena.
          </note>
          <note>
            Moderaterna vill utforma en idrotts- och fritidspolitik som når
            alla. För att nå specifikt barn och ungdomar föreslår Moderaterna
            därför också en ny satsning med namnet Idrott på fritids, där
            Skolidrottsförbundet ges i uppdrag att utforma ett projekt där
            idrotten blir en ännu tydligare del av fritidshemmens verksamhet.
            Det finns ca 400 000 barn inom fritidsverksamheterna, och vi vet
            att alla barn och ungdomar inte har en tradition eller en naturlig
            koppling till föreningslivet – ett föreningsliv som ju är ganska
            unikt för Sverige. Idrott på fritids är därför en bra arena för
            att nå en stor bredd av barn och ungdomar.
          </note>
          <note>
            Idrotten ger glädje och gemenskap och erbjuder viktiga vägar
            in i samhället. Den tidigare alliansregeringens reform Idrottslyftet
            innebar att idrotten tillfördes hela 4 miljarder kronor under
            åtta år av regeringsinnehav för att bredda idrotten så att den
            skulle nå fler barn och ungdomar. Vi moderater vill nu ytterligare
            också initiera ett Handslag med idrottsrörelsen för en ökad integration,
            inkludering, en förbättrad folkhälsa och en social breddning av
            idrotten.
          </note>
          <note>
            Herr talman! Unga människor far i dag tyvärr illa av orimliga
            krav. Missbruk, sjukdom och självskadebeteende är många gånger
            ett uttryck för detta. Vi moderater vill därför initiera ett samlat
            arbete kring det här samhällsproblemet för att inom ramen av ett
            utbyggt idrottslyft genomföra ett handslag för sunda kroppsideal.
          </note>
          <note>
            Moderaterna vill även inrätta en nationell fristående dopningsorganisation,
            ett så kallat Nado, detta för att all idrott ska vara inkluderade
            inom en och samma organisation gällande dopningsstöd. Så är inte
            fallet i dag. Vi ser också stora vinster med att organisationen
            får en naturlig och viktig koppling till akademi och forskning.
          </note>
          <note>
            Moderaterna prioriterar kampen mot utanförskapet. Detta utanförskap
            avspeglar sig även i barns och ungdomars idrottande. De flesta
            barn i Sverige deltar i flera aktiviteter. Många föräldrar vittnar
            om svårigheter att begränsa dessa aktiviteter i ett allt större
            utbud. Dessa barn och ungdomar kommer inte sällan från utsatta
            socioekonomiska miljöer. Moderaterna anser därför att det bör
            tillsättas en utredning som kartlägger detta utanförskap.
          </note>
          <note>
            Idrottens språk är universellt och är inte begränsat av kultur,
            religion eller etnisk härkomst. Moderaterna står bakom en modern
            idrottspolitik som alltid tar sin utgångspunkt i att ge alla oavsett
            ålder samma möjligheter till idrottsutövande.
          </note>
          <note>
            Forskning visar i vissa fall på en snedfördelning av ekonomisk
            tilldelning kopplat till kön. Vi moderater vill därför att en
            utredning initieras som belyser hur ekonomiska medel fördelas
            kopplat till kön och att förslag för att stärka jämställdheten
            inom svensk idrott presenteras.
          </note>
          <note>
            Folkhälsofrågorna får ett allt större fokus. Övervikt, fetma
            och psykisk ohälsa blir allt vanligare hos befolkningen, och här
            kan såväl idrotten som friluftssektorn bidra med förebyggande
            arbete. Satsningar på idrott och friluftsliv är därför väldigt
            kloka och mycket väl investerade medel.
          </note>
          <note>
            Jag är därför också otroligt stolt över att få berätta att Moderaterna
            i sin budget nu lägger hela 1,99 miljarder till idrottsrörelsen.
            Det är också 55 miljoner mer än regeringens anslag till idrotten.
          </note>
          <note>
            Herr talman! Avslutningsvis vill jag också ta tillfället i akt
            och tacka alla dem som bidrar med sina stora insatser inom idrottsrörelsen.
            Vi är stolta, vi ser, vi förstår och vi uppskattar de fantastiska
            och ovärderliga insatser som utförs. Ett stort och varmt tack
            till dem!
          </note>
          <note>
            Herr talman! Med den här hyllningen till idrottsrörelsens företrädare
            avslutar jag nu mitt anförande.
          </note>
          <note>
            (Applåder)
          </note>
          <note type="speaker">
            Anf. 143 SARA-LENA BJÄLKÖ (SD):
          </note>
          <note>
            Herr talman! Runt om i vårt land finns det en mängd museer med
            olika inriktningar, men till skillnad från våra grannländer Norge
            och Finland saknar vi i Sverige i dag ett nationellt kulturarvscenter
            där till exempel döva, syn- och hörselskadade kan ta del och även
            dela med sig av en samlad kunskap, kompetens, föremål och arkiv
            som visar vårt kulturhistoriska arv.
          </note>
          <note>
            Tillgänglighet är viktigt för oss alla på alla museer, men det
            är lika viktigt att det finns en plats för återberättandet av
            exempelvis de dövas historia och kulturarv.
          </note>
          <note>
            Ett samlat kulturarvscenter kan också fungera som resurs för
            övriga museer. För att få en bra uppfattning om behov och omfattning
            vill vi som ett första steg i ett synliggörande och tillgängliggörande
            av denna del av kulturarvet ge ett riktat uppdrag till Institutet
            för språk och folkminnen att samla in och bygga upp en kunskapsbas
            för detta i samråd med Forum för levande historia.
          </note>
          <note>
            Det här är en del av vår ambition i Sverigedemokraterna att synliggöra
            och tillgängliggöra kulturarvet för alla. Därför föreslår vi ett
            anslag till institutet för att ge institutet resurser för att
            utföra detta arbete.
          </note>
          <note>
            Herr talman! Vi ska bli världsbäst! Spel är kultur. Det är en
            kreativ näring som involverar allt från konstnärer till kompositörer
            och manusförfattare. Det är en modern kulturform som samspelar
            med användarna, och genom denna interaktion kan man berätta berättelser
            som användaren och spelskaparen författat tillsammans.
          </note>
          <note>
            Sverige har en stark kultur, och en rik historia, berättelser
            som även behöver återberättas för framtida generationer. Det är
            viktigt att få lära känna sin historia för att lära av den. Spelen
            utgör en unik möjlighet att uppleva och förmedla dessa berättelser.
          </note>
          <note>
            Dataspelen kan på så vis dela ansvaret att förmedla vårt arv
            till nya generationer på de plattformar de befinner sig på i dag.
            Därför avser vi sverigedemokrater att främja svenska berättelser
            i detta medium. Vårt mål är att den blomstrande spelindustri vi
            redan har ska kunna fortsätta sin framgångssaga och att Sverige
            ska befästa sin position som en av ledarna i den digitala spelvärlden.
          </note>
          <note>
            Vi föreslår att en plattform upprättas, eventuellt i formen av
            ett spelinstitut, för samverkan mellan stat och industri. Spelinstitutet
            ska verka för att synliggöra de hinder spelindustrin i dag möter
            i Sverige och vara ett hjälporgan för att hjälpa branschen för
            samarbete med andra kulturella näringar och kulturområden. Det
            kan också bidra till att konst- och kulturskapare får fler och
            nya inkomstkällor. På så sätt kan vi bygga upp en stark infrastruktur
            för spelskapande som vidmakthåller vår position som världsledande
            spelutvecklarnation.
          </note>
          <note>
            Med detta, herr talman, ställer jag mig bakom Aron Emilssons
            yrkande.
          </note>
          <note>
            (Applåder)
          </note>
          <note type="speaker">
            Anf. 144 MARIE-LOUISE RÖNNMARK (S):
          </note>
          <note>
            Herr talman! Jag yrkar bifall till utskottets förslag i betänkandet
            om utgiftsområde 17 och avslag på alla reservationer.
          </note>
          <note>
            Historien visar att det är konsten och kulturen som bär demokratin
            och det öppna samhället, där vi får uttrycka oss själva och inte
            bli konformistiska. För oss socialdemokrater och för den grönröda
            regeringen handlar det om att odla ett fritt och frivilligt kulturliv
            och hävda yttrandefriheten.
          </note>
          <note>
            Människor har alltid skrivit, skapat, framfört musik och gestaltat
            upplevelser och tankar. 400 000 barn går vidare till musik- och
            kulturskolan. Frivilligt och på fri tid söker de sig till olika
            kulturuttryck. Skolan, som är en plikt, är en betydande kulturinstitution
            och måste använda olika uttrycksformer för alla barn.
          </note>
          <note>
            I dag kan vi se att folkbildningen, kulturen och idrotten har
            öppnat famnen i sina verksamheter när våra nya och framtida medborgare
            med olika bakgrund har kommit till Sverige. Inom idrotten har
            vi i dag 20 000 föreningar, 650 000 ideella ledare och 3 miljoner
            aktiva. Kopplar man på friluftslivet finns det 5 miljoner i föreningslivet.
            Idrotten är en del av den svenska modellen. Den är självständig,
            demokratisk och öppen för alla.
          </note>
          <note>
            Men vilka är då våra utmaningar? Vem har inte någon kulturell
            röst i dag?
          </note>
          <note>
            Jag vill ge ett exempel. Vårt urfolk har påvisat ett underskott.
            Umeå, som var Europas kulturhuvudstad 2014, då jag själv var politiskt
            ansvarig, tog upp frågan och synliggjorde den. Det samiska blev
            en bärande del av hela året. Kulturpolitiken har ett val, och
            det är att lyfta dem som inte hörs och syns och våga stå upp för
            de valen även när det blåser.
          </note>
          <note>
            I dag går anslagen till kulturen i hela Sverige nationellt genom
            staten med 43 procent, genom kommunerna med 42 procent och genom
            regionerna med 12 procent. Detta förutsätter dialog, samverkan
            och respekt från alla nivåer. Det är så vi kommer att bli starka.
            Där är kultursamverkansmodellen en del.
          </note>
          <note>
            Kulturutskottets betänkande om utgiftsområdet Kultur, medier,
            trossamfund och fritid visar att den förstärker demokratin i vid
            mening och vår förmåga och öppenhet för och till varandra. Om
            vi öppnar kulturen för fler ger det ökade möjligheter till bildning
            och lärande. Då kan man förstå sin samtid och historia bättre.
            Detta är kulturens styrka – att både utmana och utveckla oss själva
            och tillsammans med andra: mer kultur till fler.
          </note>
          <note>
            Kulturen är inte skild från det övriga samhället. Kulturens långa
            synergier finns överallt och är starka inom forskningen och vetenskapen,
            för det innovativa klimatet, på exportmarknaden, för den ekonomiska
            utveckling ­ en och tillväxten, för olika yrkesgrupper och för
            nya arbetstillfällen.
          </note>
          <note>
            Jag brukar säga att design är fönstret in i framtiden för att
            möjliggöra och nå ett hållbart samhälle.
          </note>
          <note>
            Kulturen är inget exklusivt för ett kulturutskott utan borde
            vara en angelägenhet och nödvändighet för alla politikområden.
            Genom att satsa mycket på kultur och förstå kulturens styrka kommer
            det att bli positivt för alla områden.
          </note>
          <note>
            Kultur är odling, brukar man säga. Det finns ingen färdig modell.
            Det finns ingen färdig formel, utan vi måste göra det tillsammans.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 7 december.)
          </note>
          <note>
            § 12 Internationell samverkan
          </note>
          <note>
            Utrikesutskottets betänkande 2016/17:UU1
          </note>
          <note>
            Utgiftsområde 5 Internationell samverkan (prop. 2016/17:1 delvis)
          </note>
          <note>
            föredrogs.
          </note>
          <note type="speaker">
            Anf. 145 KARIN ENSTRÖM (M):
          </note>
          <note>
            Herr talman! I dag ska vi behandla utgiftsområde 5, som handlar
            om internationell samverkan. Det handlar om hur Sverige ska samverka
            med andra och om hur vi arbetar inom ramen för internationella
            organisationer. Jag vill börja med att yrka bifall till den moderata
            reservationen om politikens inriktning.
          </note>
          <note>
            Demokratin, folkrätten och de mänskliga fri- och rättigheterna
            utgör hörnstenarna i Moderaternas utrikespolitik. De förvaltas
            bäst genom kraftfulla internationella institutioner och en stark
            internationell rättsordning, och det ligger i Sveriges intresse
            att värna och främja dessa värden. Den oroliga värld vi ser omkring
            oss präglas fortfarande av ett ömsesidigt beroende men nu också
            av stor föränderlighet och osäkerhet. I dessa mycket osäkra tider
            går det inte att nog betona vikten av allianser och samarbete
            med likasinnade för att möta dagens men också framtidens utmaningar.
          </note>
          <note>
            På så vis försvarar vi också Sveriges säkerhet, välstånd och
            intressen i den internationella politiken.
          </note>
          <note>
            Herr talman! Det fruktansvärda kriget i Syrien har snart pågått
            i sex år. Striderna mellan regeringens styrkor, rebellgrupper
            och Isil/Daish har krävt mer än 300 000 liv. Vi måste fördöma
            de oacceptabla attackerna mot skolor, sjukhus och humanitära konvojer.
            Vi måste verka för att få ett slut på våldet och arbeta för ett
            återupptagande av en politisk process för att få en lösning. Men
            det gäller också att ställa dem som är ansvariga inför rätta.
            Det kan inte få råda straffrihet, inte heller i Syrien.
          </note>
          <note>
            Läget i Irak är också allvarligt. För några dagar sedan uppgav
            FN att 68 000 personer flytt från den irakiska staden Mosul och
            att Isil/Daish var helt omringat i staden. Och så sent som i måndags
            rapporterade man om att halva östra Mosul är intaget. Även om
            dessa rapporter pekar på vissa framgångar återstår svåra prövningar
            i kampen mot terrorismen och i kampen för att få ett fredligt
            Irak. Sverige måste kunna ta på sig en ledande roll i arbetet
            för att motverka terrorismen och det urskillningslösa våldet.
          </note>
          <note>
            Herr talman! Den ryska aggressionen mot Ukraina fortsätter. Konflikten
            – eller rättare sagt Ryssland – utmanar hela den europeiska säkerhetsordningen.
            Det har lett till att Sveriges närområde har blivit mer osäkert.
            EU och USA måste var eniga och tydliga i sina ställningstaganden
            gentemot Ryssland. Vi kan inte acceptera ett så aggressivt agerande,
            och vi kan inte acceptera den bristande respekt för staters suveränitet
            och för interna ­ tionell rätt som Ryssland visar.
          </note>
          <note>
            Herr talman! Det som tidigare kunde etiketteras som försvarspolitik,
            säkerhetspolitik, klimatpolitik och kanske antiterrorpolitik är
            numera delar av samma helhet. Sverige ska ha förmågan att både
            förebygga och hantera de kriser vi ställs inför och göra det tillsammans
            med andra. Det kräver att vi för en sammanhållen utrikes ‑ , försvars-
            och säkerhetspolitik som syftar till att värna det öppna samhället.
            Me n för att vi ska få genomslag fö r vår utrikespolitik måste
            vi söka dialog med likasinnade länder, främst inom EU men naturligtvis
            också inom FN.
          </note>
          <note>
            Storbritanniens folkomröstning om ett utträde ur EU har ställt
            frågan om EU:s framtid på sin spets. Det ser ut som att det finns
            många som just nu ifrågasätter hela Europasamarbetet. Men för
            oss är det ett tydligt faktum: För att kunna motverka alla de
            här hoten och nå lösningar måste vi träget fortsätta att arbeta
            för att samarbetet inom EU ska bli bättre och starkare. Det ligger
            nu ett stort ansvar på regeringen att Sverige prioriterar arbetet
            inom EU, så att EU också kan bli en bättre global aktör.
          </note>
          <note>
            Herr talman! Det transatlantiska samarbetet är centralt, oavsett
            vem som är president i USA. Sverige måste fortsätta att påverka
            och utveckla samarbetet, så att vi har ett starkt och fungerande
            samarbete.
          </note>
          <note>
            Som jag sa ska vi söka likasinnade. Inte minst gäller det att
            arbeta med våra nordiska grannländer och våra baltiska grannländer.
          </note>
          <note>
            Om exakt en månad övertar Sverige ordförandeskapet i FN:s säkerhetsråd.
            Det sker i en tid när säkerhetsrådet och världen står inför mycket
            svåra utmaningar. Vi ser också ett svårt samarbetsklimat i själva
            rådet. Det är viktigt att det kan vara ett enat Sverige som står
            bakom Sveriges ansträngningar och Sveriges agerande i säkerhetsrådet.
            Då ligger det ett stort och tungt ansvar på regeringen att vara
            öppen och transparent i sin dialog, inte minst med riksdagen men
            också mer informellt med övriga civilsamhället.
          </note>
          <note>
            Herr talman! Avslutningsvis vill jag beröra det som utskottet
            i betänkandet framhåller när det gäller styrning och dialog mellan
            riksdag och regering. Jag kan bara uppmana lyssnare och tittare
            att läsa vad vi skriver om att vi vill se ett förbättrat redovisningssystem.
          </note>
          <note>
            (Applåder)
          </note>
          <note type="speaker">
            Anf. 146 BJÖRN SÖDER (SD):
          </note>
          <note>
            Herr talman! I en alltmer globaliserad värld måste Sverige sträva
            efter goda relationer med omvärlden. Vi behöver kunna visa upp
            en bild av vårt land som en seriös och trovärdig samarbetspartner.
            Vi behöver kunna visa att Sverige är ett land som det är värt
            att investera i eller i alla fall besöka men också att det är
            ett land som deltar i insatser och forskning för en fredligare
            värld.
          </note>
          <note>
            I vår anslagsmotion för utgiftsområde 5 har vi valt att göra
            ett par satsningar som jag särskilt vill framhålla. Det är satsningar
            som vi anser skulle kunna vara till stor fördel för både Sverige
            och våra samarbetspartner.
          </note>
          <note>
            Vi anslår extra medel om 10 miljoner kronor årligen till Svenska
            institutet. Svenska institutet har till uppgift att skapa förtroende
            för Sverige och svenska kompetenser och lägga grunden för långsiktiga
            relationer mellan Sverige och omvärlden. Genom möten, nätverksbyggande
            och dialog med omvärlden bidrar institutet till utveckling och
            skapar ett förtroende för Sverige, vilket underlättar för företag,
            universitet, kulturinstitutioner, kommuner och andra som är beroende
            av Sveriges attraktionskraft.
          </note>
          <note>
            Svenska institutet tillhandahåller genom sitt ledarskapsprogram
            utbildning för utländska medborgare, och det finns i dag ett nätverk
            av stipendia - ter som har genomgått utbildningen. Många av stipendiaterna
            har eller kommer att få viktiga poster och funktioner i sina hemländer,
            både inom näringslivet och inom det offentliga, till exempel inom
            diplomatkåren. Vi vill ta vara på detta nätverk av stipendiater
            som studerat på Svenska institutets ledarskapsprogram och utnyttja
            det mer effektivt. Därför vill vi att Svenska institutet ska ta
            fram en handlingsplan för hur Sverige ska kunna ta vara på detta
            nätverk, både från diplomatisk synpunkt och från handelssynpunkt.
          </note>
          <note>
            Utskottet konstaterar att det i budgetpropositionen framgår att
            Svenska institutet fått i uppdrag att ta fram en plattform för
            utlandsmyndigheter, lärosäten och svenska företag inom ramen för
            genomförandet av regeringens exportstrategi. Det är bra, men den
            handlingsplan som vi föreslår inbegriper mycket mer än bara export.
            Den behöver vara betydligt bredare för att man på ett ordentligt
            sätt ska kunna ta till vara nätverket, anser vi.
          </note>
          <note>
            Vidare vill vi även att Svenska institutet tar fram en kommunikationsplan
            och väljer fem till tio länder som man satsar mer på.
          </note>
          <note>
            Tyvärr kan vi konstatera att utskottet anser att inga ytterligare
            åtgärder, utöver regeringens, krävs.
          </note>
          <note>
            Den andra satsningen, herr talman, rör det nordiska samarbetet.
            Vi sverigedemokrater betraktar oss i fallande ordning som en del
            av en nordisk, en europeisk, en västerländsk och en global gemenskap.
            I linje med detta vill vi särskilt arbeta för att stärka den nordiska
            identiteten samt bredda och fördjupa det nordiska samarbetet.
            Våra länder har mycket gemensamt, och det nordiska samarbetet
            är sedan lång tid väl inarbetat. Tillsammans utgör vi världens
            tionde största ekonomi, och våra länder är på många områden och
            i många sammanhang världsledande.
          </note>
          <note>
            De nordiska länderna har gemensamma värderingar och ett gemensamt
            kulturarv. Men även de gemensamma dragen i de nordiska språken
            är en hörnsten i den gemenskap som binder samman de nordiska länderna.
            Av den anledningen vill vi anslå extra medel om 10 miljoner kronor
            för att bättra på den internordiska språkförståelsen och stötta
            insatser för kulturellt utbyte.
          </note>
          <note>
            Utskottet konstaterar mycket riktigt att det nordiska samarbetet
            på många sätt är unikt vid en internationell jämförelse och att
            det är politiskt, ekonomiskt och kulturellt förankrat. Jag tycker
            därför att det är tråkigt att man inte är beredd att tillstyrka
            en förändring för att satsa på just språkförståelsen och stötta
            insatser för kulturellt utbyte.
          </note>
          <note>
            Herr talman! Vi föreslår vidare att anslaget för internationella
            insatser ska lyftas ur utgiftsområde 6 och i stället föras in
            i utgiftsområde 5 under ett nytt anslag. Vi tycker nämligen att
            det hör bättre hemma under internationell samverkan.
          </note>
          <note>
            Sedan FN:s tillkomst har Sverige deltagit i många av organisationens
            fredsbevarande insatser – de uppgår allt som allt till 120 internationella
            uppdrag i 60 länder. Under senare år har dock Sverige nästan helt
            valt bort att delta i FN-ledda fredsbevarande insatser och i stället
            givit företräde åt EU- eller Natoledda insatser – Maliinsatsen
            är ett undantag, eftersom den leds av FN. FN har synbarligen valts
            bort som konflikthanterare av diverse svenska regeringar, vilket
            vi beklagar. Det är då positivt att vi nu kanske återgår till
            att delta mer aktivt i de FN-ledda insatserna.
          </note>
          <note>
            Vi ser FN som det primära samarbetsorganet för att hantera konflikter
            och värna fred och säkerhet. En grundläggande förutsättning för
            interna ­ tionella insatser ska vara ett tydligt mandat från FN:s
            säkerhetsråd.
          </note>
          <note>
            Sverige bör efter förmåga, när vi finner starka motiv för det,
            aktivt delta i insatser inom ramen för FN och Organisationen för
            säkerhet och samarbete i Europa samt verka för att stärka dessa
            organisationers kapa ­ citet. Det är också av vikt att insatserna
            har tydliga mål och en genomtänkt strategi för att insatserna
            ska kunna bidra till fred och stabilitet. Interna ­ tionella insatser
            får dock inte leda till att vårt eget lands fortbestånd sätts
            på spel. Därför bör extra medel tillskjutas Försvarsmakten som
            kompen ­ sation för de ekonomiska konsekvenserna av de internationella
            insatserna.
          </note>
          <note>
            I det nya anslaget om 821 miljoner kronor, som vi föreslår i
            utgiftsområde 5, har vi finansierat för de svenska internationella
            insatserna i bland annat Mali och norra Irak, som vi ställt oss
            positiva till. Debatterna kring dessa insatser återkommer vi till
            när betänkandena från det sammansatta utrikes- och försvarsutskottet
            behandlas i riksdagen den 13 december.
          </note>
          <note>
            Herr talman! Avslutningsvis delar vi den kritik som framkommer
            i utskottets betänkande vad gäller resultatredovisningen och konstaterar
            att redovisningen fortfarande innehåller en hel del brister, trots
            utskottets påpekande under flera års tid.
          </note>
          <note>
            Eftersom ramen för utgiftsområdet redan är beslutad och vi har
            föreslagit utökad ram deltar vi inte i beslutet i punkt 1. Vi
            har i stället lagt ett särskilt yttrande till betänkandet.
          </note>
          <note type="speaker">
            Anf. 147 KERSTIN LUNDGREN (C):
          </note>
          <note>
            Herr talman! Sverige behöver ett nytt ledarskap. Trots att vi
            befinner oss i en högkonjunktur där fler jobb borde växa och sysselsättningen
            stiga ökar tudelningen i samhället. Regeringen har valt att föra
            en politik där underskotten ökar trots att det nu är goda tider
            och vi borde samla i ladorna för att möta sämre konjunkturer.
          </note>
          <note>
            För Centerpartiet är det viktigt, herr talman, att ta ekonomiskt
            ansvar, att bryta tudelningen och att förstärka klimatomställningen.
          </note>
          <note>
            Det här är den första budgetdebatten som vi har som rör utrikesutskottets
            del av budgeten. Självklart handlar det också här om ekonomiskt
            ansvarstagande rörande den del som handlar om internationell samverkan,
            utgiftsområde 5.
          </note>
          <note>
            Internationell samverkan behövs för att klara gemensamma utmaningar.
            Det finns på många konton, inte bara utgiftsområde 5, uppdrag
            som rör just hur vi bygger internationell samverkan.
          </note>
          <note>
            För oss är det viktigt, och jag tror att vi har en bred samsyn
            här, att internationell rätt, mänskliga rättigheter, demokrati
            och rättsstatens principer ska vara hörnstenar i vår samverkan
            – FN, självklart, EU likaså.
          </note>
          <note>
            Våra grundläggande principer utmanas i dag från olika håll, även
            i den här kammaren. Det handlar om protektionism, det handlar
            om nationalism och populism som återigen har kommit ut ur garderoberna.
            Frihet, öppenhet och tolerans liksom respekt för internationell
            rätt utmålas av dessa krafter som ett hot. I stället ser vi hur
            auktoritära regimer växer till, likaså terrorism och brott mot
            mänskligheten.
          </note>
          <note>
            Internationell samverkan blir då viktig i FN, där vi tar plats
            i säkerhetsrådet, och i EU, som är en central plats för Sveriges
            internationella samverkan. Vi har naturligtvis också Nato och
            Nordiska rådet. En samverkan som inte får brytas, herr talman,
            är samverkan med Storbritannien och USA. Jag vill varna för de
            röster som höjs för att lämna Storbritannien utanför nu när de
            har beslutat sig för brexit och för de röster som målar upp den
            nyvalde president Trump som ett skäl till att lämna samverkan
            med USA. Det vore förödande för vår internationella samverkan
            och för vårt arbete för fred, säkerhet och utveckling inte bara
            i vår del av världen utan globalt.
          </note>
          <note>
            Herr talman! I budgeten på det här området lyfter regeringen
            upp en del frågor, inte minst freds- och säkerhetsfrämjande verksamheter
            och medlingsinsatser. Centerpartiet välkomnar i och för sig en
            sådan utökad ambition. Men, herr talman, ett sådant arbete får
            inte vara en dagslända, en kortsiktig insats som kopplas till
            två år i säkerhetsrådet. Det kräver långsiktighet och uthållighet
            och får inte heller leda till att vår röst för frihet mot förtryck,
            vår röst för demokrati och mot auktoritära regimer, vår röst för
            internationell rätt mot den starkes rätt tystnar.
          </note>
          <note>
            Det får inte heller leda till att vi enbart fokuserar på det
            aldrig så viktiga, nämligen att ge kvinnor plats vid förhandlingsborden.
            Det krävs bredare och ett mer långsiktigt synsätt. Där har vi
            ännu inte sett hur regeringen tänker.
          </note>
          <note>
            Från vår sida har vi i alla fall noterat, herr talman, att det
            under det gångna året och i arbetet och kampanjen för att nå platsen
            i säkerhetsrådet utan särskilda budgettillskott har skapats ett
            utrymme för 27 miljoner. Vi tolkar detta som att det finns resurser
            på detta område för internationell samverkan som mycket väl kan
            användas och omprioriteras för att klara de utökade insatserna
            när det gäller fred, säkerhet och medlingsinsatser. Mot den bakgrunden
            har vi inte tillfört ytterligare pengar på detta område.
          </note>
          <note>
            Oförändrad budget har varit vår utgångspunkt, och i det sammanhanget
            vill jag också säga att det finns en punkt som vi ändå vill sätta
            ett utropstecken för: ISP och ISP:s roll i en framtida ny lagstiftning
            kring krigsmaterielexport. Det är klart att det i detta sammanhang
            kan komma förslag som kräver ökade resurser. Vi har dock ännu
            inte sett något förslag till ny lagstiftning från regeringen,
            och därför finns det inte heller något förslag från oss när det
            gäller resursfrågorna i delen annat än den rent allmänna som gäller
            löneuppräkning.
          </note>
          <note>
            Herr talman! Eftersom ramen är antagen och vi följer den gängse
            kutymen har vi bara ett särskilt yttrande.
          </note>
          <note type="speaker">
            Anf. 148 KENNETH G FORSLUND (S) replik:
          </note>
          <note>
            Herr talman! Tack, Kerstin Lundgren, för ett ändå brett stöd
            för den generella svenska utrikes- och säkerhetspolitiken!
          </note>
          <note>
            Kerstin Lundgren inledde med att säga saker som kanske mer hörde
            hemma i en ekonomisk-politisk debatt än i en debatt om just budgeten
            för det här utgiftsområdet inom utrikespolitiken.
          </note>
          <note>
            Jag måste börja med att rätta Kerstin Lundgren och säga att sysselsättningen
            faktiskt ökar i Sverige. Arbetslösheten minskar och underskotten
            minskar, alltså tvärtemot det Kerstin Lundgren sa.
          </note>
          <note>
            Att i opposition och som centerpartist ha ambitionen att sysselsättningen
            ska öka ännu mer, att arbetslösheten ska minska ännu mer eller
            att underskotten ska minska ännu mer är naturligtvis högst möjligt
            och rimligt. Men jag tycker ändå att fakta måste få vara rätt
            i en sådan här debatt. Vilken politik man sedan tror är mest framgångsrik
            – ja, det är högst rimligt att man har olika åsikter om det, och
            därför har vi olika partier.
          </note>
          <note>
            Min fråga till Kerstin Lundgren handlar om det som hon avslutningsvis
            sa om att Centerpartiet inte föreslår några tillskott till budgetområdet.
            Det är riktigt. Men jag vill ändå be Kerstin Lundgren förklara.
            Man får ju bilden av att det skulle vara en oförändrad budget
            med Centerpartiets förslag på det här budgetområdet, men det summerar
            ändå, som jag uppfattar det i tabellerna, till en minskning på
            nästan 12 miljoner kronor.
          </note>
          <note>
            Jag vill gärna höra Kerstin Lundgrens förklaring till den minskningen,
            den faktiska förändringen, som Centerpartiet föreslår på detta
            budgetområde.
          </note>
          <note type="speaker">
            Anf. 149 KERSTIN LUNDGREN (C) replik:
          </note>
          <note>
            Herr talman! Man kan ju välja att som Kenneth G Forslund bara
            hänvisa till de senaste siffrorna. Utgångspunkten har dock varit
            att vi befinner oss i en högkonjunktur, och vi ser hur tudelningen
            i samhället växer. Rimligen borde vi ha en bättre sysselsättningsökning
            än vad de senaste siffrorna har pekat på utifrån att ekonomin
            är på topp i förhållande till de tidigare åren.
          </note>
          <note>
            Det är notabelt, herr talman, att vi inte hör från regeringen
            att man i det här läget borde vara varsam och ekonomiskt ansvarstagande.
            I stället spär man på och ökar underskotten och låter på det sättet
            även på detta område skattebetalarnas pengar gå vidare utan att
            det egentligen är nödvändigt i den här ekonomiska situationen.
          </note>
          <note>
            Regeringen borde ha sett att de 27 miljoner som har använts under
            gångna år för säkerhetsrådskampanjen kunde ha omprioriterats.
            Det finns uppenbarligen luft i systemet. Av det skälet har Centerpartiet
            i princip en oförändrad budget. 27 miljoner har kunnat användas
            under gångna år utan att det har behövts särskilda budgetposter.
            Då måste det rimligen finnas luft i systemet. Därför har vi en
            i princip oförändrad budgetnivå.
          </note>
          <note type="speaker">
            Anf. 150 KENNETH G FORSLUND (S) replik:
          </note>
          <note>
            Herr talman! Nu tycker jag att Kerstin Lundgren hamnar mer rätt
            i sin beskrivning av verkligheten. En önskan om att öka sysselsättningen
            ännu mer kan man naturligtvis alltid ha. Den har även vi som regeringsparti.
            Vi vill naturligtvis gärna ha stor utväxling på den politik vi
            för.
          </note>
          <note>
            Dock instämmer jag inte i bilden av att underskotten skulle minska.
            Prognosen just nu är till och med att vi redan detta år kommer
            att nå ett nollresultat vad gäller statens budget. Vi får väl
            se hur det slutar. Återhämtningen har gått fortare än vad regeringen
            har förutspått.
          </note>
          <note>
            När det gäller luft eller inte i budgetområdet föreslår Centerpartiet
            en neddragning vad gäller freds- och säkerhetsfrämjande verksamhet
            med 10,3 miljoner kronor. Det är största delen av de närmare 12
            miljoner kronorna som ni föreslår neddragningar på. Jag kan förstå
            resonemanget om 27 miljoner i luft i systemet, även om jag inte
            håller med om det, men jag undrar varför ni drog ned med bara
            12 miljoner och inte 27 miljoner.
          </note>
          <note type="speaker">
            Anf. 151 KERSTIN LUNDGREN (C) replik:
          </note>
          <note>
            Herr talman! Det hade vi kunnat göra, men vi valde att vara varsamma
            i den delen.
          </note>
          <note>
            Regeringen säger att man har bedrivit en kampanj utan särskilda
            anslag och att man har klarat kostnaden på 27 miljoner inom budgeten.
            Sedan kommer regeringen med förslag om utökningar. Det tycker
            vi inte är ansvarsfullt.
          </note>
          <note>
            Av det skälet valde vi i Centerpartiet att inte gå med på de
            förslag till utökningar som regeringen har lagt in i budgeten.
            Vi anser att man måste precisera och vara tydlig med varifrån
            de 27 miljonerna har kommit och varför det behövs utökade anslag
            just nu. Det kan tänkas att det här är anslag som kompenserar
            för tidigare insatser. Vi vill vara säkra på att det inte ska
            hända.
          </note>
          <note type="speaker">
            Anf. 152 MATHIAS SUNDIN (L):
          </note>
          <note>
            Herr talman! Fred på jorden. Är det en naiv dröm? Är det något
            som bara barn tror på nu för tiden? Eller kanske inte ens barn
            tror på sådant längre. Jag är i alla fall tillräckligt gammal
            för att komma ihåg Sven Melanders sketch där han frågar ett barn
            om detta, och hon är mer intresserad av cykel, video och pengar
            än fred på jorden. Ni som är yngre än jag får googla detta.
          </note>
          <note>
            Fred på jorden kan kännas som en dröm, men vägen dit baseras
            ändå på hårda fakta. Vi vet vad som skulle ge en sådan värld.
            Vi vet att i en demokratisk värld når vi en sådan situation. Demokratier
            krigar inte med varandra. Vägen till att alla länder ska vara
            demokratier är naturligtvis betydligt svårare, men vi vet i alla
            fall vad som funkar. Då är det naturligtvis detta som vi ska fokusera
            på.
          </note>
          <note>
            Demokratier låter inte bara bli att kriga med varandra. Det har
            inte heller varit någon svältkatastrof i en demokrati. En demokrati
            har avsevärt mycket högre välstånd, en betydligt bättre hälsa
            hos medborgarna och tar bättre hand om sina medborgare än vad
            icke-demokratier gör. Jag skulle säga att demokrati är mänsklighetens
            bästa uppfinning.
          </note>
          <note>
            Vi vet också en hel del om hur man uppnår demokrati. Det finns
            naturligtvis många sätt. Ibland behöver man med hjälp av våldsmetoder
            intervenera i olika länder för att stoppa övergrepp. Det kan i
            bästa fall leda till demokrati. Våld är ett trubbigt vapen. När
            medborgarna själva i ett land reser sig mot sin diktator är våld
            ofta ett trubbigt vapen. Att utmana en diktator på våldsområdet
            är alltid att utmana diktatorn på det område som diktatorn är
            bäst på. Det är våld diktatorer pysslar med. Statsapparaten och
            diktatorn är duktiga på att kontrollera polis och militär.
          </note>
          <note>
            Det finns en del forskning om icke-våldsmetoder, det vill säga
            hur medborgare använder icke-våldsmetoder för att uppnå demokrati.
            Gandhi är naturligtvis det mest kända exemplet. Men vi har sett
            i en mängd revolutioner av olika färger runt om i världen att
            icke-våldsmetoder har varit grunden. Det är viktigt för svensk
            utrikespolitik att det är sådant arbete och de människor som försöker
            resa sig som vi stöder. Vi ska hjälpa till med metoder, pengar
            och organisation.
          </note>
          <note>
            Därmed är det också viktigt att demokratierna samarbetar. Det
            är inte alltid så att demokratier beter sig så bra i utrikespolitiken.
            Demokratierna beter sig bra mot sina egna medborgare men inte
            alltid mot andra länders medborgare – inte mot människor i diktaturer.
            Det är viktigt att demokratierna samarbetar och håller koll på
            varandra så att de lever upp till kraven på mänskliga rättigheter.
          </note>
          <note>
            Herr talman! Om Ryssland skulle vara en demokrati i dag skulle
            vi inte uppleva något militärt hot från dem. Nu är det precis
            tvärtom. Ryssland rör sig i precis motsatt riktning och blir allt
            mindre demokratiskt. Putin har ett starkt grepp om makten. Vi
            utsätts just för detta hot i Östersjöområdet. Vi kan se aggressioner
            mot Ukraina, och de kan lätt inträffa mot Baltikum. Sverige skulle
            kunna bli indraget i en konflikt i Östersjön.
          </note>
          <note>
            Därför tror vi från Liberalernas sida att det även i fortsättningen
            är viktigt med ett Natomedlemskap för Sverige. Medlemskap sker
            mellan länder. Det är naturligtvis beklagligt att Donald Trump
            ska bli president i USA. Det skapar en stor osäkerhet om inte
            minst relationen USA–Ryssland. Vi får se vad han kommer fram till.
          </note>
          <note>
            Oavsett detta bygger Nato på avtal. Nato är ett gemensamt skydd
            som Sverige behöver. Sverige behöver rusta upp sitt eget försvar,
            men Sverige behöver också ett gemensamt skydd.
          </note>
          <note>
            (Applåder)
          </note>
          <note type="speaker">
            Anf. 153 SOFIA DAMM (KD):
          </note>
          <note>
            Herr talman! För Kristdemokraterna är det centralt att utrikespolitiken
            är värdebaserad. Sverige ska stå upp för och försvara universella
            värden såsom mänskliga fri- och rättigheter, demokrati och rättsstatens
            principer för att stärka fred, frihet och utveckling samt uppnå
            förståelse och försoning.
          </note>
          <note>
            Sveriges utrikespolitik är ett uttryck för att vi alla har ett
            ansvar för varandra. Det är ett uttryck som är grundläggande i
            den kristdemokratiska ideologin. Människovärdet är universellt
            och kan aldrig någonsin relativiseras genom geografiska gränser.
          </note>
          <note>
            I dag debatterar vi hur mycket utrikespolitiken får kosta och
            vilken inriktning den ska ha. Vilka insatser bör vi prioritera?
            Budgetområdet Internationell samverkan är viktigt, inte minst
            i en orolig värld. Det är en värld där samarbete och samverkan
            är centrala för att kunna förebygga, hantera och lösa konflikter.
          </note>
          <note>
            Vi måste få ett slut på kriget i Syrien, ett slut på Islamiska
            statens/Daishs brutalitet och folkmord, ett slut på den ryska
            aggressionen. Listan över oro och förödelse i vår omvärld kan
            dessvärre göras lång. Det är ett omvärldsläge som ställer höga
            krav på vår internationella samverkan. De internationella organ
            vi samverkar inom måste leverera.
          </note>
          <note>
            Låt oss börja med EU, herr talman. EU:s säkerhetspolitiska utveckling
            står inför avgörande utmaningar. Idén om en EU-armé är åter på
            agendan. Självklart ska vi välkomna agerande för att möta det
            försämrade säkerhetspolitiska läget. Den alltmer auktoritära utvecklingen
            i Ryssland har skapat en ny säkerhetspolitisk situation i Europa.
            Det vore oansvarigt av EU:s ledare att inte se verkligheten, men
            att en EU-armé skulle vara lösningen anser inte vi Kristdemokrater.
            Att EU:s krishanteringsförmågor behöver utvecklas står däremot
            klart, men låt oss inte skena iväg i en riktning som inte gynnar
            våra gemensamma mål.
          </note>
          <note>
            Kristdemokraterna anser exempelvis att Sverige ska vara pådrivande
            för att få till stånd en översyn av EU:s stridsstyrkor, så kallade
            battle groups, som står i ständig beredskap att delta i en snabb
            och begränsad insats exempelvis vid hotande folkmord. Stridsgrupperna
            som sådana har dock aldrig satts in, och därmed har osäkerheten
            kring konceptet blivit allt större. Tillfällen att använda dem
            har däremot inte saknats.
          </note>
          <note>
            Oron i vår omvärld är som sagt påtaglig. EU måste klara av att
            stå enat mot Ryssland och stötta länderna i EU:s grannskap.
          </note>
          <note>
            Islamiska staten, Daish, har byggt sin nya bas i Europas absoluta
            närområde, i Libyen. Europa visade handlingskraft när Gaddafi
            skulle störtas, men därefter tycktes krafterna ta slut. Libyens
            sönderfall visar vad som händer när det inte finns någon långsiktig
            färdplan. Intresset för att stanna kvar och stötta en uppbyggnadsprocess
            fanns inte, och i dag ser vi konsekvenserna.
          </note>
          <note>
            EU måste på allvar återuppta detta engagemang. Stödet till terrorbekämpning
            och demokratisk utveckling är helt avgörande. Nu när en gemensam
            säkerhetspolitik formas måste en långsiktig färdplan inför framtida
            militära interventioner ingå.
          </note>
          <note>
            FN är en unik och viktig organisation. Ingen annan organisation
            samlar världens stater för att arbeta för fred och säkerhet. Men
            det är också en organisation med enorma problem.
          </note>
          <note>
            Sverige befinner sig som FN-medlem jämte en rad mångfasetterade
            länder, många med en syn på demokrati och mänskliga rättigheter
            som skiljer sig avsevärt från vår egen.
          </note>
          <note>
            Det är helt centralt att FN ökar tempot när det gäller reformarbetet.
            Utan en förändring kommer inte tilltron till FN att kunna bestå.
            Säkerhetsrådet står genom vetorätten ständigt inför låsningar.
            Oförmågan att ingripa när brott mot mänskligheten och folkmord
            begås är skamlig. Men också generalförsamlingen och dess utskott
            måste moderniseras och effektiviseras. Bristerna i arbetet i FN:s
            råd för mänskliga rättigheter är också de tydliga – kanske inte
            så konstigt, då rådet består av medlemsländer som konsekvent bryter
            mot de rättigheter de är utsedda att försvara.
          </note>
          <note>
            Hanteringen av visselblåsare inom FN blev vida känd i och med
            att Anders Kompass slog larm om att fredsbevarande soldater begått
            sexuella övergrepp mot barn i Centralafrikanska republiken. Efterspelet
            för Kompass kom att bli allt annat än acceptabelt. Att någon enligt
            sin övertygelse om vad som är moraliskt rätt agerar visselblåsare
            kan aldrig och får aldrig leda till att den som agerar beskylls
            för att ha agerat oriktigt. Ändå var det just det som Kompass
            utsattes för. Det visar på en kultur inom FN där anställda inte
            känner att de kan agera när de stöter på felaktigheter. Detta
            är en fråga vi kristdemokrater vill se att Sverige prioriterar
            i syfte att få till stånd en förändring.
          </note>
          <note>
            Kristdemokraterna vill se ett fortsatt nära samarbete med våra
            nordiska grannländer, ett samarbete där vi tillsammans arbetar
            för ökad rörlighet och möter centrala utmaningar. Vänskapliga
            utbyten i all ära, men det nordiska samarbetet måste ha ett mervärde.
            Det måste leda till att vi tillsammans kan ta oss an framtida
            utmaningar. Kristdemokraterna uppmanar därför regeringen att fortsätta
            vara pådrivande för att reformera vårt nordiska samarbete till
            att bli så effektivt och därmed relevant som möjligt.
          </note>
          <note>
            Herr talman! I vårt särskilda yttrande har vi kristdemokrater
            klargjort att vi hade velat se en annorlunda fördelning av medel
            inom utgiftsområdet Internationell samverkan. Vi anser att bu
            dgetposten 1:2 bör höjas med 30 miljoner kronor utöver regeringens
            höjning – inte för att medel bara ska satsas på fredsdiplomati
            inom ramen för platsen i säkerhetsrådet utan för att i en mycket
            orolig tid kunna satsa ytterligare medel på svenskt deltagande
            i internationella fredsfrämjande insatser. Vi anser inte att det
            utifrån rådande världsläge är rimligt att fortsätta öka stödet
            till Svenska institutet. Vi anser också att det nordiska samarbetet
            borde kunna ske mer kostnadseffektivt än i dag.
          </note>
          <note>
            Herr talman! Med dessa förändringar anser vi att vi bättre hade
            kunnat möta de utmaningar som världen står inför i dag.
          </note>
          <note>
            (Applåder)
          </note>
          <note type="speaker">
            Anf. 154 KENNETH G FORSLUND (S):
          </note>
          <note>
            Herr talman! Vi lever alla i en tid då världen präglas av krig,
            av rekordmånga flyktingar, av oro och även av osäkerhet efter
            ett antal val och folkomröstningar som har hållits den senaste
            tiden.
          </note>
          <note>
            Det är den här vardagen som vi har att hantera i utrikesutskottet
            här i riksdagen, och det är den här vardagen som medborgare i
            Sverige och i hela världen har på sina näthinnor. Inte på länge
            har utrikespolitik och läget i världen varit så aktuellt och diskuterats
            så brett bland människor som just nu.
          </note>
          <note>
            Jag tycker därför att det är glädjande att det, trots en del
            åsiktsskillnader om exakt hur pengar ska spenderas inom det här
            budgetområdet, ändå finns ett brett stöd i Sveriges riksdag för
            värderingar som långsiktigt har präglat och ska prägla svensk
            utrikespolitik – oavsett vilken regering som för tillfället styr
            landet.
          </note>
          <note>
            Den här regeringen, den rödgröna regeringen, försöker naturligtvis
            sätta sin prägel på utrikespolitiken och har fyra övergripande
            profilfrågor. Det handlar om att utrikes- och säkerhetspolitiken
            ska ha folklig förankring, att det är en feministisk utrikespolitik
            vi vill föra, att fred och säkerhet i vårt närområde är det primära
            målet och att FN och EU är de två viktigaste arenorna och verktygen
            för den svenska utrikespolitiken.
          </note>
          <note>
            All den utrikespolitik som vi för ska genomsyras av arbetet för
            mänskliga rättigheter, demokrati och respekt för rättsstatens
            principer. Jag kan inte säga att det är speciellt för just den
            här regeringen, utan jag vill hävda att det är värden som vi alla
            i riksdagens partier delar brett. Vi vill se att detta är det
            som genomsyrar den svenska utrikespolitiken.
          </note>
          <note>
            Ekonomiskt är det naturligtvis lite olika vad vi vill satsa på.
            Mest är det kanske att man vill satsa mer på något. Det är sällan
            man vill dra bort stora pengar eller säger att någonting är helt
            fel och att man skulle vilja avsluta det. I princip finns det
            inget sådant exempel i de olika förslag och motioner som finns
            på det här utgiftsområdet.
          </note>
          <note>
            Ekonomiskt är de större och mer notabla posterna sådant som handlar
            om fred och säkerhet, om nordiskt samarbete, om Sipri – Stockholms
            internationella fredsforskningsinstitut – och om Östersjösamarbetet.
          </note>
          <note>
            Den största ekonomiska utgiftsposten på det här budgetområdet
            är den som handlar om avgifter till internationella organisationer.
            Det är klart att det är en post som rymmer många olika saker inom
            utrikespolitiken och täcker många olika områden inom den, men
            när allt detta ska bokföras blir det tillsammans den största delen
            av kostnaden på det här utgiftsområdet.
          </note>
          <note>
            Herr talman! Jag tycker att det allra viktigaste med svensk utrikes-
            och säkerhetspolitik är de värderingar som vi baserar den på men
            också att den är långsiktig och förutsägbar. Det tjänar vårt lands
            utveckling och säkerhet på, och det hoppas jag är någonting som
            vi kan bibehålla under lång tid framöver här i Sverige.
          </note>
          <note>
            Med detta, herr talman, yrkar jag bifall till förslaget i utrikesutskottets
            betänkande nr 1.
          </note>
          <note type="speaker">
            Anf. 155 MATHIAS SUNDIN (L) replik:
          </note>
          <note>
            Herr talman! Jag skulle vilja fråga Kenneth G Forslund om handelsavtalet
            med Kanada. Det har ju förhandlats fram under en tid, och resultat
            får man säga blev väldigt lyckat.
          </note>
          <note>
            En stor mängd tullar försvinner nu helt eller fasas ut under
            ett antal år. På jordbruksprodukter sjunker tullarna kraftigt.
            Man godkänner en hel del standarder från Europa, bland annat från
            bilindustrin, i Kanada. Avtalet öppnar för europeiska tjänsteföretag
            att gå in i Kanada. Det blir lättare att investera på båda sidor
            av Atlanten och lättare, i alla fall för högutbildade personer,
            att tillfälligt flytta mellan länderna genom arbetskraftsinvandring.
          </note>
          <note>
            Detta avtal var bra i sig när det kom, men nu när vi ser politiska
            skiftningar i USA känns det ännu viktigare att ha en stark relation
            med Kanada. Men då måste avtalet godkännas här i Sveriges riksdag
            också, och det har vi inte hört mycket om. Jag vill därför fråga
            Kenneth G Forslund när det blir av så vi får klubba igenom det
            här.
          </note>
          <note type="speaker">
            Anf. 156 KENNETH G FORSLUND (S) replik:
          </note>
          <note>
            Herr talman! Tack, Mathias Sundin, för frågan!
          </note>
          <note>
            Jag vill inledningsvis gå tillbaka till en sak som Mathias Sundin
            sa i sitt anförande, när han tog upp den gamla klassiska sketchen
            om att alla barn vill ha fred på jorden. Jag är inte barn längre,
            men min vision är just fred på jorden. Det väcker ibland en del
            skratt när jag säger det i olika mötessammanhang, men det är faktiskt
            det som driver mig i min politiska gärning och i det arbete jag
            gör med svensk utrikespolitik för att skapa bättre förutsättningar
            i världen. Jag uppskattar därför Mathias Sundins inledning alldeles
            särskilt.
          </note>
          <note>
            Jag välkomnar, precis som Mathias Sundin, att vi har kunnat träffa
            frihandelsavtalet mellan EU och Kanada, som vi kallar CETA. Jag
            tror att det, precis som Mathias Sundin säger, är extra viktigt
            i denna osäkra tid efter det amerikanska presidentvalet. Egentligen
            hade ju framtiden för frihandeln de närmaste åren, om vi ska vara
            väldigt ärliga och korrekta, varit osäker oavsett vilken av de
            två huvudkandidaterna som blivit vald.
          </note>
          <note>
            När det gäller tiden för ratifikation här i Sverige och i riksdagen
            kan jag tyvärr inte svara på frågan om en exakt tidsplan, men
            jag vill ändå peka på att jag, precis som Mathias Sundin, välkomnar
            avtalet och ser fram emot att kunna ratificera det.
          </note>
          <note>
            Jag konstaterar också att avtalet faktiskt dessutom på sin väg
            fram hit har blivit bättre genom att man har omförhandlat mekanismen
            för tvistelösning och moderniserat den. Jag tycker att det var
            djärvt och klokt att man valde att göra detta när man egentligen
            redan var klar med avtalet. Det har blivit ett mycket bra avtal,
            som jag tror och hoppas kan bli stilbildande för liknande avtal
            världen över.
          </note>
          <note type="speaker">
            Anf. 157 MATHIAS SUNDIN (L) replik:
          </note>
          <note>
            Herr talman! Vi vill alla gå hem, så jag ska fatta mig kort.
          </note>
          <note>
            Det hedrar dig, Kenneth G Forslund, att du har en sådan drivkraft;
            jag tycker att det är mycket bra. Vi verkar vara överens om att
            det är ett bra avtal med Kanada, och vi får gemensamt driva på
            så att vi snabbt kan klubba det här i riksdagen.
          </note>
          <note type="speaker">
            Anf. 158 KENNETH G FORSLUND (S) replik:
          </note>
          <note>
            Herr talman! Jag kan bara instämma i Mathias Sundins förhoppning
            om att vi inom en nära framtid ska kunna ratificera avtalet.
          </note>
          <note type="speaker">
            Anf. 159 KARIN ENSTRÖM (M) replik:
          </note>
          <note>
            Herr talman! När vi använder de breda penslarna är det naturligtvis
            mycket som vi är överens om. Vi har en bred samsyn kring att vi
            vill ha en stark internationell rättsordning och att vi vill se
            till att demokratin och respekten för de mänskliga fri- och rättigheterna,
            kvinnors rättigheter och jämställdhet får en vidare spridning
            så att så många som möjligt får ta del av detta. Det låter bra,
            och där är vi överens.
          </note>
          <note>
            Jag kan konstatera att vi inte har något ansvarigt statsråd här,
            och det blir därför i denna debatt Kenneth G Forslund som får
            svara för regeringens politik. I uppräkningen av alla utmaningar
            vi står inför och i den katalog av allt det goda vi vill uppnå
            kan man lätt tappa fokus. Det är egentligen det jag nu efterfrågar.
          </note>
          <note>
            Hela inriktningen i budgeten handlar om allt gott som Sverige
            kan göra – och då är vi inte ens inne på biståndets utgiftsområde.
            Sverige kommer dock alltid att ha begränsade resurser, inte bara
            när det gäller pengar utan också när det gäller organisation och
            människor som ska göra arbetet.
          </note>
          <note>
            Vad ser då Kenneth G Forslund framför sig? Vilka är de viktigaste
            prioriteringarna? Ska vi kunna vara på alla platser samtidigt?
            Ska vi driva samarbete med alla organisationer, eller hur ska
            vi på bästa sätt driva och ta till vara Sveriges intressen, där
            dessa grundläggande värderingar självklart ingår? Hur anser den
            rödgröna regeringen med stöd från utskottsordföranden att denna
            prioritering ska gå till? Fokus är det jag efterlyser!
          </note>
          <note type="speaker">
            Anf. 160 KENNETH G FORSLUND (S) replik:
          </note>
          <note>
            Herr talman! Det som Karin Enström tar upp är alldeles riktigt:
            Man måste alltid prioritera, i synnerhet i ekonomiska sammanhang.
          </note>
          <note>
            Jag kan konstatera att alla åtta partier i riksdagen gör relativt
            likartade prioriteringar när det gäller pengar. Om varje parti
            skulle beskriva exakt hur man vill använda pengarna på vart och
            ett av delområdena inom utgiftsområdet tror jag att skillnaderna
            skulle vara något större. Målen är fortfarande breda och gemensamma,
            men man har olika fokus när det gäller hur man tror att man bäst
            kan komma dit och vilka insatser som ger mest utväxling.
          </note>
          <note>
            För denna regering, i vars parlamentariska underlag jag ingår,
            är det centralt att vi är ett litet land som är beroende av väl
            fungerande interna ­ tionella institutioner. För vår egen trygghet
            och säkerhet – och ytterst vår lång ­ siktiga fortlevnad som nation
            – är FN centralt. För oss som med ­ lemsstat i EU är också EU
            i dag en central arena för vår svenska utrikes ­ politik.
          </note>
          <note>
            I vårt arbete prioriteras fred och säkerhet i närområdet. Sedan
            gör vi en massa olika saker. Internationellt finns det dessutom
            en stor efterfrågan på att Sverige ska delta i en väldig massa
            olika saker, så det är en grannlaga uppgift att prioritera och
            välja vad vi ska lägga tid och pengar på. Men fred och säkerhet
            i vårt närområde tycker jag är den mest grundläggande prioriteringen
            i vår utrikespolitik.
          </note>
          <note type="speaker">
            Anf. 161 KARIN ENSTRÖM (M) replik:
          </note>
          <note>
            Herr talman! Tack för det beskedet! Min följdfråga är naturligtvis
            vilken analys som ligger bakom den prioriteringen, men också hur
            detta ska gå till. Prioriteringen är fred och säkerhet i vårt
            närområde, förhoppningsvis också för vår egen skull, för att bevara
            vårt oberoende och vår fred, men hur kommer vi att se detta i
            regeringens arbete? Min fråga gäller både samarbete och vilket
            fokus Utrikesdepartementet ska ha i alla sina kontakter och sitt
            arbete inom ramen för detta. Hur ska det gå till att driva den
            prioritering som Kenneth G Forslund pekar ut?
          </note>
          <note type="speaker">
            Anf. 162 KENNETH G FORSLUND (S) replik:
          </note>
          <note>
            Herr talman! Som jag påpekade är FN och EU de centrala arenorna
            för oss. Sverige har sedan vi blev medlem i EU 1995 varit en av
            de stater som är allra mest pådrivande och har störst påverkan
            på EU-samarbetet. Vi har kunnat se att Sverige, oavsett regering,
            hela tiden har hamnat ganska högt i rankningarna av vilka medlemsstater
            som är mest inflytelserika. Man ska dessutom väga in vårt lands
            befolkningsmässigt relativt ringa storlek i detta stora samarbete.
          </note>
          <note>
            Vi är skickliga på att driva arbetet i internationella organisationer
            – i FN, i EU och i andra sammanhang. Det är just så, genom att
            fortsätta att vara väldigt aktiva i dessa internationella organisationer,
            som jag tror att vi bäst tjänar det syfte som jag tycker är viktigast:
            fred och säkerhet i närområdet.
          </note>
          <note>
            Vi ska fortsätta att hela tiden anstränga oss för att vara skickliga,
            förhandla, söka breda lösningar och driva processerna framåt.
            Vi är bra på det i Sverige, och jag vill framhålla att vi har
            varit bra på det oavsett vilken regering som har styrt. Jag hoppas
            att vi ska fortsätta att vara det.
          </note>
          <note type="speaker">
            Anf. 163 PERNILLA STÅLHAMMAR (MP):
          </note>
          <note>
            Herr talman! I dag är det faktiskt en stor dag för mig. För ungefär
            fyra år sedan började jag fundera över Utrikesdepartementets och
            Sveriges roll i internationella konflikter och medling. Jag kände
            att vi borde kunna bli ännu mer spetsiga i fråga om detta. Det
            ledde till att jag väckte en motion på Miljöpartiets kongress.
            Den avslogs. Men jag fortsatte att jobba mycket hårt med dessa
            frågor när jag kom in i riksdagen och så vidare. I och med att
            vi fattar beslut om denna budget fattar vi faktiskt beslut om
            just det sekretariat som jag föreslog.
          </note>
          <note>
            Det är mycket roligt att Sofia Damm och Kerstin Lundgren ger
            ett starkt stöd för detta medlingssekretariat. Jag kan säga att
            det verkligen finns ett innehåll i detta. Det är en allokering
            på sammanlagt 25 miljoner kronor som görs. I dagarna rekryteras
            det personer som ska sitta i ett medlingssekretariat i Utrikesdepartementet.
            Sedan kommer det att tillsättas personer med spetskompetens i
            konflikt och medling runt om i hela världen. Detta är tänkt att
            vara långsiktigt. Det är ingenting som ska pågå under bara de
            två år som vi sitter i säkerhetsrådet, även om det såklart är
            kopplat till detta arbete.
          </note>
          <note>
            Nu kommer Sverige att kunna ligga ytterligare i framkant när
            det gäller att medla i konflikter runt om i världen. Flera andra
            länder har gjort det tidigare.
          </note>
          <note>
            Herr talman! FN:s flyktingorgan UNHCR ger varje år ut en stor
            rapport som heter Global Trends . Den senaste rapporten hade titeln
            Forced Displacement , alltså tvångsförflyttning. Året innan var
            titeln World at War . Det säger någonting om den värld som vi
            i dag lever i. Det säger också någonting om det centrala perspektiv
            som vi bör ha för ögonen när vi formulerar och debatterar Sveriges
            politik på detta område och också om det fokus som regeringen
            har haft på detta område.
          </note>
          <note>
            Vi behöver ägna oss åt fred och säkerhet i en omvärld där hoten
            är allvarligare än på länge, och där det säkerhetspolitiska läget
            i Europa och i vårt närområde faktiskt är det allvarligaste på
            25 år.
          </note>
          <note>
            De senaste årens utveckling i omvärlden har kännetecknats av
            en större osäkerhet, fler konflikter, mer våld och stora flyktingströmmar.
            Vi vet alla vad som sker i Somalia, i Afghanistan, i Ukraina,
            i Centralafrikanska republiken och i Jemen, bara för att nämna
            några av de krigshärdar som världen har. Och vi vet inte minst
            vad som händer i Syrien, där kanske så många som 400 000 människor
            har mist livet, och 11 miljoner människor är på flykt.
          </note>
          <note>
            I fredags hade jag den stora äran att få presentera De vita hjälmarna
            på Right Livelihoods prisutdelning. Det var en oerhört stark upplevelse
            att få presentera dem. De vita hjälmarna är frivilliga krafter
            – ungefär 3 000 personer – som i Syrien står och väntar på att
            bombplanen ska komma, och sedan springer dit och gräver fram människor
            ur rasmassorna. Tack vare dem är 62 000 människor i livet i dag.
            Det är en skam att det internationella samfundet inte har lyckats
            få stopp på denna konflikt.
          </note>
          <note>
            Vid förra årets slut var mer än 65 miljoner människor på flykt
            i världen. Det är inte mindre än en humanitär katastrof. Det är
            en tragisk utveckling, särskilt som den långsiktiga trenden tidigare
            har varit att vi går mot en mindre våldsam värld.
          </note>
          <note>
            Herr talman! De största utmaningarna som vi står inför i dag
            är gränsöverskridande. Vi kommer inte att kunna hantera dem framgångsrikt
            om vi inte jobbar globalt.
          </note>
          <note>
            Det är en stor glädje att Sverige tar plats i FN:s säkerhetsråd
            i januari. Det är tredje gången i historien som Sverige har en
            tvåårig plats i rådet, i själva hjärtat av den fredsorganisation
            som Förenta nationerna är.
          </note>
          <note>
            Säkerhetsrådet är såklart inte fritt från problem, snarare kanske
            tvärt ­ om. Vetorätten används alltför ofta där. Men inte desto
            mindre är detta det organ som i dag står oss till buds när det
            gäller att förhandla och samtala om de konflikter som finns runt
            om i världen. Då är det mycket viktigt att vi får komma in där
            och verkligen stå upp för vår feministiska utrikespolitik. Det
            handlar om att få in kvinnor i fredsprocesserna, att få kvinnor
            att komma till medlingsbordet, att få kvinnor att vara med när
            man sluter fred och när man förhandlar om hur ett samhälle ska
            byggas upp vid fredsslutet. Det handlar om att vi kan komma in
            där och lägga fokus på att man inte ska dra sig ur så fort konfliktens
            eld har upphört utan att man ska fortsätta att finnas kvar. De
            flesta länder som kommer ur en konflikt har inte fått de resurser
            som krävs för att bygga upp samhället igen och för att skapa de
            strukturer som behövs i ett samhälle för att man inte återigen
            ska falla tillbaka i konflikt.
          </note>
          <note>
            Sverige kommer också att jobba för att demokratisera säkerhetsrådet
            och öka transparensen. Arbetet inom FN ska förbli en hörnsten.
            Sverige har ett starkt engagemang för FN, och det kommer att återspeglas
            i det mångsidiga stöd som vi har genom organisationens alla delar.
            Det gäller inte minst det fredsbevarande och konfliktförebyggande
            arbetet.
          </note>
          <note>
            Herr talman! För mig som feminist och miljöpartist är det särskilt
            glädjande att vår regering för en feministisk utrikespolitik.
            Det kommer till tydligt uttryck inom ramen för Sveriges internationella
            engagemang för fred, nedrustning och stabilitet.
          </note>
          <note>
            Med dessa ord vill jag bara säga att vi med dessa resurser och
            med de insatser som vi nu gör förhoppningsvis ska hjälpa till
            att få en värld där vi inte ska behöva se fler rapporter med titlar
            som Forced Displacement och World at War , även om vi säkert har
            en lång väg att vandra. Jag tror på fred på jorden.
          </note>
          <note>
            Jag yrkar bifall till propositionen och till förslaget i utskottets
            betänkande.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 7 december)
          </note>
          <note>
            § 13 Skatt, tull och exekution
          </note>
          <note>
            Skatteutskottets betänkande 2016/17:SkU1
          </note>
          <note>
            Utgiftsområde 3 Skatt, tull och exekution (prop. 2016/17:1 delvis)
          </note>
          <note>
            föredrogs.
          </note>
          <note type="speaker">
            Anf. 164 PER ÅSLING (C):
          </note>
          <note>
            Herr talman! Ett fungerande skattesystem och ett fungerande betalningssystem
            är grunden för att ett ekonomiskt system ska fungera. Det är våra
            tre fiskala myndigheter Skatteverket, Tullverket och Kronofogdemyndigheten
            som ska säkerställa funktionen. De skatter vi beslutar om måste
            uppfattas som rimliga, och syftet med skattesystemet ska inte
            kunna missförstås. Legitimitet, rättssäkerhet och transparens
            måste genomsyra alla aspekter av det som vi i denna kammare fattar
            beslut om och vars effekter i stor utsträckning våra tre myndigheter
            därefter ska hantera.
          </note>
          <note>
            För legitimiteten i skattesystemet och för en väl fungerande
            samhällsekonomi är det av stor vikt att skatteförändringar kan
            förstås av dem som ska betala skatt.
          </note>
          <note>
            Herr talman! Låt mig få lyfta fram två insatser i skattesystemet
            som har särskilt stor betydelse.
          </note>
          <note>
            För det första måste lagstiftningsprocesser inbegripa uttömmande
            konsekvensbeskrivningar. Det är enbart genom konsekvensanalyser
            som vi som lagstiftare kan få den övergripande bilden av vilka
            effekter skatte- och lagförändringar kan antas få.
          </note>
          <note>
            För det andra ska en företagare eller en entreprenör kunna ägna
            sig åt sin verksamhet. Gör man rätt ska kontakten med Skatteverket
            i idealfallet enbart vara en rutinmässig administrativ uppgift
            som löper smidigt och enkelt. Här vilar en ansvarsfull uppgift
            på Skatteverket att bland annat ge relevant information och se
            till att skatteprocesser är tydliga. Därför är det glädjande att
            förtroendet för just Skatteverket har ökat under ett antal år.
          </note>
          <note>
            Att på ett rättssäkert och effektivt sätt säkerställa att beslutade
            skatter inbetalas är en grundförutsättning för finansiering av
            viktig offentlig verksamhet och av trygghets- och försäkringssystemen.
            Det är också en fråga om likabehandling och värnande av tilliten
            till det offentliga.
          </note>
          <note>
            Herr talman! Skatteutskottet har en allt större internationell
            koppling. Det är viktigt i och med den ökade rörlighet av människor,
            varor, företag och kapital som såväl EU som globaliseringen av
            ekonomin har inneburit och som ställer fler krav på vårt och myndigheternas
            arbete. Samtidigt pågår stora regel- och lagstiftningsprocesser
            på såväl internationell nivå som EU-nivå, framför allt på skatteområdet.
            Det kommer att få stora effekter på svensk lagstiftning framöver.
          </note>
          <note>
            Herr talman! Tullverket vittnar om att flödet av läkemedel, exempelvis
            antibiotika, har ökat och att man inte kan beslagta försändelser
            som kommer från ett annat EU-land. Detta är en lucka som Centerpartiet
            vill täppa till. Vi ser det som motiverat att ändra regelverket
            eftersom överanvändning av antibiotika är ett stort hot mot människors
            hälsa. Vi föreslår att Tullverket får befogenheter att beslagta
            antibiotika även om det kommer från ett annat EU-land.
          </note>
          <note>
            Tullverket har bland annat som uppgift att förenkla den legala
            handeln och förhindra den illegala genom att erbjuda smidiga tullrutiner
            för utrikeshandel, enkel gränspassage för resande och ett effektivt
            gränsskydd. I ett Europa som i dag diskuterar fler kontroller
            mellan länder måste vi stanna upp och se vilka effekter detta
            får för handel och rörlighet för medborgare. De positiva effekter
            som vår öppenhet har gett oss får inte pressas tillbaka.
          </note>
          <note>
            Herr talman! Skatteverket, Tullverket och Kronofogdemyndigheten
            är centrala för det svenska rättssamhället. Både individer och
            företag måste känna förtroende för det myndigheterna gör. Förutsägbarhet
            och tydliga regler är då helt avgörande. Jag vill återknyta till
            legitimiteten i skatteuttaget. Legitimitet bland befolkningen
            förutsätter att våra myndigheter finns närvarande i hela landet.
            Det gäller särskilt de myndigheter som de allra flesta av oss
            kommer i kontakt med.
          </note>
          <note>
            Servicen hos våra tre myndigheter Tullverket, Skatteverket och
            Kronofogdemyndigheten förbättras och ska fortsätta förbättras,
            vilket för med sig ett alltmer utbrett användande av e-tjänster.
            Detta ska givetvis också utvecklas som en modern och välfungerande
            tjänst, men statens närvaro i hela landet är central för samhället
            i stort. Den är central för myndighetsutövningen, för statsförvaltningens
            egen effektivitet, för växande företag och för vanliga människor.
          </note>
          <note>
            Herr talman! Kreativa människor ska se staten som ett stöd och
            inte som en begränsande kraft utan förankring i verkligheten.
            Jag vill med detta yrka bifall till reservation 2, som är en centerpartistisk
            reservation, och reservation 4, som är en alliansreservation.
          </note>
          <note>
            (Applåder)
          </note>
          <note type="speaker">
            Anf. 165 RASMUS LING (MP) replik:
          </note>
          <note>
            Herr talman! Jag har egentligen bara en kort till fråga till
            Centerpartiet och Per Åsling.
          </note>
          <note>
            Jag noterar att ni i ert budgetförslag drar ned på anslaget till
            Kronofogdemyndigheten och inte vill finansiera arbetet med skuldsanering,
            Per Åsling. Det kommer ju en ny skuldsaneringslag som träder i
            kraft. Jag tycker att det är synd och en aning anmärkningsvärt.
            Centerpartiet har tidigare drivit på för skuldsanering, inte minst
            för företagare som har gått i konkurs. Jag skulle därför vilja
            fråga varför Centerpartiet inte längre vill driva på i detta arbete.
            Det är någonting som är väldigt viktigt.
          </note>
          <note type="speaker">
            Anf. 166 PER ÅSLING (C) replik:
          </note>
          <note>
            Herr talman! När det gäller anslagen till myndigheterna har Centerpartiet
            dragit ned på löne- och kostnadsuppräkningen. Vi gör det därför
            att vi, som jag också sa i mitt anförande, anser att det är angeläget
            att myndigheter nyttjar möjligheten att decentralisera verksamhet
            och vara närvarande över hela landet. Det ska gälla generellt
            att myndigheter flyttar till billigare ställen när de kan.
          </note>
          <note>
            Låt mig ta ett exempel. Skatteverket har under senare år flyttat
            avdelningen Stockholm från Magnus Ladulåsgatan på Söder i Stockholm
            till Solna strand i Solna. Med det har man gjor t en årlig hyresreduktion
            på 90 miljoner kronor. Ja, Rasmus Ling, du hörde rätt – man sparar
            årligen 90 miljoner kronor. Vi menar att det finns en stor potential
            att spara på myndighetsanslagen genom att lokalisera till andra
            ställen.
          </note>
          <note>
            Det är också därför jag var mycket aktiv under fjolåret när Skatteverket
            aviserade nedläggning av ett antal kontor. Det är viktigt att
            Skatteverket är kvar, och det är med glädje jag kan konstatera
            att det också blev Skatteverkets ställningstagande. Där spelade
            även regeringen en viktig roll. Nu ser vi hur det skapas utveckling
            och tillväxt på ställen som i fjol riskerade att mista kontor.
            Kontoren finns kvar, och nu ökar anställningarna.
          </note>
          <note type="speaker">
            Anf. 167 RASMUS LING (MP) replik:
          </note>
          <note>
            Herr talman! Det är jättebra att vi tillsammans har drivit på
            i arbetet för att olika myndigheter ska ligga på olika ställen
            runt om i landet, men frågan jag ställde handlade om någonting
            annat.
          </note>
          <note>
            Ni skriver i ert budgetalternativ att man inte vill ge extra
            pengar för arbetet med skuldsanering, Per Åsling. Just för företagare
            är detta viktigt. Det innebär en stor risk att starta egna företag,
            och de som har drabbats av detta och blivit satta i skuld är ofta
            familjeägda företag. Det är cateringfirmor, restauranger, åkerier
            eller annat. Att minska risken och få fler att våga ta steget
            är en viktig del i näringslivspolitiken. Jag tycker att det är
            tråkigt att Centerpartiet har lämnat det som man drev på för under
            förra perioden, herr talman.
          </note>
          <note>
            I lokaliseringsfrågan, som Per Åsling tar upp, arbetade man inte
            på samma sätt strategiskt som den nya regeringen faktiskt har
            gjort. Reger ­ ingen har ett riktat uppdrag till Statskontoret
            om en ny strategi för detta. Jag tackar dock så mycket för svaret.
          </note>
          <note type="speaker">
            Anf. 168 PER ÅSLING (C) replik:
          </note>
          <note>
            Herr talman! Jag har egentligen ingenting att tillägga. Jag svarade
            på din fråga, Rasmus Ling, och jag hoppas att budskapet gick fram:
            Vi har i vår budget sett till att skuldsanering kan fortsätta
            ske.
          </note>
          <note>
            Det ska ske inom ramen för de myndighetsanslag vi har med i vårt
            budgetalternativ – i det här fallet gäller det anslaget till Kronofogdemyndigheten
            – och jag beskrev i mitt svar på vilket sätt vi anser att myndigheter
            kan bli mer kostnadseffektiva. De kan minska på kostnader som
            de i dag har, bland annat på hyresområdet, och nyttja de pengarna
            offensivt för att skapa bättre utveckling. I det här fallet handlar
            det om bättre utveckling för företag genom att bedriva bland annat
            skuldsanering.
          </note>
          <note type="speaker">
            Anf. 169 MARIA MALMER STENERGARD (M):
          </note>
          <note>
            Herr talman! I dag debatterar vi den del av budgeten som handlar
            om resurserna till Skatteverket, Tullverket och Kronofogdemyndigheten.
            Dessa myndigheter spelar en oerhört viktigt roll i det svenska
            samhället. Vi har all anledning att vara stolta över dem. Kompetenta
            och oberoende myndigheter är en av Sveriges styrkor. De är viktiga
            för tilliten och för att det ska vara lätt att göra rätt. Dessa
            myndigheter ligger också långt fram jämfört med många kollegor
            i andra länder, inte minst vad gäller service till medborgarna
            och användande av it-stöd.
          </note>
          <note>
            Tilltron till myndigheterna hänger också samman med den politik
            som förs och med de regelverk som myndigheterna är satta att upprätthålla.
            För tilltron till vårt skattesystem krävs en rimlig skattepolitik
            som präglas av att det alltid ska löna sig att arbeta.
          </note>
          <note>
            När alliansregeringen styrde blev det också mer lönsamt att arbeta,
            särskilt för dem med låga inkomster. Detta spelade roll. Skatteintäkterna
            ök ­ ade markant, men också skattemoralen.
          </note>
          <note>
            Herr talman! Det är människor i arbete som bygger Sverige starkt.
            Det är människor i arbete som skapar förutsättningar för en trygg
            vård, för en bra skola och för att vi ska känna oss säkra.
          </note>
          <note>
            Därför är det vår skyldighet som politiker att röja varje väg
            som kan leda till jobb. Detta gör vi med vår budget för ett starkare
            Sverige. Helt centralt i denna budget är att det ska löna sig
            bättre att arbeta. Vi vill se lägre trösklar in till arbetsmarknaden.
            Vi vill se att det lönar sig bättre att gå från bidrag till arbete
            och att det lönar sig bättre att starta och att driva företag.
            Vi vill se att Sverige ligger i framkant i den växande delningsekonomin.
            Vi vill också se större möjligheter för dem som kommer hit från
            krig och förtryck att få sitt första jobb här.
          </note>
          <note>
            I Sverige ska man göra rätt för sig. Ingen som skulle kunna försörja
            sig får ta sig rätten att leva på andra. Men det är inte bara
            när människor utnyttjar våra välfärdssystem som de sviker Sverige.
            Vårt land sviks lika mycket av dem som väljer att inte bidra till
            samhället genom att inte betala sin skatt.
          </note>
          <note>
            De som smiter från skatten lägger över bördan att bygga ett starkt
            och sammanhållet samhälle på andra. Detta kan vi aldrig acceptera.
            Vi föreslår därför ett antal konkreta åtgärder för att bekämpa
            skattefusk. En av dem är att Skatteverket bör få ett särskilt
            uppdrag att stärka arbetet med att bekämpa skattefusk.
          </note>
          <note>
            Sedan 2006 har över fyrtiotalet internationella skatteavtal passerat
            riksdagens bord och lett till ett kraftigt ökat inflöde av kapital
            från länder som Sverige har träffat avtal med. Men skatteflykten
            riskerar hela tiden att hitta nya vägar. Därför är det viktigt
            att Skatteverket arbetar för att identifiera eventuella nya länder
            som kan utnyttjas för skatteflykt. Vi satsar i vår budget 50 miljoner
            kronor extra på Skatteverkets bekämpning av skattefusk. Jag noterar
            att detta är 35 miljoner kronor mer än vad regeringen satsar.
          </note>
          <note>
            Ett annat område där vi ständigt måste vara på tå är inom den
            snabbt växande delningsekonomin. Delningsekonomin förändrar och
            utmanar våra traditionella föreställningar om hur framtidens skattesystem
            ska utformas. Därför menar vi att det bör ingå i Skatteverkets
            uppdrag att förbättra stödet för köpare och säljare inom delningsekonomin
            för att förenkla administrationen och se till att skatteinbetalningen
            verkligen sker på rätt sätt.
          </note>
          <note>
            Herr talman! Företagare möter ofta onödiga hinder och höga administrativa
            kostnader för att driva sin verksamhet framåt. Vi vill hela tiden
            arbeta för att förbättra förutsättningarna för företag och för
            att nya företag ska startas. Detta måste vi göra om vi ska kunna
            trygga vår framtida välfärd.
          </note>
          <note>
            Vi står bakom den nya tullagen, som behandlas i detta betänkande,
            men tyvärr utgör lagen ännu ett exempel på när regeringen lägger
            fram förslag utan att göra en ordentlig konsekvensanalys. Vi har
            gång på gång i skatte ­ utskottet påpekat detta från Alliansens
            sida, och ibland också från hela utskottets sida.
          </note>
          <note>
            Företagen och vi som lagstiftare måste kunna få en bild av vad
            nya regler innebär. Hur mycket mer administration drabbar företagen?
            Är det värt det? Hur kan vi underlätta för dem – kanske framför
            allt för de små företagen?
          </note>
          <note>
            Här brast regeringen i sitt förslag till ny tullag. Utredningen
            innehöll till exempel inte någon uppskattning av företagens kostnader
            för att möta de nya kraven på elektronisk tullbehandling, trots
            att det riskerar att bli betungande för små företag att investera
            i uppdatering av datasystem eller nya elektroniska system, vilket
            krävs för att uppfylla de nya kraven i lagen.
          </note>
          <note>
            En uppföljning av lagens tillämpning bör därför göras, i syfte
            att utreda hur den har påverkat kostnaderna för små företag. Därför
            yrkar jag bifall till Alliansens reservation 4.
          </note>
          <note>
            Moderaternas budgetförslag är en sammanhållen helhet. Eftersom
            riksdagen i steg ett i rambeslutet har ställt sig bakom regeringens
            förslag till ekonomiska ramar för statsbudgeten och inriktning
            på budgetpolitiken deltar vi inte i det nu aktuella beslutet om
            anslagens fördelning inom utgiftsområde 3.
          </note>
          <note>
            (Applåder)
          </note>
          <note type="speaker">
            Anf. 170 OLLE FELTEN (SD):
          </note>
          <note>
            Herr talman! Eftersom budgetramen redan är beslutad av riksdagen
            kommer vi att avstå från att delta i beslutet om skatteutskottets
            förslag till anslag under punkt 1 i betänkandet. Jag yrkar dock
            bifall till reservation 1 under punkt 2.
          </note>
          <note>
            Herr talman! Skatteverket, Tullverket och Kronofogdemyndigheten
            har tillsammans en central uppgift i vårt samhälle genom att de,
            var och en med sin del, ansvarar för finansieringen av övriga
            samhällsfunktioner. Det är därför av avgörande betydelse att dessa
            myndigheter utför sina respektive uppgifter på ett rättssäkert,
            effektivt och rationellt sätt.
          </note>
          <note>
            För att de ska kunna göra detta måste riksdagen se till att de
            får de förutsättningar som krävs för att det ska vara möjligt
            att svara upp till de högt ställda kraven. Att skattesystemet
            har legitimitet är också en nödvändig förutsättning för att uppgiften
            ska kunna utföras med framgång.
          </note>
          <note>
            Myndigheterna har många viktiga uppgifter, både var och en på
            sitt håll och i samverkan med varandra och med många andra aktörer.
            En grundläggande sådan är att upprätthålla en god skatte- och
            betalningsmoral i samhället i stort. Myndigheterna ska aktivt
            förutse, förhindra och beivra brott på skatte- och tullområdena,
            och de ska dessutom vara aktiva serviceleverantörer till såväl
            företag som privatpersoner. Allt detta ska vara snabbt, effektivt
            och säkert.
          </note>
          <note>
            Myndigheternas verksamhet och budget regleras genom regeringens
            regleringsbrev. Som underlag för dessa levererar myndigheterna
            olika slags uppföljningar och budgetäskanden med utgångspunkt
            i tidigare verksamhet.
          </note>
          <note>
            Med utgångspunkt i de senaste årens budgetar och verksamhetsbeskrivningar,
            samt genomgång av ett otal fallstudier och deras konsekvenser,
            har vi gjort bedömningen att det finns stora differenser mellan
            å ena sidan myndigheternas uppdrag och å andra sidan de resurser
            man har att bygga sin verksamhet med.
          </note>
          <note>
            Tullverkets problem har skapats när såväl socialdemokratiska
            regeringar som alliansregeringar har urholkat Tullverkets budget
            genom att ofinansierade arbetsuppgifter har lastats på verket.
            Detta har tvingat fram tämligen drastiska personalnedskärningar
            och en väsentligt mycket sämre närvaro vid våra gränspassager,
            med negativa konsekvenser som följd. Många lokalkontor har avvecklats,
            vilket har minskat nivån på servicen till företagen.
          </note>
          <note>
            Det kan vara av intresse att konstatera att i första hand Tullverket
            har varit kraftigt underfinansierat under flera år, vilket har
            resulterat i en påtagligt försämrad måluppfyllelse för Tullverket.
            Resultatet av detta är en kraftigt ökad insmuggling av alltifrån
            alkohol och tobak till droger, vapen och mycket annat. Det har
            även resulterat i en påtaglig försämring i klareringsverksamhetens
            service till företagen.
          </note>
          <note>
            Dessa neddragningar av den operativa förmågan har, sammanfattningsvis,
            medfört allvarliga konsekvenser för det svenska samhället. Vi
            ser stora problem, som måste rättas till, inom Tullverkets verksamhetsområden.
          </note>
          <note>
            Även Skatteverket står inför omfattande utmaningar i det viktiga
            arbetet med att hantera de problem som har uppstått inom bolagsskatteområdet
            genom globaliseringens negativa konsekvenser.
          </note>
          <note>
            Arbetet med skatteavtal är en annan av de viktiga frågor som
            kräver ökat fokus. Satsningen där har dock trappats ned under
            de senaste 20 åren i Sverige, vilket är allvarligt.
          </note>
          <note>
            Herr talman! För att ge våra myndigheter en rimlig chans att
            återta förlorad mark – framför allt inom områden som rör gränsskydd
            och brottsbekämpning men även avseende service till företag och
            privatpersoner – har vi budgeterat 50 miljoner mer än regeringen
            till Skatteverket. Vi har också budgeterat 275 miljoner mer per
            år till Tullverket än vad regeringen har gjort.
          </note>
          <note>
            Inriktningen på de satsningar som vi anser krävs är följande:
          </note>
          <note>
            Man behöver utveckla och förbättra servicen genom ännu effektivare
            elektroniska funktioner. Det kan i detta sammanhang vara på sin
            plats att ge våra myndigheter en stor eloge för att de, trots
            sina problem med bristande resurser, lyckats mycket väl med att
            skapa väl fungerande elektroniska system som underlättar och effektiviserar
            verksamheten. Men det krävs alltså mer.
          </note>
          <note>
            Vi behöver minska kreditrisken i samhället genom ett proaktivt
            arbete för att undvika riskbeteenden.
          </note>
          <note>
            Vi behöver motverka skatteflykt och bekämpa brottslighet. Ökad
            samverkan mellan myndigheter samt mellan myndigheter och kommuner
            är en viktig fråga för att lyckas med detta.
          </note>
          <note>
            Vi behöver ett stärkt fokus på företagsvänlig och rättssäker
            myndighetsutövning.
          </note>
          <note>
            Herr talman! De övriga partierna verkar ha svårt att ta till
            sig verkligheten och alla de signaler som larmar om de problem
            som våra myndigheter står inför. Det mest förbryllande är dock
            att Alliansen dels är splittrad i frågan, dels inte reagerar,
            trots att man i retoriken visar att man ser i vart fall stora
            delar av problematiken. Såväl regeringspartierna som Alliansen,
            delvis med undantag av Liberalerna, fortsätter att minska resurserna
            till våra myndigheter, trots de uppenbara obalanser som bevisligen
            finns.
          </note>
          <note>
            Herr talman! Det vore bra om vi i den fortsatta debatten fick
            svar från de övriga partierna på varför man inte vill att Tullverket
            ska kunna agera tillräckligt effektivt mot insmuggling av droger,
            vapen, tobak och allt det andra. Det vore bra om vi fick svar
            från de andra partierna på varför Skatteverket inte ska få tillräckliga
            resurser för att kunna fullfölja uppdraget att utveckla sina metoder
            och öka insatserna på skattekontrollområdet och därmed kunna beivra
            skattefusk effektivare. Det vore också bra om vi fick svar från
            de andra partierna på varför de inte vill att myndigheterna ska
            få de befogenheter som krävs för att ta hand om allvarlig organiserad
            brottslighet som vi vet förekommer.
          </note>
          <note type="speaker">
            Anf. 171 MATHIAS SUNDIN (L):
          </note>
          <note>
            Herr talman! Låt mig börja med att yrka bifall till reservationerna
            3 och 4, så har jag det gjort.
          </note>
          <note>
            Jag ska prata om en lag som vi inte har stiftat i den här kammaren,
            Moores lag. Förutsägelsen för ungefär 50 år sedan om att processorkapaciteten
            i våra datorer skulle dubbleras ungefär vartannat år har visat
            sig stämma mycket väl. Efter ett tag med ett antal sådana dubbleringar
            börjar det bli väldigt svårt för oss människor att förstå en sådan
            exponentiell tillväxt. Vi lever i en linjär värld. Vi går upp
            på morgonen och går och lägger oss på kvällen. Mitt hår retirerade
            linjärt genom åren tills jag tog tag i det och kapade av det helt.
          </note>
          <note>
            När processorkapaciteten har dubblerats så många gånger som nu
            är det svårt för oss att hänga med, inte bara för en enkel riksdagsledamot
            utan även för de världsledande forskarna på området.
          </note>
          <note>
            För lite drygt tio år sedan tittade de på detta på MIT och Harvard
            i USA och bedömde inom vilka områden vi skulle komma att kunna
            se stora förändringar de kommande cirka tio åren, baserat på den
            tekniska utveck ­ lingen. Det fanns ett område där man sa att
            det inte skulle hända någonting under överskådlig framtid, att
            vi kanske skulle få vänta 30–40 år, nämligen självkörande bilar.
            Man sa: Det är så mycket information att ta in att datorerna inte
            kommer att kunna processa den, så det kommer vi inte att se på
            mycket lång tid.
          </note>
          <note>
            Nu har vi självkörande bilar på våra vägar. Vi har Teslabilarna,
            och Volvo är på väg ut med sådana bilar i Göteborg. Man testar
            dem redan nu i Pittsburgh, till exempel. De är inte perfekt fungerande
            ännu men har kommit en bra bit på väg.
          </note>
          <note>
            Jag tror att vi politiker måste ta till oss den här utvecklingen
            för att kunna använda de möjligheter som finns. Vi ser artificiell
            intelligens inom sjukvården som redan nu är bättre på att identifiera
            en del cancerformer än vad mänskliga läkare är. Vi måste låta
            tekniken komma in i skolan. Vi har stora transportmöjligheter
            i drönare. Och inte minst, mer kopplat till detta område, skatteområdet,
            har vi ett stort antal framgångsrika företag i Sverige, startup-företag.
            Namnen är numera rätt välkända: Klarna, Skype, Minecraft, Spotify
            och flera andra.
          </note>
          <note>
            Nu kan man fråga sig vad detta har med en skattedebatt att göra.
            Men vi tror från Liberalernas sida att det är dags att verkligen
            fundera på en ny bred skattereform. Den senaste som gjordes var
            1991. Det var före internet, mobiltelefoner och smartphones. Det
            var innan världen höll på att kopplas ihop.
          </note>
          <note>
            En hel del i skattereformen kan naturligtvis hålla under lång
            tid, medan vi kommer att behöva förändra annat. Delningsekonomin,
            som håller på att växa fram, är ett sådant område som gör att
            politiken behöver vara väldigt anpasslig och förändra regleringar.
            Det finns stora möjligheter att delningsekonomiföretagen växer
            fram men också att de skapar en hel del enkla jobb som många,
            exempelvis flyktingar, kan behöva.
          </note>
          <note>
            Vi har tidigt haft problem med att några av de här företagen
            inte betalar skatter. Här är det jätteviktigt att Skatteverket
            öppnar sina system, så att det enkelt går att bygga lösningar
            så att det ska vara lätt att göra rätt för sig och betala skatterna.
            Allting finns ju digitalt, så det är inte något svårlöst problem.
          </note>
          <note>
            En viktig punkt i en stor skattereform är att med ett tilltagande
            behov av högre utbildning och kunskaper i samhället måste det
            vara mer lönsamt att utbilda sig. Vi tror också att vi kommer
            att behöva förskjuta skattebasen från arbetsinkomster till konsumtion,
            inte för att det är dåligt med konsumtion utan för att det är
            mindre skadligt för ekonomin att ta ut skatterna där. Om vi gör
            dessa förändringar är jag helt övertygad om att Sverige har sina
            bästa dagar framför sig.
          </note>
          <note>
            Låt mig, herr talman, avsluta med Tu llverket som vi lägger drygt
            40 miljoner kronor mer till än regeringen i vårt budgetförslag.
            Vi tror att det är väldigt smart använda pengar att satsa på Tullverket.
            Vi vet att det smugglas in en hel del i Sverige som sedan leder
            till kriminalitet, när det ska säljas eller hanteras på olika
            sätt, som polisen måste hantera när det väl är inne i landet.
            Om vi kan stoppa detta redan vid gränsen är det smart användning
            av pengarna. Förutom att vissa inte vill ha in sakerna i landet
            är det en smart och effektiv användning av pengarna. Polisen är
            hårt pressad och har varit det särskilt det senaste året.
          </note>
          <note>
            Vi har på andra utgiftsområden extra satsningar på polisen, men
            ett stärkt tullverk kan också avlasta polisen.
          </note>
          <note type="speaker">
            Anf. 172 LARRY SÖDER (KD):
          </note>
          <note>
            Herr talman! Vi som medborgare runt om i landet förutsätter att
            staten tar hand om de uppgifter som de är ålagda att göra, till
            exempel att ombesörja den nationella säkerheten, se till att skola,
            barnomsorg och vård fungerar och är av så god kvalitet som möjligt
            i hela landet. Vi förutsätter även att vi när vi blir äldre får
            en pension som faktiskt går att leva på.
          </note>
          <note>
            För att detta ska fungera måste vi ha en ekonomi som andas ordning
            och reda. En viktig beståndsdel för en ekonomi i balans är att
            upprätthålla skattemoralen, motarbeta skatteflykt och tillse att
            illegala varor inte kommer in i landet, eller för den delen motarbeta
            att smuggling förekommer och försätter hälsan i risk eller sätter
            marknadsbalansen ur spel.
          </note>
          <note>
            Enligt Kristdemokraternas mening är syftet med skatterna att
            finansiera offentliga utgifter, styra den ekonomiska utvecklingen
            i en social och ekologisk riktning samt mildra inkomstspridningen.
          </note>
          <note>
            Samtidigt riskerar för höga skatter att försämra ekonomins funktionssätt
            och leda till ett osunt ekonomiskt beteende. Strävan måste därför
            vara att skattesystemet är transparent och etiskt legitimt. Det
            är också viktigt att det utformas så att det stimulerar arbete,
            hederlighet, sparande och företagande.
          </note>
          <note>
            Skattesystemet ska vara utformat så att den enskilde i största
            möjliga utsträckning får behålla sin egen lön eller pension innan
            kompletterande bidrag betalas ut.
          </note>
          <note>
            Man kan som oppositionspolitiker fundera på om regeringens nya
            skatteiver står för att stimulera arbete, företagande och hederlighet.
          </note>
          <note>
            Kilometerskatt, flygskatt, entreprenörsskatt, höjd skatt för
            alla med inkomster över ca 37 000 i månaden, höjd arbetsgivaravgift
            för unga, återinförande av särskild löneskatt för äldre personer
            över 65 år, halverat RUT, bankskatt och vinstbegränsningar i välfärden
            – listan kan göras längre. Detta är några av det sextiotal skatter
            man har ägnat sitt intresse åt.
          </note>
          <note>
            Min klara uppfattning är att några av dessa skatter givetvis
            kan vara befogade ur miljöhänsyn eller annan hänsyn. Men som en
            helhet och i den bild som tonar fram är det en politik som inte
            främjar företagande, inte främjar arbete och inte främjar ansvarstagande.
          </note>
          <note>
            Min uppmaning till regeringen är att avstanna skatteivern och
            göra en större genomlysning av vart vi är på väg och vart ni tar
            Sverige. Vi måste premiera att människor tar ansvar i form av
            att driva företag, gå till sina jobb och betala de skatter som
            staten ålägger dem.
          </note>
          <note>
            I en globaliserad ekonomi utsätts främst kapitalskattesystemet
            för konkurrens. Kapitalskatterna måste därför vara konkurrenskraftiga.
            Beskattning av inkomster, varor, tjänster, fastigheter, förmögenhet
            eller andra former av beskattning får inte urholka äganderätten
            och ska utformas enligt skatterättsliga principer som skatt efter
            bärkraft och likabehandling.
          </note>
          <note>
            Skattesystemet ska bidra till ett gott klimat för företagsamhet
            och främja eget ansvarstagande. Det är dessutom viktigt att skattereglerna
            utformas så enkelt som möjligt för att underlätta för bland annat
            småföretagsamhet.
          </note>
          <note>
            Skatternas utformning och förändring är oerhört viktiga för små
            och medelstora företag utifrån långsiktighet och deras fortlevnad.
            Vi vet att de nya jobben kommer hos småföretagen, och då bör vi
            som riksdag underlätta för småföretagarna och inte, som det nu
            verkar, skjuta in oss på allt för att beskatta det så hårt som
            möjligt.
          </note>
          <note>
            Skatteverket, Tullverket och Kronofogdemyndigheten har fundamental
            betydelse för en väl fungerande ekonomi som präglas av ordning
            och reda. De tre myndigheternas service till medborgare och företagare
            bör fortsätta att förbättras. Det är centralt att e-tjänsterna
            vidareutvecklas. Samtidigt är servicekontoren viktiga för människor
            som ännu inte är lika bekväma med elektronisk kommunikation som
            vi andra är. Myndigheterna behöver därför även i fortsättningen
            ha god fysisk närvaro över hela landet.
          </note>
          <note>
            Den svenska skattebasen bör skyddas. Samtidigt som det finns
            ett behov av en europeisk harmonisering är det viktigt att värna
            svenska intressen i det sammanhanget.
          </note>
          <note>
            En förutsättning för att trovärdigheten för skattesystemet ska
            upprätthållas är att den svarta ekonomin motarbetas och minskas.
            Det är inte förenligt med god etik och ett gott samhällsansvar
            att undanhålla den skatt som är grunden för den välfärd vi har
            i Sverige. Skattebeslut som är fattade i god demokratisk ordning
            måste efterlevas. Annars riskerar välfärdens finansiering att
            urholkas.
          </note>
          <note>
            Skatteverket ska fortsätta arbetet med att trycka tillbaka den
            svarta ekonomin. Det är extra viktigt att myndigheten upprätthåller
            sina höga förtroendesiffror bland allmänheten. Även dessa hjälper
            till att hålla uppe skattemoralen.
          </note>
          <note>
            Vi välkomnar att regeringen vill att Skatteverket ska intensifiera
            arbetet med att bekämpa skattebrott, skattefusk och skatteundandragande.
            Vi anslår därför i likhet med regeringen 15 miljoner 2017 och
            30 miljoner 2018, 2019 respektive 2020 för ändamålet.
          </note>
          <note>
            Vi vill öka Kronofogdemyndighetens anslag med 10 miljoner per
            år 2017–2020 för att förebygga överskuldsättning och för att undvika
            långa handläggningstider.
          </note>
          <note>
            Under 2015 ökade antalet barn som berördes av verkställda avhysningar.
            Vi vill att kronofogden prioriterar barnfamiljer och genom särskil
            ­ da insatser för att motverka överskuldsättning försöker minska
            antalet barn som berörs.
          </note>
          <note>
            Herr talman! Jag yrkar bifall till Alliansens reservation, nr
            4.
          </note>
          <note>
            (Applåder)
          </note>
          <note type="speaker">
            Anf. 173 JÖRGEN HELLMAN (S):
          </note>
          <note>
            Herr talman! Jag börjar med att yrka bifall till förslaget i
            betänkandet om anslagen till de tre myndigheterna Tullverket,
            Skatteverket och Kronofogdemyndigheten. I betänkandet tillstyrker
            utskottet regeringens förslag om anslag för utgiftsområde 3 som
            totalt uppgår till 11 miljarder kronor 2017.
          </note>
          <note>
            Ett högt förtroende och en stabil utveckling för svensk ekonomi
            tryggas genom ett tydligt regelverk och en ansvarsfull politik
            för investeringar i jobb och hållbar tillväxt.
          </note>
          <note>
            En bred parlamentarisk uppslutning bakom det finanspolitiska
            ramverket lägger grunden för en ekonomisk politik där ordning
            och reda i de offentliga finanserna bidrar till en god ekonomisk
            utveckling och till att värna välfärden.
          </note>
          <note>
            Dessa tre myndigheter är centrala i vår statsförvaltning för
            skatteuppbörd, tull och indrivning.
          </note>
          <note>
            I budgeten föreslås en del satsningar. Arbetet med att genomföra
            det av regeringen och Vänsterpartiet framförhandlade tiopunktsprogrammet
            mot skattefusk fortsätter. I budgeten föreslås ökade resurser
            till Skatteverket för arbetet med att bekämpa skattebrott, skattefusk
            och skatteundandraganden.
          </note>
          <note>
            I spåren av både Luxleaks och Panamaleaks har det visat sig att
            även svenska medborgare deltar i den globala skatteflykten till
            lågbeskattade paradisöar och bergsfurstendömen som Liechtenstein.
            Tack och lov håller G20, OECD och EU på att stänga detta skatteflyktsfönster
            genom olika internationella och europeiska överenskommelser.
          </note>
          <note>
            Det är oerhört utmanande att se hur stora koncerner och rika
            eliter betalar mindre skatt än vanliga små och medelstora företag
            och låg- och medelinkomsttagare. Det behöver skapas en rejäl skämsfaktor
            kring fuskandet och trixandet.
          </note>
          <note>
            Kopplingen till kriminella yrkesgrupper och terrorism vad gäller
            skattefusk och skatteundandragande ska inte heller underskattas.
            Kriminella och terrorister vill inte redovisa inkomster och tillgångar.
            Att strypa deras inkomster och beslagta deras tillgångar är effektiva
            åtgärder mot deras verksamhet.
          </note>
          <note>
            Vi socialdemokrater har välkomnat OECD:s så kallade BEPS-projekt
            och den lagstiftning som följt i projektets spår med olika regler
            och rutiner.
          </note>
          <note>
            Samarbetet inom EU och beslut i denna kammare om skatteavtal
            länder emellan är mycket viktiga. Det är också ett sätt att stödja
            och hjälpa utvecklingsländer. Vi motar korruption, ger länderna
            möjlighet att öka sina skatteinkomster och främjar verklig demokratisk
            utveckling.
          </note>
          <note>
            Myndigheterna ska utifrån sina respektive kompetensområden forts
            ä tta att delta i arbetet mot den organiserade brottsligheten.
          </note>
          <note>
            Herr talman! För att få riktig fart på arbetet mot skattefusk
            här hemma ökas Skatteverkets anslag tillfälligt med 15 miljoner
            2017 och 30 miljoner 2018, 2019 respektive 2020.
          </note>
          <note>
            Myndigheterna inom utgiftsområdet ska underlätta för medborgare
            och företag att göra rätt för sig. De som kommer i kontakt med
            myndigheterna ska få en enhetlig behandling och känna förtroende
            för ett rättssäkert regelsystem. Kvinnor och män ska ges samma
            möjligheter och villkor vid kontakter med dessa myndigheter.
          </note>
          <note>
            De regelverk och rutiner som myndigheterna själva disponerar
            över ska vara så enkla som möjligt. För att stärka legitimiteten
            ska dessa vara möjliga att förstå och inte leda till onödigt stora
            administrativa kostnader för dem som ska tillämpa reglerna. Nyttan
            av förenklingar ska alltid vägas mot behovet av att säkerställa
            uppbörden och intäkterna samt att motverka fel och fusk.
          </note>
          <note>
            Herr talman! Kontroller och sanktioner syftar till att förstärka
            och upprätthålla normer så att regelverk följs.
          </note>
          <note>
            Fortsatta förändringar och effektiviseringar inom området är
            nödvändiga för att klara av framtidens krav. Standardisering och
            automatisering av arbetsflöden liksom utveckling av digitala tjänster
            för att effektivisera är av stor betydelse. Detta behöver dock
            inte betyda att man centraliserar verksamheten. Myndigheternas
            utveckling ska förbättra servicen till medborgare och företag
            och i lämpliga delar bygga på gemensamma lösningar för vår statsförvaltning.
          </note>
          <note>
            Vi anser att mer behöver göras för att beivra skattefusk. Vi
            har redan föreslagit en lång rad åtgärder, och en del är redan
            beslutade här i kammaren. Det handlar om skatteavtal, som en tidigare
            talare beskrev, och om personalliggare, månadsrapporter med mera.
            Detta har naturligtvis betydelse för inkomsterna till staten,
            men minst lika viktigt är det att få konkurrensneutralitet mellan
            företag och att villkoren för de anställda i företagen är rimliga.
          </note>
          <note type="speaker">
            Anf. 174 LARRY SÖDER (KD) replik:
          </note>
          <note>
            Herr talman! Jag vill först tacka regeringen och Socialdemokraterna
            för att vi samfällt jobbar mot skatteundandragande. Vi försöker
            hjälpas åt på bästa sätt, och jag tycker att samarbetet fungerar
            ganska bra. Det gör mig glad.
          </note>
          <note>
            Det som jag skulle vilja ställa lite frågor om rör det som jag
            i mitt anförande kallade skattegiven, det vill säga att man har
            alla upptänkliga nya skatter som man vill införa och som skapar
            en problematik på arbetsmarknaden och för företagare. Jag tänker
            mest på den så kallade entreprenörsskatten, eller 3:12-regeln.
          </note>
          <note>
            Det finns ett utredningsförslag där man slår undan benen för
            många småföretagare, både när det gäller förenklingsregeln, som
            man försämrar betydligt genom att sänka golvet, och när det gäller
            huvudregeln, där man ändrar procentsatserna för löneuttaget.
          </note>
          <note>
            Jag skulle vilja veta om regeringen är beredd att diskutera hur
            man kan göra det hela på ett betydligt mer smakfullt sätt för
            småföretagarna och om man är öppen för dialog eller om man tänker
            köra igenom detta i riksdagen utan att fundera på vad det skapar
            för problem för småföretagen.
          </note>
          <note type="speaker">
            Anf. 175 JÖRGEN HELLMAN (S) replik:
          </note>
          <note>
            Herr talman! Tack för frågan, Larry Söder !
          </note>
          <note>
            Detta är ett förslag som en utredare har lagt fram, och det ska
            nu remissbehandlas. Regeringen är öppen för en dialog för att
            få ett bra förslag. Där finns remiss men även en möjlighet att
            partier emellan resonera om denna viktiga fråga. Men det är som
            sagt inte detta vi behandlar i dagens betänkande, utan vi behandlar
            budgeten för Skattemyndigheten, Tullverket och Kronofogdemyndigheten.
          </note>
          <note>
            För att svara på frågan har utredningen kommit med ett förslag,
            som nu är ute på remiss. Nu ska det bli politiska diskussioner,
            och vi får hoppas att det kommer ett bra förslag till vår kammare
            när detta sedan ska beslutas i höstbudgeten.
          </note>
          <note>
            Herr talman! Vi resonerar om utgiftsområdesbudgeten. Det är glädjan
            ­ de att Kristdemokraterna stöder satsningen på 15 miljoner kronor
            till Skattemyndigheten för 2017. Men jag är lite nyfiken på hur
            ni får ihop er ekonomi, Larry, med tanke på att ni i ert budgetalternativ
            minskar ramen med 40 877 000.
          </note>
          <note type="speaker">
            Anf. 176 LARRY SÖDER (KD) replik:
          </note>
          <note>
            Herr talman! Eftersom vi inte har regeringens skattegiv kan vi
            givetvis inte ösa lika mycket pengar, utan vi tycker att pengarna
            gör mest nytta hos den enskilda människan eller hos företagen,
            för att skapa nya jobb. Det är klart att regeringen har mer pengar
            att sätta sprätt på.
          </note>
          <note>
            Det är detta som är min farhåga: att vi står här nästa år och
            diskuterar skatt, tull och exekution och att regeringen fortsätter
            att få bägaren att rinna över alltför mycket och att en entreprenörsskatt
            har införts som slår undan benen för småföretagarna.
          </note>
          <note>
            Jag ska formulera om min fråga om entreprenörsskatten och 3:12-regeln,
            som jag är mycket orolig över: Har Socialdemokraterna farhågor
            om att utredningens förslag kommer att slå mot småföretagen på
            det sätt som jag beskriver, det vill säga att många småföretag
            kommer att välja att inte anställa en ny person och kanske till
            och med väljer att göra något helt annat i stället för att ha
            ett företag, det vill säga gå till en anställning i stället?
          </note>
          <note>
            Detta tror jag är mycket sämre för Sverige. Då får regeringen
            inte samma skatteunderlag att sätta sprätt på nästa år. Jag tycker
            att detta tillhör ämnet, och jag skulle vilja ha ett svar.
          </note>
          <note type="speaker">
            Anf. 177 JÖRGEN HELLMAN (S) replik:
          </note>
          <note>
            Herr talman! Detta är en oerhört viktig fråga för företagarna
            och för Sveriges tillväxt.
          </note>
          <note>
            Det finns många delar i förslagen som remissinstanserna får fundera
            på och som vi sedan får utvärdera. Det ena är generationsväxlingen
            inom ett företag. Det andra är de principer som funnits när det
            gäller att folk med väldigt höga löner i bolagen har växlat över
            från löner till utdelningar. Något man kan fundera på är hur man
            ska stimulera företagandet men inte skattetrixandet. Detta är
            en viktig del i diskussionerna om 3:12-reglerna.
          </note>
          <note>
            Vi får se vad remissomgångarna beskriver och vad diskussionerna
            mellan partierna kan ge för att vi ska få bra spelregler för företagare,
            så att vi kan få tillväxt.
          </note>
          <note>
            Jag konstaterar att du inte hade något svar, Larry Söder . Precis
            som regeringen satsar ni 15 miljoner på Skatteverket – det är
            väldigt bra för att motverka skatteflykt och skattefusk – men
            ni minskar anslaget med 40 877 000.
          </note>
          <note type="speaker">
            Anf. 178 RASMUS LING (MP):
          </note>
          <note>
            Herr talman! Vi debatterar nu här i kväll utgiftsområde 3 och
            anslagen till Skattemyndigheten, Kronofogdemyndigheten och Tullverket.
            Det är tre viktiga myndigheter som vi anslår nästan 11 miljarder
            kronor till, för att upprätthålla skattesystemet, betalningsviljan
            och kontrollen över varor som kommer in i vårt land.
          </note>
          <note>
            Den som är satt i skuld är icke fri, brukar man säga emellanåt.
            Det är alltför många som är överskuldsatta i Sverige i dag. Detta
            får många olika negativa konsekvenser, för den enskilde ofta i
            form av ohälsa och ett begränsat liv. Det finns väldigt få, om
            ens några, incitament till att jobba och tjäna pengar eftersom
            de försvinner direkt. Det får även konsekvenser för omgivningen
            – värst är det kanske för eventuella barn – men även för samhället
            i övrigt när det inte finns några incitament för arbete.
          </note>
          <note>
            En ny skuldsaneringslag är på väg att börja gälla. Det är väldigt
            viktigt och kan göra att fler kan ta sig ur en fruktansvärd situation.
            Kronofogdens arbete med att förbättra skuldsaneringen är prioriterat,
            och de får särskilda pengar i anslaget för detta.
          </note>
          <note>
            Kronofogden har en viktig roll också i arbetet mot grov organiserad
            brottslighet. Förra hösten gavs ett särskilt regeringsuppdrag
            om samverkan till elva olika myndigheter. När polisen gör tillslag
            mot mc-gäng eller andra kriminella ligor och dessa har tillgångar
            på sig kan bättre samverkan göra att kronofogden kan ta tillgångarna
            vid tillslaget.
          </note>
          <note>
            Vi måste på alla olika sätt jaga de organiserade kriminella och
            mota dem när de försöker sätta sig över vårt rättssamhälle. Givetvis
            har Skatteverket en oerhört viktig roll i denna fråga. De får
            ytterligare redskap för att kunna bekämpa den svarta ekonomin
            på olika sätt.
          </note>
          <note>
            I förslaget gör regeringen också en särskild insats mot skattefusk
            och skatteundandraganden. Jag har sagt detta förut, men det är
            värt att upprepa: Arbetet mot grov organiserad brottslighet är
            inte bara en fråga för polisen utan även i allra högsta grad för
            andra myndigheter. Vi driver på detta politiskt, och vi måste
            fortsätta att göra ännu mer.
          </note>
          <note>
            Skatteverket har ett arbete att göra när det gäller förtroendet.
            Det är högt i de mätningar som finns, men ledningen har under
            det gångna året gjort misstag och måste arbeta för att återupprätta
            sitt förtroende.
          </note>
          <note>
            Liberalerna och Mathias Sundin talade om flera intressanta saker
            gällande den tekniska utvecklingen och behovet av digitalisering,
            som alla våra myndigheter behöver jobba med. Han tog också upp
            frågan om skattereform. Det är något som vi behöver tala mer om
            mellan partierna, hur en sådan skulle kunna göras. Det är mycket
            som har hänt sedan den senaste gjordes, dels den tekniska utvecklingen,
            digitaliseringen och allt som hänger samman med den, dels andra
            förändringar som vi måste ta tag i. På miljöområdet måste vi hitta
            sätt att avstyra den globala uppvärmningen, och skatter är ofta
            ett bra och kostnadseffektivt sätt att komma till rätta med utsläpp.
          </note>
          <note>
            Med detta vill jag yrka bifall till utskottets förslag.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 7 december.)
          </note>
          <note>
            § 14 Anmälan om interpellation
          </note>
          <note>
            Följande interpellation hade framställts:
          </note>
          <note>
            den 30 november
          </note>
          <note>
            2016/17:167 Social housing i Göteborg
          </note>
          <note>
            av Robert Hannah (L)
          </note>
          <note>
            till statsrådet Peter Eriksson (MP)
          </note>
          <note>
            § 15 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 30 november
          </note>
          <note>
            2016/17:397 Propositionen om registerutdrag i arbetslivet
          </note>
          <note>
            av Jenny Petersson (M)
          </note>
          <note>
            till arbetsmarknads- och etableringsminister Ylva Johansson (S)
          </note>
          <note>
            2016/17:398 Märkning av vinterdäck för tunga fordon
          </note>
          <note>
            av Sten Bergheden (M)
          </note>
          <note>
            till statsrådet Anna Johansson (S)
          </note>
          <note>
            2016/17:399 Vinterutrustning i tunga fordon
          </note>
          <note>
            av Sten Bergheden (M)
          </note>
          <note>
            till statsrådet Anna Johansson (S)
          </note>
          <note>
            2016/17:400 Märkning av vinterdäck för tunga fordon
          </note>
          <note>
            av Sten Bergheden (M)
          </note>
          <note>
            till statsrådet Anna Johansson (S)
          </note>
          <note>
            2016/17:401 Malmö högskola
          </note>
          <note>
            av Betty Malmberg (M)
          </note>
          <note>
            till statsrådet Helene Hellmark Knutsson (S)
          </note>
          <note>
            2016/17:402 Övergångsbestämmelser för EB- och IB-elever
          </note>
          <note>
            av Betty Malmberg (M)
          </note>
          <note>
            till statsrådet Helene Hellmark Knutsson (S)
          </note>
          <note>
            2016/17:403 Enqa och kvalitetssäkringssystemet
          </note>
          <note>
            av Betty Malmberg (M)
          </note>
          <note>
            till statsrådet Helene Hellmark Knutsson (S)
          </note>
          <note>
            § 16 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 30 november
          </note>
          <note>
            2016/17:352 UD:s reserekommendationer
          </note>
          <note>
            av Maria Andersson Willner (S)
          </note>
          <note>
            till utrikesminister Margot Wallström (S)
          </note>
          <note>
            2016/17:337 Deltagarnas aktivitet inom etableringen
          </note>
          <note>
            av Elisabeth Svantesson (M)
          </note>
          <note>
            till arbetsmarknads- och etableringsminister Ylva Johansson (S)
          </note>
          <note>
            2016/17:358 Laxfiske i södra Östersjön
          </note>
          <note>
            av Peter Jeppsson (S)
          </note>
          <note>
            till statsrådet Sven-Erik Bucht (S)
          </note>
          <note>
            2016/17:346 Regeringens förslag till ny regionindelning
          </note>
          <note>
            av Ann-Britt Åsebol (M)
          </note>
          <note>
            till statsrådet Ardalan Shekarabi (S)
          </note>
          <note>
            2016/17:344 Sveriges krav på generalsekreterare för Unesco
          </note>
          <note>
            av Sofia Arkelsten (M)
          </note>
          <note>
            till utrikesminister Margot Wallström (S)
          </note>
          <note>
            2016/17:351 Ökad utsatthet för sexualbrott bland kvinnor
          </note>
          <note>
            av Ellen Juntti (M)
          </note>
          <note>
            till statsrådet Anders Ygeman (S)
          </note>
          <note>
            2016/17:348 Genomsökning av båtar
          </note>
          <note>
            av Krister Hammarbergh (M)
          </note>
          <note>
            till statsrådet Anders Ygeman (S)
          </note>
          <note>
            2016/17:347 Inrättandet av en brottsofferportal
          </note>
          <note>
            av Krister Hammarbergh (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2016/17:349 Storregionernas legitimitet
          </note>
          <note>
            av Jenny Petersson (M)
          </note>
          <note>
            till statsrådet Ardalan Shekarabi (S)
          </note>
          <note>
            2016/17:350 Arbetslöshetsmål 2020
          </note>
          <note>
            av Jenny Petersson (M)
          </note>
          <note>
            till arbetsmarknads- och etableringsminister Ylva Johansson (S)
          </note>
          <note>
            2016/17:353 Fortsatta oklarheter gällande underlag om personlig
            assistans
          </note>
          <note>
            av Cecilia Widegren (M)
          </note>
          <note>
            till statsrådet Åsa Regnér (S)
          </note>
          <note>
            2016/17:355 Åtgärder för minskat stöd till terrorism
          </note>
          <note>
            av Markus Wiechel (SD)
          </note>
          <note>
            till statsrådet Anders Ygeman (S)
          </note>
          <note>
            2016/17:356 Snabbare lagföring för ungdomar som begår brott
          </note>
          <note>
            av Ellen Juntti (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2016/17:357 Högskolors autonomi
          </note>
          <note>
            av Betty Malmberg (M)
          </note>
          <note>
            till statsrådet Helene Hellmark Knutsson (S)
          </note>
          <note>
            2016/17:362 Skyddet av Vätterns vatten
          </note>
          <note>
            av Peter Persson (S)
          </note>
          <note>
            till miljöminister Karolina Skog (MP)
          </note>
          <note>
            2016/17:359 Framtidens vattenbrist
          </note>
          <note>
            av Birgitta Ohlsson (L)
          </note>
          <note>
            till statsrådet Isabella Lövin (MP)
          </note>
          <note>
            2016/17:365 Översyn av regelverket kring balanskravet och god
            ekonomisk hushållning i kommunerna
          </note>
          <note>
            av Gunilla Nordgren (M)
          </note>
          <note>
            till statsrådet Ardalan Shekarabi (S)
          </note>
          <note>
            2016/17:370 Hästens bidrag till öppna landskap
          </note>
          <note>
            av Cecilia Widegren (M)
          </note>
          <note>
            till statsrådet Sven-Erik Bucht (S)
          </note>
          <note>
            2016/17:368 Vattenkraften och energiöverenskommelsen
          </note>
          <note>
            av Jonas Jacobsson Gjörtler (M)
          </note>
          <note>
            till miljöminister Karolina Skog (MP)
          </note>
          <note>
            § 17 Kammaren åtskildes kl. 18.20.
          </note>
          <note>
            Sammanträdet leddes
          </note>
          <note>
            av andre vice talmannen från dess början till och med § 5 anf.
            1 (delvis),
          </note>
          <note>
            av förste vice talmannen därefter till ajourneringen kl. 13.48,
          </note>
          <note>
            av andre vice talmannen därefter till ajourneringen kl. 15.56,
          </note>
          <note>
            av förste vice talmannen därefter till och med § 13 anf. 172
            (delvis) och
          </note>
          <note>
            av andre vice talmannen därefter till dess slut.
          </note>
          <note>
            Vid protokollet
          </note>
          <note>
            ANN LARSSON
          </note>
          <note>
            / Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Avsägelse
          </note>
          <note>
            § 3 Anmälan om kompletteringsval
          </note>
          <note>
            § 4 Anmälan om fördröjda svar på interpellationer
          </note>
          <note>
            § 5 Genomförande av det omarbetade asylprocedurdirektivet
          </note>
          <note>
            Socialförsäkringsutskottets betänkande 2016/17:SfU6
          </note>
          <note>
            Anf. 1 JENNIE ÅFELDT (SD)
          </note>
          <note>
            Anf. 2 MATHIAS TEGNÉR (S)
          </note>
          <note>
            Anf. 3 JOHAN FORSSELL (M)
          </note>
          <note>
            Anf. 4 MARIA FERM (MP)
          </note>
          <note>
            (Beslut fattades under § 10.)
          </note>
          <note>
            § 6 Kultur, medier, trossamfund och fritid
          </note>
          <note>
            Kulturutskottets betänkande 2016/17:KrU1
          </note>
          <note>
            Anf. 5 OLOF LAVESSON (M)
          </note>
          <note>
            Anf. 6 GUNILLA CARLSSON (S) replik
          </note>
          <note>
            Anf. 7 OLOF LAVESSON (M) replik
          </note>
          <note>
            Anf. 8 GUNILLA CARLSSON (S) replik
          </note>
          <note>
            Anf. 9 OLOF LAVESSON (M) replik
          </note>
          <note>
            Anf. 10 ARON EMILSSON (SD) replik
          </note>
          <note>
            Anf. 11 OLOF LAVESSON (M) replik
          </note>
          <note>
            Anf. 12 ARON EMILSSON (SD) replik
          </note>
          <note>
            Anf. 13 OLOF LAVESSON (M) replik
          </note>
          <note>
            Anf. 14 ARON EMILSSON (SD)
          </note>
          <note>
            Anf. 15 PER LODENIUS (C)
          </note>
          <note>
            Anf. 16 BENGT ELIASSON (L)
          </note>
          <note>
            Anf. 17 ROLAND UTBULT (KD)
          </note>
          <note>
            Anf. 18 GUNILLA CARLSSON (S)
          </note>
          <note>
            Anf. 19 ARON EMILSSON (SD) replik
          </note>
          <note>
            Anf. 20 GUNILLA CARLSSON (S) replik
          </note>
          <note>
            Anf. 21 ARON EMILSSON (SD) replik
          </note>
          <note>
            Anf. 22 GUNILLA CARLSSON (S) replik
          </note>
          <note>
            Anf. 23 NICLAS MALMBERG (MP)
          </note>
          <note>
            Anf. 24 OLOF LAVESSON (M) replik
          </note>
          <note>
            Anf. 25 NICLAS MALMBERG (MP) replik
          </note>
          <note>
            Anf. 26 OLOF LAVESSON (M) replik
          </note>
          <note>
            Anf. 27 NICLAS MALMBERG (MP) replik
          </note>
          <note>
            Anf. 28 ROSSANA DINAMARCA (V)
          </note>
          <note>
            (forts. § 8)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 7 Frågestund
          </note>
          <note>
            Anf. 29 ANDRE VICE TALMANNEN
          </note>
          <note>
            Arbetsförmedlingen
          </note>
          <note>
            Anf. 30 ELISABETH SVANTESSON (M)
          </note>
          <note>
            Anf. 31 Arbetsmarknads- och etableringsminister YLVA JOHANSSON
            (S)
          </note>
          <note>
            Anf. 32 ELISABETH SVANTESSON (M)
          </note>
          <note>
            Anf. 33 Arbetsmarknads- och etableringsminister YLVA JOHANSSON
            (S)
          </note>
          <note>
            Mål för bredbandsutbyggnad
          </note>
          <note>
            Anf. 34 HÅKAN SVENNELING (V)
          </note>
          <note>
            Anf. 35 Statsrådet PETER ERIKSSON (MP)
          </note>
          <note>
            Anf. 36 HÅKAN SVENNELING (V)
          </note>
          <note>
            Anf. 37 Statsrådet PETER ERIKSSON (MP)
          </note>
          <note>
            Skärpta straff för vapenbrott
          </note>
          <note>
            Anf. 38 ADAM MARTTINEN (SD)
          </note>
          <note>
            Anf. 39 Statsrådet ANDERS YGEMAN (S)
          </note>
          <note>
            Anf. 40 ADAM MARTTINEN (SD)
          </note>
          <note>
            Anf. 41 Statsrådet ANDERS YGEMAN (S)
          </note>
          <note>
            Hushållens skuldsättning
          </note>
          <note>
            Anf. 42 NIKLAS KARLSSON (S)
          </note>
          <note>
            Anf. 43 Statsrådet PER BOLUND (MP)
          </note>
          <note>
            Anf. 44 NIKLAS KARLSSON (S)
          </note>
          <note>
            Anf. 45 Statsrådet PER BOLUND (MP)
          </note>
          <note>
            Avvecklingen av fas 3
          </note>
          <note>
            Anf. 46 DÉSIRÉE PETHRUS (KD)
          </note>
          <note>
            Anf. 47 Arbetsmarknads- och etableringsminister YLVA JOHANSSON
            (S)
          </note>
          <note>
            Anf. 48 DÉSIRÉE PETHRUS (KD)
          </note>
          <note>
            Anf. 49 Arbetsmarknads- och etableringsminister YLVA JOHANSSON
            (S)
          </note>
          <note>
            Resurser till polisen i Malmö
          </note>
          <note>
            Anf. 50 ANDERS HANSSON (M)
          </note>
          <note>
            Anf. 51 Statsrådet ANDERS YGEMAN (S)
          </note>
          <note>
            Anf. 52 ANDERS HANSSON (M)
          </note>
          <note>
            Anf. 53 Statsrådet ANDERS YGEMAN (S)
          </note>
          <note>
            Jämställda löner
          </note>
          <note>
            Anf. 54 ANNIKA HIRVONEN FALK (MP)
          </note>
          <note>
            Anf. 55 Arbetsmarknads- och etableringsminister YLVA JOHANSSON
            (S)
          </note>
          <note>
            Anf. 56 ANNIKA HIRVONEN FALK (MP)
          </note>
          <note>
            Anf. 57 Arbetsmarknads- och etableringsminister YLVA JOHANSSON
            (S)
          </note>
          <note>
            Förtroendet för den svenska polisen
          </note>
          <note>
            Anf. 58 ROGER HADDAD (L)
          </note>
          <note>
            Anf. 59 Statsrådet ANDERS YGEMAN (S)
          </note>
          <note>
            Anf. 60 ROGER HADDAD (L)
          </note>
          <note>
            Anf. 61 Statsrådet ANDERS YGEMAN (S)
          </note>
          <note>
            Åtgärder för ökat bostadsbyggande
          </note>
          <note>
            Anf. 62 MATS GREEN (M)
          </note>
          <note>
            Anf. 63 Statsrådet PETER ERIKSSON (MP)
          </note>
          <note>
            Anf. 64 MATS GREEN (M)
          </note>
          <note>
            Anf. 65 Statsrådet PETER ERIKSSON (MP)
          </note>
          <note>
            Bostäder till flyktingar och sanktioner mot kommuner
          </note>
          <note>
            Anf. 66 ÅSA ERIKSSON (S)
          </note>
          <note>
            Anf. 67 Arbetsmarknads- och etableringsminister YLVA JOHANSSON
            (S)
          </note>
          <note>
            Anf. 68 ÅSA ERIKSSON (S)
          </note>
          <note>
            Anf. 69 Arbetsmarknads- och etableringsminister YLVA JOHANSSON
            (S)
          </note>
          <note>
            Danstillstånd
          </note>
          <note>
            Anf. 70 JOHAN HEDIN (C)
          </note>
          <note>
            Anf. 71 Statsrådet ANDERS YGEMAN (S)
          </note>
          <note>
            Anf. 72 JOHAN HEDIN (C)
          </note>
          <note>
            Anf. 73 Statsrådet ANDERS YGEMAN (S)
          </note>
          <note>
            Regeringens ansvar för konsekvenserna av anvisningslagen
          </note>
          <note>
            Anf. 74 ROGER HEDLUND (SD)
          </note>
          <note>
            Anf. 75 Arbetsmarknads- och etableringsminister YLVA JOHANSSON
            (S)
          </note>
          <note>
            Anf. 76 ROGER HEDLUND (SD)
          </note>
          <note>
            Anf. 77 Arbetsmarknads- och etableringsminister YLVA JOHANSSON
            (S)
          </note>
          <note>
            Riksdagens inflytande och beredningstvånget
          </note>
          <note>
            Anf. 78 EVA LOHMAN (M)
          </note>
          <note>
            Anf. 79 Arbetsmarknads- och etableringsminister YLVA JOHANSSON
            (S)
          </note>
          <note>
            Anf. 80 EVA LOHMAN (M)
          </note>
          <note>
            Anf. 81 Arbetsmarknads- och etableringsminister YLVA JOHANSSON
            (S)
          </note>
          <note>
            Marknadshyror och utdelning från de kommunala bostadsbolagen
          </note>
          <note>
            Anf. 82 PATRIK LUNDQVIST (S)
          </note>
          <note>
            Anf. 83 Statsrådet PETER ERIKSSON (MP)
          </note>
          <note>
            Anf. 84 PATRIK LUNDQVIST (S)
          </note>
          <note>
            Anf. 85 Statsrådet PETER ERIKSSON (MP)
          </note>
          <note>
            Skattehöjningarnas effekter på jobb och företagande
          </note>
          <note>
            Anf. 86 JÖRGEN WARBORN (M)
          </note>
          <note>
            Anf. 87 Arbetsmarknads- och etableringsminister YLVA JOHANSSON
            (S)
          </note>
          <note>
            Anf. 88 JÖRGEN WARBORN (M)
          </note>
          <note>
            Anf. 89 Arbetsmarknads- och etableringsminister YLVA JOHANSSON
            (S)
          </note>
          <note>
            Åtgärder mot terrororganisationers finansiering och rekrytering
          </note>
          <note>
            Anf. 90 LAWEN REDAR (S)
          </note>
          <note>
            Anf. 91 Statsrådet ANDERS YGEMAN (S)
          </note>
          <note>
            Anf. 92 LAWEN REDAR (S)
          </note>
          <note>
            Anf. 93 Statsrådet ANDERS YGEMAN (S)
          </note>
          <note>
            Antalet nyanlända i arbete
          </note>
          <note>
            Anf. 94 KATARINA BRÄNNSTRÖM (M)
          </note>
          <note>
            Anf. 95 Arbetsmarknads- och etableringsminister YLVA JOHANSSON
            (S)
          </note>
          <note>
            Anf. 96 KATARINA BRÄNNSTRÖM (M)
          </note>
          <note>
            Anf. 97 Arbetsmarknads- och etableringsminister YLVA JOHANSSON
            (S)
          </note>
          <note>
            Vilseledande marknadsföring
          </note>
          <note>
            Anf. 98 HILLEVI LARSSON (S)
          </note>
          <note>
            Anf. 99 Statsrådet PER BOLUND (MP)
          </note>
          <note>
            Anf. 100 HILLEVI LARSSON (S)
          </note>
          <note>
            Anf. 101 Statsrådet PER BOLUND (MP)
          </note>
          <note>
            Följderna av kilometerskatt, flygskatt och höjd drivmedelsskatt
          </note>
          <note>
            Anf. 102 LOTTA FINSTORP (M)
          </note>
          <note>
            Anf. 103 Statsrådet PER BOLUND (MP)
          </note>
          <note>
            Anf. 104 LOTTA FINSTORP (M)
          </note>
          <note>
            Anf. 105 Statsrådet PER BOLUND (MP)
          </note>
          <note>
            Turkiets ifrågasättande av Lausannefreden
          </note>
          <note>
            Anf. 106 SOTIRIS DELIS (M)
          </note>
          <note>
            Anf. 107 Arbetsmarknads- och etableringsminister YLVA JOHANSSON
            (S)
          </note>
          <note>
            Anf. 108 SOTIRIS DELIS (M)
          </note>
          <note>
            Anf. 109 Arbetsmarknads- och etableringsminister YLVA JOHANSSON
            (S)
          </note>
          <note>
            Anvisningslagen och moderatledda kommuners ansvar
          </note>
          <note>
            Anf. 110 HANIF BALI (M)
          </note>
          <note>
            Anf. 111 Arbetsmarknads- och etableringsminister YLVA JOHANSSON
            (S)
          </note>
          <note>
            Anf. 112 HANIF BALI (M)
          </note>
          <note>
            Anf. 113 Arbetsmarknads- och etableringsminister YLVA JOHANSSON
            (S)
          </note>
          <note>
            Statsbidrag till islamistiska och våldsbejakande organisationer
          </note>
          <note>
            Anf. 114 ISABELLA HÖKMARK (M)
          </note>
          <note>
            Anf. 115 Statsrådet ANDERS YGEMAN (S)
          </note>
          <note>
            Anf. 116 ANDRE VICE TALMANNEN
          </note>
          <note>
            § 8 (forts. från § 6) Kultur, medier, trossamfund och fritid
            (forts. KrU1)
          </note>
          <note>
            Anf. 117 ARON EMILSSON (SD) replik
          </note>
          <note>
            Anf. 118 ROSSANA DINAMARCA (V) replik
          </note>
          <note>
            Anf. 119 ARON EMILSSON (SD) replik
          </note>
          <note>
            Anf. 120 ROSSANA DINAMARCA (V) replik
          </note>
          <note>
            Anf. 121 Kultur- och demokratiminister ALICE BAH KUHNKE (MP)
          </note>
          <note>
            Anf. 122 OLOF LAVESSON (M) replik
          </note>
          <note>
            Anf. 123 Kultur- och demokratiminister ALICE BAH KUHNKE (MP)
            replik
          </note>
          <note>
            Anf. 124 OLOF LAVESSON (M) replik
          </note>
          <note>
            Anf. 125 Kultur- och demokratiminister ALICE BAH KUHNKE (MP)
            replik
          </note>
          <note>
            Anf. 126 ROLAND UTBULT (KD) replik
          </note>
          <note>
            Anf. 127 Kultur- och demokratiminister ALICE BAH KUHNKE (MP)
            replik
          </note>
          <note>
            Anf. 128 ROLAND UTBULT (KD) replik
          </note>
          <note>
            Anf. 129 Kultur- och demokratiminister ALICE BAH KUHNKE (MP)
            replik
          </note>
          <note>
            Anf. 130 PER LODENIUS (C) replik
          </note>
          <note>
            Anf. 131 Kultur- och demokratiminister ALICE BAH KUHNKE (MP)
            replik
          </note>
          <note>
            Anf. 132 PER LODENIUS (C) replik
          </note>
          <note>
            Anf. 133 Kultur- och demokratiminister ALICE BAH KUHNKE (MP)
            replik
          </note>
          <note>
            Anf. 134 ARON EMILSSON (SD) replik
          </note>
          <note>
            Anf. 135 Kultur- och demokratiminister ALICE BAH KUHNKE (MP)
            replik
          </note>
          <note>
            Anf. 136 ARON EMILSSON (SD) replik
          </note>
          <note>
            Anf. 137 Kultur- och demokratiminister ALICE BAH KUHNKE (MP)
            replik
          </note>
          <note>
            Anf. 138 BENGT ELIASSON (L) replik
          </note>
          <note>
            Anf. 139 Kultur- och demokratiminister ALICE BAH KUHNKE (MP)
            replik
          </note>
          <note>
            Anf. 140 BENGT ELIASSON (L) replik
          </note>
          <note>
            Anf. 141 Kultur- och demokratiminister ALICE BAH KUHNKE (MP)
            replik
          </note>
          <note>
            (forts. § 11)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 9 Beslut om ärenden som slutdebatterats den 30 november
          </note>
          <note>
            CU1 Utgiftsområde 18 Samhällsplanering, bostadsförsörjning och
            byggande samt konsumentpolitik
          </note>
          <note>
            TU5 Upphandling av vissa kollektivtrafiktjänster
          </note>
          <note>
            KU1 Utgiftsområde 1 Rikets styrelse
          </note>
          <note>
            § 10 Beslut om ärende som slutdebatterats vid dagens sammanträde
          </note>
          <note>
            SfU6 Genomförande av det omarbetade asylprocedurdirektivet
          </note>
          <note>
            § 11 (forts. från § 8) Kultur, medier, trossamfund och fritid
            (forts. KrU1)
          </note>
          <note>
            Anf. 142 SAILA QUICKLUND (M)
          </note>
          <note>
            Anf. 143 SARA-LENA BJÄLKÖ (SD)
          </note>
          <note>
            Anf. 144 MARIE-LOUISE RÖNNMARK (S)
          </note>
          <note>
            (Beslut skulle fattas den 7 december.)
          </note>
          <note>
            § 12 Internationell samverkan
          </note>
          <note>
            Utrikesutskottets betänkande 2016/17:UU1
          </note>
          <note>
            Anf. 145 KARIN ENSTRÖM (M)
          </note>
          <note>
            Anf. 146 BJÖRN SÖDER (SD)
          </note>
          <note>
            Anf. 147 KERSTIN LUNDGREN (C)
          </note>
          <note>
            Anf. 148 KENNETH G FORSLUND (S) replik
          </note>
          <note>
            Anf. 149 KERSTIN LUNDGREN (C) replik
          </note>
          <note>
            Anf. 150 KENNETH G FORSLUND (S) replik
          </note>
          <note>
            Anf. 151 KERSTIN LUNDGREN (C) replik
          </note>
          <note>
            Anf. 152 MATHIAS SUNDIN (L)
          </note>
          <note>
            Anf. 153 SOFIA DAMM (KD)
          </note>
          <note>
            Anf. 154 KENNETH G FORSLUND (S)
          </note>
          <note>
            Anf. 155 MATHIAS SUNDIN (L) replik
          </note>
          <note>
            Anf. 156 KENNETH G FORSLUND (S) replik
          </note>
          <note>
            Anf. 157 MATHIAS SUNDIN (L) replik
          </note>
          <note>
            Anf. 158 KENNETH G FORSLUND (S) replik
          </note>
          <note>
            Anf. 159 KARIN ENSTRÖM (M) replik
          </note>
          <note>
            Anf. 160 KENNETH G FORSLUND (S) replik
          </note>
          <note>
            Anf. 161 KARIN ENSTRÖM (M) replik
          </note>
          <note>
            Anf. 162 KENNETH G FORSLUND (S) replik
          </note>
          <note>
            Anf. 163 PERNILLA STÅLHAMMAR (MP)
          </note>
          <note>
            (Beslut skulle fattas den 7 december)
          </note>
          <note>
            § 13 Skatt, tull och exekution
          </note>
          <note>
            Skatteutskottets betänkande 2016/17:SkU1
          </note>
          <note>
            Anf. 164 PER ÅSLING (C)
          </note>
          <note>
            Anf. 165 RASMUS LING (MP) replik
          </note>
          <note>
            Anf. 166 PER ÅSLING (C) replik
          </note>
          <note>
            Anf. 167 RASMUS LING (MP) replik
          </note>
          <note>
            Anf. 168 PER ÅSLING (C) replik
          </note>
          <note>
            Anf. 169 MARIA MALMER STENERGARD (M)
          </note>
          <note>
            Anf. 170 OLLE FELTEN (SD)
          </note>
          <note>
            Anf. 171 MATHIAS SUNDIN (L)
          </note>
          <note>
            Anf. 172 LARRY SÖDER (KD)
          </note>
          <note>
            Anf. 173 JÖRGEN HELLMAN (S)
          </note>
          <note>
            Anf. 174 LARRY SÖDER (KD) replik
          </note>
          <note>
            Anf. 175 JÖRGEN HELLMAN (S) replik
          </note>
          <note>
            Anf. 176 LARRY SÖDER (KD) replik
          </note>
          <note>
            Anf. 177 JÖRGEN HELLMAN (S) replik
          </note>
          <note>
            Anf. 178 RASMUS LING (MP)
          </note>
          <note>
            (Beslut skulle fattas den 7 december.)
          </note>
          <note>
            § 14 Anmälan om interpellation
          </note>
          <note>
            § 15 Anmälan om frågor för skriftliga svar
          </note>
          <note>
            § 16 Anmälan om skriftliga svar på frågor
          </note>
          <note>
            § 17 Kammaren åtskildes kl. 18.20.
          </note>
          <note>
            Tryck: Elanders, Vällingby 2017
          </note>
        </div>
      </body>
    </text>
  </TEI>
</teiCorpus>
