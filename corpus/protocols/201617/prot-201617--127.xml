<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201617</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201617</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201617--127</head>
          <docDate when="2017-06-16 00:00:00">2017-06-16 00:00:00</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollen för den 29–31 maj samt för den 1 juni justerades.
          </note>
          <note>
            § 2 Avsägelse
          </note>
          <note>
            Förste vice t almannen meddelade att Berit Högman (S) avsagt
            sig uppdraget som suppleant i socialutskottet.
          </note>
          <note>
            Kammaren biföll denna avsägelse.
          </note>
          <note>
            § 3 Anmälan om kompletteringsval
          </note>
          <note>
            Förste vice talmannen meddelade
          </note>
          <note>
            att Vänsterpartiets riksdagsgrupp anmält Yasmine Posio Nilsson
            som ledamot i utrikesutskottet och som suppleant i justitieutskottet
            och i civilutskottet samt Maj Karlsson som ledamot i krigsdelegationen,
          </note>
          <note>
            att Socialdemokraternas riksdagsgrupp anmält Sultan Kayhan som
            suppleant i socialutskottet, Lennart Axelsson som suppleant i
            kulturutskottet samt Mattias Vepsä som suppleant i kulturutskottet
            och i miljö- och jordbruksutskottet under Arhe Hamednacas ledighet
            samt
          </note>
          <note>
            att Miljöpartiets riksdagsgrupp anmält Jonas Eriksson som ledamot
            i EU-nämnden.
          </note>
          <note>
            Förste vice talmannen förklarade valda till
          </note>
          <note>
            ledamot i utrikesutskottet
          </note>
          <note>
            Yasmine Posio Nilsson (V)
          </note>
          <note>
            suppleant i justitieutskottet
          </note>
          <note>
            Yasmine Posio Nilsson (V)
          </note>
          <note>
            suppleant i civilutskottet
          </note>
          <note>
            Yasmine Posio Nilsson (V)
          </note>
          <note>
            suppleant i socialutskottet
          </note>
          <note>
            Sultan Kayhan (S)
          </note>
          <note>
            suppleant i kulturutskottet
          </note>
          <note>
            Lennart Axelsson (S)
          </note>
          <note>
            Förste vice talmannen förklarade vald under tiden den 16 – 30
            juni till
          </note>
          <note>
            suppleant i kulturutskottet
          </note>
          <note>
            Mattias Vepsä (S)
          </note>
          <note>
            suppleant i miljö- och jordbruksutskottet
          </note>
          <note>
            Mattias Vepsä (S)
          </note>
          <note>
            Förste vice talmannen förklarade vald till
          </note>
          <note>
            ledamot i krigsdelegationen
          </note>
          <note>
            Maj Karlsson (V)
          </note>
          <note>
            Förste vice talmannen förklarade vald från och med den 15 juli
            till
          </note>
          <note>
            ledamot i EU-nämnden
          </note>
          <note>
            Jonas Eriksson (MP)
          </note>
          <note>
            § 4 Anmälan om ordförande i utskott
          </note>
          <note>
            Förste vice talmannen anmälde att Tomas Tobé (M) valts till ordförande
            i justitieutskottet från och med den 15 juni .
          </note>
          <note>
            § 5 Anmälan om fördröjt svar på interpellation
          </note>
          <note>
            Följande skrivelse hade kommit in:
          </note>
          <note>
            Interpellation 2016/17:552
          </note>
          <note>
            Till riksdagen
          </note>
          <note>
            Interpellation 2016/17: 552 Fortsatt sjunkande antal poliser
            i Sverige
          </note>
          <note>
            av Roger Haddad (L)
          </note>
          <note>
            Interpellationen kommer inte hinna besvaras inom tidsfristen.
          </note>
          <note>
            Skälet till dröjsmålet är tjänsteresor och andra sedan tidigare
            inbokade arrangemang.
          </note>
          <note>
            Interpellationen kommer att besvaras den 26 juni 2017.
          </note>
          <note>
            Stockholm den 12 juni 2017
          </note>
          <note>
            Justitiedepartementet
          </note>
          <note>
            Anders Ygeman
          </note>
          <note>
            § 6 Anmälan om faktapromemoria
          </note>
          <note>
            Förste vice talmannen anmäl de att följande faktapromemoria om
            förslag från Europeiska kommissionen hade kommit in och överlämnats
            till utskott:
          </note>
          <note>
            2016/17:FPM96 Diskussionsunderlag. Hur vi bemöter globaliseringen
            KOM(2016) 240 till näringsutskottet
          </note>
          <note>
            § 7 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Skrivelse
          </note>
          <note>
            2016/17:189 till finansutskottet
          </note>
          <note>
            Motion
          </note>
          <note>
            2016/17:3753 till civilutskottet
          </note>
          <note>
            § 8 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Konstitutionsutskottets betänkanden
          </note>
          <note>
            2016/17:KU20 Granskningsbetänkande
          </note>
          <note>
            2016/17:KU24 Kommittéberättelse – kommittéernas verksamhet under
            2016
          </note>
          <note>
            2016/17:KU30 Ny kommunallag
          </note>
          <note>
            2016/17:KU17 Kommunala och regionala frågor
          </note>
          <note>
            Miljö- och jordbruksutskottets betänkande
          </note>
          <note>
            2016/17:MJU23 En livsmedelsstrategi för Sverige
          </note>
          <note>
            Utbildningsutskottets betänkande
          </note>
          <note>
            2016/17:UbU23 En stadieindelad timplan i grundskolan och närliggande
            frågor
          </note>
          <note>
            § 9 Svar på interpellation 2016/17:546 om Sveriges reaktion på
            Turkiets brott mot mänskliga rättigheter
          </note>
          <note type="speaker">
            Anf. 1 Utrikesminister MARGOT WALLSTRÖM (S):
          </note>
          <note>
            Herr talman och ärade ledamöter! Markus Wiechel har frågat mig
            vilka överväganden som ligger till grund för Sveriges agerande
            hittills med anledning av Turkiets frekventa brott mot de mänskliga
            rättigheterna och mot internationell rätt, om jag och regeringen
            avser att lyfta Turkiets frekventa brott mot de mänskliga rättigheterna
            och mot internationell rätt framöver och vad regeringen i sådana
            fall kan tänkas göra i exempelvis FN:s säkerhetsråd. Han har också
            frågat vad jag och regeringen gjort hittills för att förhindra
            turkiska brott mot internationell rätt, inklusive de mänskliga
            rättigheterna.
          </note>
          <note>
            Jag delar interpellantens stora oro över den försämrade situationen
            i Turkiet, inte minst beträffande massavskedanden och arresteringar
            samt kränkningar av mänskliga rättigheter. Fria medier, yttrandefrihet,
            politisk opposition samt en välfungerande rättsstat är förutsättningar
            för ett demokratiskt samhälle. Detta har vi framfört till turkiska
            företrädare i Stockholm och i Ankara.
          </note>
          <note>
            Turkiet är en strategiskt viktig partner, och regeringen menar
            att dialog och samarbete på områden av gemensamt intresse ökar
            våra möjligheter att ställa krav på reformer vad gäller mänskliga
            rättigheter och rättsstat. Vi fortsätter även att inom ramen för
            Sveriges bilaterala reformstöd stötta insatser för att öka kapaciteten
            hos det civila samhället, medierna och andra förändringsaktörer.
          </note>
          <note>
            Regeringen är också pådrivande när det gäller att lyfta Turkiets
            kränkningar av de mänskliga rättigheterna inom ramen för de internationella
            forum som vi anser mest lämpliga för dessa diskussioner och där
            resultat kan uppnås. Därför är regeringen aktiv inom främst EU
            och Europarådet för att på så vis långsiktigt söka påverka utvecklingen
            i Turkiet. Vi uppmärksammar situationen för oppositionspolitiker,
            journalister, akademiker och civilsamhällesaktörer och driver
            att EU:s medlemsstater fortsätter att agera samlat för att respekten
            för mänskliga rättigheter och rättsstatens principer i Turkiet
            förbättras.
          </note>
          <note>
            Regeringen välkomnade därmed möjligheten för EU:s utrikesministrar
            att kort efter folkomröstningen i Turkiet diskutera utvecklingen
            i landet och den framtida relationen mellan EU och Turkiet. Då
            uttrycktes även tydliga förväntningar på den turkiska regeringens
            agerande.
          </note>
          <note>
            Interpellanten nämner Turkiets agerande i Irak och Syrien. Om
            Turkiet attackeras från ett annat lands territorium kan Turkiet
            ha rätt att vidta begränsade och proportionerliga åtgärder, i
            enlighet med folkrätten inklusive FN-stadgan. All internationell
            våldsanvändning – även sådan som är tillåten enligt folkrätten
            – regleras dock samtidigt av staters skyldigheter enligt den internationella
            humanitära rätten och de mänskliga rättigheterna.
          </note>
          <note>
            Under vår tid i FN:s säkerhetsråd kommer Sverige att fortsätta
            att arbeta för efterlevnad av internationell humanitär rätt och
            mänskliga rättig ­ heter och för humanitärt tillträde samt stödja
            initiativ och beslut som kan bidra till att stridigheterna i såväl
            Irak som Syrien upphör. De politiska processerna, som måste inkludera
            kvinnor, för långsiktig stabilitet och de ­ mokratisk utveckling
            måste i stället ta vid. Inom ramen för dessa diskus ­ sioner kan
            Turkiets agerande fortsatt komma att hanteras.
          </note>
          <note>
            Sverige fortsätter att nära följa utvecklingen i Turkiet, och
            i fokus för vårt engagemang står stärkt respekt för demokrati,
            mänskliga rättigheter och rättsstatens principer. Vidare avser
            vi att driva på för att situationen även fortsättningsvis uppmärksammas
            inom EU och andra relevanta internationella forum.
          </note>
          <note type="speaker">
            Anf. 2 MARKUS WIECHEL (SD):
          </note>
          <note>
            Herr talman! Jag börjar med att säga att jag gläds åt ministerns
            uttalade oro över situationen i Turkiet och att hon tycks ha ett
            genuint engagemang i detta.
          </note>
          <note>
            Däremot är jag inte ett dugg nöjd med svaret på interpellationen,
            som jag tycker är något intetsägande för att komma från en minister
            som delar min oro för situationen i Turkiet och för Turkiets återkommande
            över ­ tramp.
          </note>
          <note>
            Turkiet är, som vi alla vet, ett speciellt land som länge har
            utmärkt sig i Mellanöstern, inte minst för att vara förhållandevis
            sekulärt trots landets geografiska position, historia, religion
            och så vidare. Det är likaså ett land vars relationer har varit
            viktiga just för att det har haft en bättre relation till västvärlden.
            Turkiet har i många avseenden varit ett föredöme i sin del av
            världen.
          </note>
          <note>
            På senare år har det dock skett vissa förändringar som gör att
            förhållningssättet till och synen på Turkiet, inte minst landets
            regering, bör förändras. Till att börja med styrs landet i dag
            av en hänsynslös auktoritär ledare som gång på gång har visat
            sitt stöd för gamla imperialistiska tankesätt. Detta tror jag
            att vi båda är oroade över.
          </note>
          <note>
            Vi har sett detta i och med toleransen för extremt radikala grupper,
            inte minst i grannländerna. Vi ser IS, vi ser al-Nusra och andra
            grupper, inte minst i Syrien, som Turkiet har gett stöd. Vi har
            sett hur IS-olja har köpts i Turkiet och hur krigare mer eller
            mindre fritt under en längre period har kunnat färdas mellan länderna.
          </note>
          <note>
            Kort och gott ser vi en islamistisk diktatur som är en betydande
            del av Europarådet. Turkiet är ett land som var med från starten
            av Europarådet, och jag tycker att det här är oroväckande.
          </note>
          <note>
            Jag anser som sagt tyvärr att man inte gör så mycket från svensk
            sida. Man har uttalat att man samtalar med turkiska företrädare
            om situationen i landet, och det tycker jag är positivt. Men samtidigt
            märks det inte särskilt mycket på den internationella arenan.
            För inte alls så länge sedan var jag själv och andra i New York
            på en resa till FN. Min syn bekräftades; man lyfter inte alls
            upp diskussionen om vad som händer i Turkiet i FN-sammanhang.
            Man fokuserar i stället på andra saker.
          </note>
          <note>
            Samma sak har jag själv märkt som en del av den svenska delegationen
            till Europarådet. Turkietfrågan är någonting som man lite grann
            sopar under mattan, till och med efter statskuppen och Turkiets
            övergrepp. Då blev det tydligt att man nästan i vissa avseenden
            försvarade landets agerande. Detta är såklart problematiskt.
          </note>
          <note>
            Att Sverige inte gör så jättemycket framgår ganska tydligt också
            i ministerns svar när hon lite svepande om internationell humanitär
            rätt och mänskliga rättigheter säger: ”Inom ramen för dessa diskussioner
            kan Turkiets agerande fortsatt komma att hanteras.”
          </note>
          <note>
            Herr talman! Det finns mycket jag skulle vilja ta upp i den här
            debatten, och jag vet att jag inte kommer att hinna med allting.
            Men som ministern säkert vet har jag varit drivande i de här frågorna
            både här i riksdagen där jag har lämnat in totalt sju olika skriftliga
            frågor till ministern – den första i början av 2015 – och i Europarådet
            och andra forum. Jag ser fram emot en vidare diskussion med ministern
            och kanske lite tydligare svar om vad regeringen faktiskt gör.
          </note>
          <note type="speaker">
            Anf. 3 Utrikesminister MARGOT WALLSTRÖM (S):
          </note>
          <note>
            Herr talman! Jag uppskattar att det finns ett stort engagemang
            hos riksdagens ledamöter för utvecklingen i Turkiet. Jag tror
            också att det finns en bred samsyn om hur oroande situationen
            är. Vi har en betydelsefull bilateral relation med Turkiet sedan
            lång tid tillbaka, inte minst därför att vi har drivit frågan
            om EU-närmande. Det känner man väl till i Turkiet, och landet
            är dessutom en strategisk samarbetspartner för EU.
          </note>
          <note>
            Vår främsta utrikespolitiska plattform är alltså EU-samarbetet,
            och det är också där mycket av politiken vad gäller Turkiet drivs.
            Sedan är det förstås också viktigt med Turkiets roll som en mycket
            central aktör i en region som blir alltmer instabil och vars utveckling
            också påverkar oss i hög grad. Vi har redan konstaterat hur utvecklingen
            har gått i en mycket negativ riktning under de senaste åren. Efter
            kuppförsöket stärktes den här utvecklingen dessvärre.
          </note>
          <note>
            Jag delar förstås den syn som interpellanten har när det gäller
            situatio ­ nen för till exempel delar av den demokratiskt valda
            oppositionen. Det gäller inte minst det kurddominerade partiet.
            Nu har man många av sina representanter fängslade, Demirtaş och
            Yüksekdağ till exempel.
          </note>
          <note>
            Jag kan ge tio exempel på vad vi gör. Jag har inte hört exempel
            på vad interpellanten menar att vi skulle kunna göra mer.
          </note>
          <note>
            Utrikespolitiken är förstås i hög grad beroende av de uttalanden
            man gör. Man manifesterar tydligt vad man tycker, och det gör
            man genom uttalanden. Det har vi gjort upprepade gånger. Vi har
            varit mycket aktiva i rådet för gemensamma uttalanden, till exempel
            vid utrikesministersammanträden. Vi har verkat för att EU:s medlemsländer
            ska följa MR- och rätts s tatsfrågorna. Vi har också publicerat
            en MR-rapport om 135 länder, och vi är ett av de två länder i
            världen som gör det och väldigt tydligt belyser situationen i
            Turkiet vad gäller demokrati, mänskliga rättigheter och rättsstatens
            principer.
          </note>
          <note>
            I alla samtal som vi har med Turkiets företrädare har vi tydliggjort
            svenska positioner i alla kategorier. Vi har träffats på olika
            nivåer genomgående och gjort klart precis vad vi tycker – det
            är också ett sätt att utöva påtryckningar. Vi har ett reformstöd
            som stöttar och ger hjälp till exempelvis civilsamhällesorganisationer,
            hotade journalister och alla som arbetar i opposition. Vi har
            bidragit med valobservatörer. Vi har kallat Turkiets ambassadör
            till UD, till exempel när HDP-ledarna greps. Vi följer rättegångar.
            Vi arbetar aktivt både i FN och i EU för att den här frågan ständigt
            ska vara aktuell.
          </note>
          <note>
            Det är så man bedriver utrikespolitik – om nu inte interpellanten
            menar att det skulle finnas några andra metoder som man skulle
            kunna ta till. Vi skulle inte kunna vara tydligare med vad vi
            tycker, och vi driver frågan och är aktiva i alla diskussioner
            som handlar om Turkiet. Det kommer att ske igen redan nästa vecka
            när utrikesministermötet äger rum.
          </note>
          <note>
            Den här frågan förblir på dagordningen. Vi har verkligen ingenting
            att skämmas för, och det finns fler exempel på vad som har gjorts
            för att faktiskt trycka på och försöka vrida utvecklingen i rätt
            riktning i Turkiet.
          </note>
          <note type="speaker">
            Anf. 4 MARKUS WIECHEL (SD):
          </note>
          <note>
            Herr talman! Det finns f aktiskt flera saker som regeringen gör
            som är positiva i det är avseendet. Ministern nämnde några av
            dem. Det som jag saknar är att man lyfter upp det här till ytan
            och faktiskt tar upp frågan internationellt i större utsträckning.
            Efter den senaste resan till FN i New York var det ganska tydligt
            för mig att frågan om Turkiets övertramp mot de mänskliga rättigheterna
            nästan inte finns. Den diskussionen existerar nästan inte där.
          </note>
          <note>
            Visst, det finns många andra länder där det är en värre situation
            och det finns många andra länder där det kanske är en liknande
            situation, men Turkiet är trots allt ett land som är engagerat
            i Europarådet och, precis som Sverige, har varit med från det
            år det bildades. Det är också ett land som har ganska nära relationer
            till hela Europa och till och med har aspirerat på att bli en
            del av Europeiska unionen. Det är alltså lite annorlunda förutsättningar.
          </note>
          <note>
            Man kan också ta ett jämförande exempel. Det handlar om Turkiets
            övertramp av internationell rätt, vilket jag lyfte fram i interpellationen,
            då Turkiet har gått in i Cypern tidigare och i Irak och Syrien
            på senare tid. När det gäller Irak är det extra allvarligt med
            tanke på att det där finns en demokratiskt vald regering som har
            motsatt sig de turkiska trupper som har gått in där.
          </note>
          <note>
            I interpellationssvaret nämnde ministern att man i vissa avseenden
            har rätt att gå in i ett främmande land om man ska försvara sig
            själv. I det här fallet finns det ingenting som de behöver försvara
            sig mot. De har gått in med hänvisning till att de attackerar
            terrorister i PKK, men det stämmer inte ; de har imperialistiska
            motiv. Det har framgått i diverse uttalanden av Turkiets president.
            Bland annat har han tidigare hänvisat till såväl Aleppo i Syrien
            som Mosul i Irak som turkiska städer som bör bebos av sunniter.
            Det är en tydligt imperialistisk syn att det här är städer som
            tillhör Turkiet. Vi har sett samma sak i Syrien , där Turkiet
            har gått in och attackerat den främsta sekulära kraften mot Islamiska
            staten s härjningar. De har gått in och attackerat en annan Natoallierad
            . De har gått in och förstört stabiliteten i norra Syrien.
          </note>
          <note>
            När det gäller Ryssland , som också har brutit mot internationell
            rätt genom annekteringen av Krim , har man varit tydlig och gått
            ut och fördömt detta i hårda ordalag. Men när det gäller Turkiet
            är det förhållandevis tyst, och det är det som jag tycker är beklagligt.
          </note>
          <note>
            Jag tror att för att få någon form av trovärdighet är det nog
            bra om det ske r en likabehandling av de här två skurkstaterna.
          </note>
          <note type="speaker">
            Anf. 5 Utrikesminister MARGOT WALLSTRÖM (S):
          </note>
          <note>
            Herr talman! Jag vill säga till interpellanten att vi i den här
            frågan måste använda alla våra politiska och diplomatiska verktyg
            och vara aktiva på alla de olika internationella plan som vi kan
            komma åt för att se till att vi gör vår röst hörd och agerar aktivt.
          </note>
          <note>
            I FN kommer det upp framför allt när det gäller Syrien, därför
            att Turkiet som sådant inte är en landssituation som säkerhetsrådet
            regelbundet följer. Säkerhetsrådet är ju bundet av de situationer
            som man har via FN-resolutioner och annat. Framför allt har Turkiet
            alltså behandlats i samband med att man diskuterar situationen
            i till exempel Syrien. Men att frågan skulle vara bortträngd eller
            inte skulle diskuteras håller jag helt enkelt inte med om. Jag
            har här i riksdagen vid upprepade tillfällen också fått beskriva
            hur vi ser på situationen i Turkiet. Den här debatten är alltså
            mycket aktiv, och det välkomnar jag.
          </note>
          <note>
            Framför allt agerar vi via EU, och vi har från regeringens sida
            arbetat aktivt för att också se till att bevara Turkiets EU-perspektiv
            så långt det över huvud taget är möjligt. Vi menar att det har
            varit och borde vara ett av de mest effektiva sätten att påverka
            Turkiet på lång sikt. Det var det ta som drev på för reformansträngningar
            under ett stort antal år, och nu har vi tyvärr sett en riktningsförändring
            åt alldeles fel håll i Turkiet. Men stats- och regeringscheferna
            i EU har haft och har Turkiet på sin dagordning. Jag har diskuterat
            Turkiet med utrikesminsterkollegorna många gånger. Det var också
            uppe på vårt möte i april.
          </note>
          <note>
            Än så länge är det inget medlemsland som argumenterar för att
            Turkiets EU-förhandlingar ska avbrytas. Men vi vet var de röda
            linjerna dras, till exempel vid införande av dödsstraff. Och vi
            är alla bekymrade över utvecklingen när det gäller demokratin
            och rättsstatens principer.
          </note>
          <note>
            I det här läget menar vi att det är Turkiet som måste definiera
            sin rela ­ tion till EU och visa genom handling att man är seriös
            när det gäller EU-närmandet.
          </note>
          <note>
            Vi har intresse av att samarbeta i en r ad frågor, till exempel
            utrikes ‑ och säkerhetspolitiken och antiterrorismsamarbetet.
            Turkiet har också en viktig roll att spela i kampen mot Daish.
            Samtidigt får det inte leda till att man använder det för att
            krossa kurderna och den kurdiska oppositionen.
          </note>
          <note>
            Vårt samarbete med Turkiet när det gäller migration har också
            ökat de senaste åren. Det är viktigt för att komma åt dem som
            smugglar flyktingar och när det gäller asylprocessen och annat.
          </note>
          <note>
            Turkiet har ett omfattande flyktingmottagande, drygt 3 miljoner
            flyktingar. Det ekonomiska samarbetet är också omfattande.
          </note>
          <note>
            Det innebär att vi, som jag sa, måste använda alla våra politiska
            och diplomatiska verktyg på rätt sätt och på alla de här olika
            plattformarna och i forum som vi har tillgång till. Vi måste fortsätta
            insistera på att vi vill se en demokratisk utveckling i Turkiet
            och respekt för mänskliga rättigheter. Vi fortsätter att använda
            de tio exempel som jag räknade upp på hur vi kan driva de här
            frågorna.
          </note>
          <note>
            Jag anser absolut inte att vi är osynliga eller tystade när det
            gäller debatten om utvecklingen i Turkiet.
          </note>
          <note type="speaker">
            Anf. 6 MARKUS WIECHEL (SD):
          </note>
          <note>
            Herr talman! Kanske tänkte Margot Wallström själv på att det
            låter lite märkligt att inget land har propsat på att avbryta
            förhandlingarna om Turkiets eventuella inträde i EU, trots att
            de har aviserat införandet av dödsstraff. Jag kan räkna upp en
            massa siffror. Efter kuppförsöket har mer än 2 500 journalister
            blivit av med sina arbeten. 800 har förlorat statliga presskort,
            169 medier har stängts ned och cirka en halv miljon kurder har
            fått lämna sina hem efter ganska brutala tillslag från turkiska
            myndigheter.
          </note>
          <note>
            Det finns återkommande exempel på att Turkiet är så långt ifrån
            EU det bara går. Trots det har regeringen inte drivit på för att
            till exempel avbryta förhandlingarna. Det är ganska mycket begärt
            att tro att Turkiet ska ändra sitt beteende och helt plötsligt
            bli ett EU-land.
          </note>
          <note>
            Efter kuppförsöket tog det bara någon eller några dagar tills
            man började massarrestera människor. Det vittnar inte minst om
            en ganska långtgående åsiktsregistrering. Jag har själv kontakt
            med flera exilturkar som har berättat att de inte hade något med
            kuppförsöket att göra men att de har flytt på grund av rädsla
            för regimen.
          </note>
          <note>
            När det gäller kurdernas situation, avser regeringen att vidta
            åtgärder för att på något sätt stärka kurdernas roll i Turkiet
            men även i exempelvis Syrien?
          </note>
          <note type="speaker">
            Anf. 7 Utrikesminister MARGOT WALLSTRÖM (S):
          </note>
          <note>
            Herr talman! Jag håller helt med om beskrivningen av vad som
            är problematiskt och av den mycket allvarliga och oroande utvecklingen
            i fel riktning när det gäller respekten för mänskliga rättigheter.
            Jag har ingen annan syn.
          </note>
          <note>
            Hittills har det ändå varit EU-närmandet som har gett oss ramen,
            kravlistorna och villkoren. Det har gjort så att vi kunnat driva
            på och säga: ”Om ni vill gå i den här riktningen måste det här
            uppfyllas. Då måste ni upphöra med det här och det här. Ni måste
            göra de här reformerna för att komma vidare.” Det drev också utvecklingen
            i rätt riktning under ett antal år, fram till i början av 2000-talet.
            Det är också viktigt för oppositionen. Kom ihåg det! Vilket hopp
            ska vi ge oppositionen?
          </note>
          <note>
            Än så länge finns en etablerad process. Än så länge finns gemensamma
            och återkommande möten med Turkiet. Där kan vi i EU vara tydliga.
            Det är vi också. Vi bjuder förstås in utrikesministern eller andra
            företrädare och säger tydligt: ”Ni vet att om ni går vidare med
            det här och med införande av dödsstraff har ni passerat en röd
            linje som innebär att allt det här måste avbrytas.” Vi menar att
            EU-förhandlingarna har varit och bör vara ett verksamt politiskt,
            diplomatiskt verktyg.
          </note>
          <note>
            Vi ger stöd till kurderna och har i våra uttalanden insisterat
            på att en fredsprocess behöver komma till stånd i stället. Man
            behöver få en utveck ­ ling som inkluderar kurderna.
          </note>
          <note>
            När det gäller till exempel kampen mot Daish i Irak är det faktiskt
            peshmerga som vi har gett framför allt ett militärt stöd, vilket
            Markus Wiechel säkert vet.
          </note>
          <note>
            Den här frågan kommer att fortsätta vara högt upp på dagordningen.
          </note>
          <note>
            Överläggningen var härmed avslutad.
          </note>
          <note>
            § 10 Svar på interpellationerna 2016/17:554 och 557 om Fikru
            Maru
          </note>
          <note type="speaker">
            Anf. 8 Utrikesminister MARGOT WALLSTRÖM (S):
          </note>
          <note>
            Herr talman och ä rade ledamöter! Désirée Pethrus och Ulla Andersson
            har frågat mig om jag anser att Etiopien lever upp till sina åtaganden
            utifrån landets ratificeringar av internationella konventioner
            avseende medborgerliga och politiska rättigheter och mot korruption.
            De har frågat på vilket sätt Sverige har nyttjat sin position
            i FN:s säkerhetsråd för att lyfta upp frågan om Etiopiens bristande
            rättssystem. De har även frågat om jag har för avsikt att besöka
            Addis Abeba för att framföra synpunkter på svenske medborgaren
            Fikru Marus fall och besöka Maru i fängelset. Ulla Andersson undrar
            även vad jag gör för att Fikru Maru snarast ska släppas från fångenskapen.
            Jag väljer att besvara interpellationerna i ett sammanhang.
          </note>
          <note>
            Sverige har både under den tidigare och under den nuvarande rättsprocessen
            mot Fikru Maru arbetat intensivt med hans fall. Åtalspunkterna
            mot honom är allvarliga, och omständigheterna kring åtalet väcker
            många frågor. Vårt budskap till etiopiska företrädare är tydligt:
            Vi förväntar oss en rättssäker och skyndsam hantering av den fortsatta
            rättsprocessen, inte minst mot bakgrund av Fikru Marus bräckliga
            hälsa. Vi kommer att fortsätta vårt arbete så länge det behövs.
          </note>
          <note>
            I enskilda fall arbetar vi alltid utifrån det konsulära uppdraget,
            oavsett vilken offentlig uppmärksamhet fallet får. Däremot ingriper
            vi inte i andra länders rättsprocesser. I det fall som Désirée
            Pethrus åberopar framhöll den dåvarande regeringen särskilt sin
            syn på press- och yttrandefrihet som en grundläggande demokratisk
            värdering. Det besök på ministernivå som genomfördes skedde då
            en dom hade fallit och vunnit laga kraft och de båda svenska medborgarna
            hade påbörjat avtjänandet av sina straff.
          </note>
          <note>
            I det nu aktuella fallet pågår alltjämt en rättsprocess. Så länge
            den pågår fortsätter vi att bevaka processen på plats genom vår
            ambassad och i övrigt agera på det sätt som vi bedömer gagnar
            fallet bäst.
          </note>
          <note>
            Vi fortsätter att aktivt ta upp ärendet med våra etiopiska motparter
            på alla nivåer, såväl lokalt i Addis Abeba som i Stockholm och
            på andra stäl ­ len. Regeringen, d äribland jag själv, har vid
            upprepade tillfällen tagit upp fallet med våra motparter.
          </note>
          <note>
            Etiopien har ratificerat sju av nio huvudkonventioner vad gäller
            mänskliga rättigheter, och som på många håll i världen är utmaningen
            att åtagandena ska omsättas i handling. Etiopien granskades senast
            2014 i FN:s universella granskningsmekanism, UPR. Sverige rekommenderade
            då att Etiopien skulle vidta åtgärder för att säkerställa fullständiga
            förenings- och mötesrättigheter, ta bort vaga bestämmelser i antiterroristproklamationen
            som kan användas för att kriminalisera utövandet av rätten till
            yttrande- och föreningsfrihet samt säkerställa att yttrandefriheten
            för det civila samhället, oppositionspolitiker eller oberoende
            medier inte begränsas. Detta är rekommendationer som Sverige ständigt
            tar upp med etiopiska företrädare när tillfälle ges.
          </note>
          <note>
            Désirée Pethrus nämner även biståndet till Etiopien. Det svenska
            utvecklingssamarbetet är långsiktigt och riktar sig till Etiopiens
            folk. Det är inte fråga om något budgetstöd, och strategin innehåller
            tydliga och kraftfulla begränsningar när det gäller samarbete
            med staten, i synnerhet den centrala statsapparaten.
          </note>
          <note>
            Vårt stöd går i huvudsak till multilaterala aktörer och civilsamhällesaktörer,
            och mänskliga rättigheter och demokrati är ett viktigt fokus i
            strategin. Det är regeringens ambition och förhoppning att detta
            kommer att bidra till att stärka människors möjligheter i Etiopien
            att åtnjuta sina medborgerliga fri- och rättigheter.
          </note>
          <note type="speaker">
            Anf. 9 DÉSIRÉE PETHRUS (KD):
          </note>
          <note>
            Herr talman! Stort tack, utrikesministern, för svaret!
          </note>
          <note>
            Det här är en fråga som har engagerat mig och flera under en
            ganska lång tid. Fikru Maru har varit fängslad i Etiopien i över
            fyra år – en väldigt lång tid.
          </note>
          <note>
            Sverige har en lång och historisk relation till Etiopien. Det
            var ett av våra första biståndsländer på 50-talet. Trots att Fikru
            Maru var fängslad dubblerades biståndet till Etiopien förra året.
            Det ökade från ca 100 miljoner per år till 200 miljoner per år.
            I en ny landstrategi har regeringen betonat vikten av att stärka
            mänskliga rättigheter i Etiopien. Det är bra eftersom vi dessvärre
            ser stora brister där.
          </note>
          <note>
            Samtidigt har den svenska kardiologen Fikru Maru bland annat
            med svenska biståndsmedel startat Etiopiens första hjärtsjukhus
            i Addis Abeba. Han sitter fängslad på det som jag och hans advokat
            tycker är ganska lösa grunder. Statsrådet använder uttrycket ”allvarliga
            grunder”. Det är svårt att bedöma om statsrådet redan har tagit
            ställning till grunderna för åtalet.
          </note>
          <note>
            Efter många år i fängelse blev Fikru Maru till slut frikänd från
            åtalspunkterna om mutor. Men i stället fick han nya åtalspunkter
            om terrorism emot sig. Under tiden som han satt i fängelset hade
            han startat terroristisk verksamhet, påstod man.
          </note>
          <note>
            Det var ett par väskor med sjukvårdsutrustning som man ansåg
            inte hade förtullats ordentligt. Nu anklagar man Fikru Mari för
            terroristbrott som har planerats i fängelset. Det tar liksom aldrig
            slut på de olika anklagelsepunkter som man kan komma på i Fikru
            Maru-fallet.
          </note>
          <note>
            Jag har stor respekt för att det är ett konsulärt fall. Det är
            klart att vi inte kan se mellan fingrarna när svenskar begår brott
            i andra länder och att det måste finnas ett rättssystem på plats.
          </note>
          <note>
            Men jag tycker att regeringen och UD ibland missar målet när
            det rör sig om mer politiska processer där svenskar har fängslats.
            I det här fallet var det ju internt politiskt och enligt det interna
            rättssystemet i Etiopien som han fängslades. Man ville komma åt
            en annan minister. Jag vill fråga statsrådet: Är det inte skillnad
            på ett vanligt konsulärt fall och ett fall där personen har fängslats
            på politiska grunder? Måste man då inte agera på ett helt annat
            sätt?
          </note>
          <note>
            Som jag tog upp i min interpellation tycker jag att den förra
            regeringen i fallet Martin Schibbye och Johan Persson agerade
            på ett helt annat sätt. Statsminister Reinfeldt träffade den etiopiska
            premiärministern, och Carl Bildt besökte svenskarna i fängelset.
          </note>
          <note>
            Det är därför som jag återigen har lyft frågan: Finns det ingen
            möjlighet för någon av ministrarna att göra ett besök hos Fikru
            Maru i fängelset? Varför är man så motsträvig i den frågan?
          </note>
          <note>
            Låt oss få se ett besök! Statsministern har vid ett tillfälle
            sagt att Etiopien är som hans andra hem. Det borde väl ändå kunna
            gå att visa att vi har tagit upp Fikru Maru-fallet genom ett besök
            i fängelset.
          </note>
          <note type="speaker">
            Anf. 10 ULLA ANDERSSON (V):
          </note>
          <note>
            Herr talman och s tatsrådet! När vi vaknar på morgonen kan vi
            öppna dörren och gå ut och känna regndroppar på näsan eller solen
            smeka kinden. Vi kan känna vinden blåsa i håret. Vi kan känna
            dofter. Vi vet att dagen kan innebära att vi ska träffa vänner.
            Om man har ett jobb kan man gå dit. Vi kan träffa barn och barnbarn.
            Det har Fikru Maru nu förvägrats i över fyra års tid. Fikru Maru
            har suttit fängslad i fyra års tid och varit en bricka i ett politiskt
            spel. Det är det som det ta faktiskt handlar om.
          </note>
          <note>
            Vi är många som har engagerat oss i Fikru Marus fall. Själv är
            jag riksdagsledamot från det län där han bor. Han bor i Hudiksvall
            där han är hjärtläkare. Det är många lokalpolitiker över alla
            partigränser som har engagerat sig: riksdagsledamöter, EU-parlamentariker,
            journalister, ledarskribenter och många fler. När mänskliga fri-
            och rättigheter inskränks måste vi säga ifrån. När Fikru från
            Hudiksvall blir en bricka i ett politiskt spel i en rättsosäker
            stat med en auktoritär regim och far illa, då måste vi säga ifrån.
          </note>
          <note>
            Vi har skrivit brev till ambassaden. Vi har frågat ministern
            vad hon avser att göra. Vi har haft seminarier och utövat påtryckningar.
            Det har hållits möten och publicerats artiklar. Vi har försökt
            att göra vad vi kan.
          </note>
          <note>
            Det som Fikru Maru utsätts för i fängelset av regimen i Etiopien
            är helt enkelt omänskligt. Att vara fängslad i fyra år, att bli
            dömd och kort därefter frias visar att han har suttit där oskyldigt
            dömd i fyra år – fyra år av en människas liv.
          </note>
          <note>
            Under den tiden har han också blivit allvarligt sjuk. Det terrordåd
            som han anklagas för skedde när han själv låg och kämpade för
            sitt liv på sjukhuset med en lungkollaps. Regimen påstår att lungan
            ska ha kollapsat för att han föråt sig på choklad, att han iscensatte
            det h ela. Det är medicinskt omöjligt; det vet alla som kan något
            om medicin. Men det är det som är motivet.
          </note>
          <note>
            Jag vet att EU har uppmanat Etiopien att respektera mänskliga
            rättigheter. Det är viktigt och bra, men det har ju inte förändrat
            någonting.
          </note>
          <note>
            Jag vet att Amnesty nu har engagerat sig i Fikrus fall, och det
            är också väldigt bra. Jag vet att UD och ambassadören på plats
            har gjort insatser som har varit uppskattade av familjen, inte
            minst när alla nordiska ambassadörer var på plats under rättegången.
          </note>
          <note>
            Men ändå står vi här i dag – fyra år av en människas liv. Fikru
            betalar ett väldigt högt pris. Det är därför som jag har ställt
            frågorna: Vad gör vi nu? Varför kan inte ministern eller till
            och med statsministern besöka Fikru Maru i fängelset? Jag tror
            att det skulle vara rätt obekvämt för regimen att ha besök i ett
            fängelse av ett statsråd. Det skulle få uppmärksamhet. Kanske
            man på det sättet skulle kunna få en bättre dialog med regimen
            och ta steg framåt i den här processen.
          </note>
          <note>
            Under dessa fyra år har det inte gått framåt. Snarare hittar
            man bara nya anledningar att hålla Fikru Maru fängslad. Det var
            med anledning av detta som jag ställde mina frågor. Jag får tacka
            för svaret. Ni försöker på olika sätt att agera inom de ramar
            som ni har satt upp, men jag tror att man måste ta ytterligare
            steg. Eftersom det är ett politiskt spel måste nog politiken agera
            mer synligt och mer tydligt. Det hoppas jag också att utrikesministern
            kommer att göra, och jag återkommer till det i mitt nästa inlägg.
          </note>
          <note type="speaker">
            Anf. 11 Utrikesminister MARGOT WALLSTRÖM (S):
          </note>
          <note>
            Herr talman! Tack, interpellanterna!
          </note>
          <note>
            Vi delar den här frustrationen. Jag har full förståelse för det
            ta . Jag skulle kunna ge exakt samma bild. Det som vilar på oss
            är att se till att vi använder alla våra diplomatiska verktyg
            på bästa sätt. Det här var ju också den förra regeringens utmaning,
            och den har fortsatt även för vår del. Frustrationen gäller att
            det tar så otroligt lång tid. Alla de insatser som vi har gjort
            har tyvärr inte lett till att vi har kunnat se en förändring eller
            att Fikru Maru har kunnat komma tillbaka till Sverige.
          </note>
          <note>
            Vi gör alltid det som vi bedömer är bäst i det konsulära fallet
            och det som bäst kan bidra till en lösning. Vi vill inte heller
            utsätta personen för ännu större påtryckningar eller problem.
            Ni ska veta att vi verkligen använder alla de diplomatiska verktyg
            som vi har till vårt förfogande. Under en viss period tror jag
            att vår ambassadör i Addis Abeba arbetade dygnet runt med den
            här frågan. Vi sätter också stort värde på den kontakt vi har
            med Fikru Marus familj. Det har varit väldigt viktigt.
          </note>
          <note>
            Vi har hela tiden kontakter på alla politiska nivåer, och vi
            ser till att lyfta upp frågan på alla sätt. Den etiopiska ambassadören
            har kallats upp vid olika tillfällen. Detta är något som vi bär
            med oss. Vi har absolut inte minskat våra insatser.
          </note>
          <note>
            Jag tror att skillnaden mot tidigare och vid besök har blivit
            när en dom har fallit. Regeringen kan och ska inte ta ställning
            i skuldfrågan. I våra kontakter med etiopiska företrädare är vi
            mycket tydliga med att vi förväntar oss en rättssäker och skyndsam
            hantering av den fortsatta rättsprocessen. Det är nu upp till
            etiopiska myndigheter att leda detta i bevis. Vad jag menade med
            ”allvarliga” var att anklagelserna är väldigt allvarliga.
          </note>
          <note>
            Budskapet är tydligt. Vi förutsätter att den fortsatta rättsprocessen
            ska hanteras rättssäkert och skyndsamt och att man också tillgodoser
            Fikru Marus behov. Vi kommer att fortsätta med vårt arbete så
            länge det behövs och på det sätt som vi bedömer gagnar ärendet
            bäst.
          </note>
          <note>
            Vi vet också förstås att man i Etiopen är mycket känslig när
            någon försöker ingripa i landets rättsprocesser – på samma sätt
            som vi skulle vara det. Inte heller vi vill att ett annat land
            ska ingripa i våra rättsprocesser. Därför gäller det att bedöma
            vad som är lämpligt att göra, så att vi inte försvårar eller gör
            det ännu tyngre för Fikru Maru under dessa omständigheter. Vi
            överväger ständigt vilka diplomatiska verktyg vi kan använda.
          </note>
          <note>
            Det är etiopiska myndigheter som bär ansvaret för hur denna rättsprocess
            fortsättningsvis ska behandlas. Det är de som ska ta ansvar för
            att Fikru Maru får en humanitär behandling. Detta kommer vi att
            fortsätta att hävda.
          </note>
          <note>
            I början av maj träffade ambassad personalen Fikru Maru. Nästa
            besök hoppas vi kunna göra inom kort. Vi följer alltså detta mycket
            noga.
          </note>
          <note type="speaker">
            Anf. 12 DÉSIRÉE PETHRUS (KD):
          </note>
          <note>
            Herr talman! Tack, utrikesministern, för svaret! Jag tror ändå
            att både jag och Ulla Andersson känner en ganska stor oro för
            hur det ska gå i fallet Fikru Maru. Jag tycker att jag under den
            tid då jag har suttit i riksdagen och det har inträffat fall som
            detta har kunnat lära mig att det är tiden som är det viktiga.
            Om ingenting sker under den första månaden riskerar alla dörrar
            att låsas.
          </note>
          <note>
            Jag skulle vilja att UD reflekterar över hela arbetet med konsulära
            fall och med att skilja ut politiska fall. Kristdemokraterna har
            en ledamot som har varit fängslad på Kuba. Jag såg hur det hela
            gick till. De puckarna var inte alltför snabba. I det fallet gick
            det dock bra. Men det hade kunnat gå väldigt illa, vilket det
            gjorde för en annan person som var med i samma situation.
          </note>
          <note>
            Jag vill även uppmana UD och utrikesministern att verkligen jobba
            med tidsperspektivet. Det var något som alla som engagerade sig
            för Martin Schibbye och Johan Persson kom fram till. Man väntade
            alldeles för länge innan man satte in några insatser, och därför
            tog det så lång tid.
          </note>
          <note>
            Fikru Maru, en svensk hjärtläkare, sitter fängslad i ett etiopiskt
            fängelse sedan fyra år tillbaka. Man kan tänka sig själv hur det
            skulle vara. Vi vet hurdan situationen är och att han är svårt
            sjuk i ett fängelse med råttor, dålig hygien, brist på mat och
            så vidare.
          </note>
          <note>
            En svensk medborgares liv står på spel. UD måste hitta metoder
            för att politiskt driva frågan. Därför ställer jag åter frågan:
            Vad kan regeringen göra ytterligare för att kanske göra ett besök
            i fängelset? Jag tror att det skulle kunna gå. Han har blivit
            friad från de första åtalspunkterna. Det visar att grunderna för
            åtalet är väldigt lösa.
          </note>
          <note>
            Ministern lyfte även upp biståndet. Nej, vi tycker kanske inte
            att man absolut måste dra tillbaka biståndet, men vi kan inte
            ha ett kravlöst bistånd. Om biståndet varje år ska gå till att
            stärka mänskliga rättigheter , kan minis ­ tern då garantera att
            detta är vad vi kan se? Förbättras situationen i Etiopien med
            de 200 miljoner kronorna av skattebetalarnas pengar? Kan ministern
            här säga att vi ser att det går i rätt riktning? Jag är inte så
            säker på att hon kan det.
          </note>
          <note>
            Biståndet är alltså en sak. Något annat som ministern också lyfter
            upp är att Etiopien har ratificerat sju av nio huvudkonventioner.
            Hon erkänner att det är ett problem när det inte omsätts i handling.
            Hon säger också att Sverige är kritiskt till att Etiopiens bestämmelser
            i antiterroristproklama ­ tionen är för vaga.
          </note>
          <note>
            Detta borde i sig göra att utrikesministern har tydliga punkter
            att ta upp med den etiopiska regeringen: Vad står anklagelserna
            mot Fikru Maru för? Hur skulle han i fängelset ha kunnat starta
            en terroristhandling med ett upplopp när han inte ens var där?
            Det påstås att han har ätit för mycket choklad, fått en lungkollaps
            av det och därför inte var i fängelset precis när upploppet inträffade.
            Vad är det för slags anklagelser vi ser?
          </note>
          <note>
            Jag kräver att utrikesministern agerar mer kraftfullt än vad
            som har gjorts och vad vi kan se i dag. Jag tror att vi alla vill
            att han ska bli fri.
          </note>
          <note type="speaker">
            Anf. 13 ULLA ANDERSSON (V):
          </note>
          <note>
            Herr talman! Man kan lugnt påstå att man känner sig ganska maktlös
            när fall som dessa uppstår. Om vi känner oss maktlösa kan vi kanske
            förstå hur Fikru Maru känner det när han sitter fängslad med diabetes
            och kraftigt försämrad hälsa och då till och med ambassadören
            nekas tillträde för att träffa honom. Hela den rättsprocess som
            har varit skulle jag nästan vilja kalla en parodi. Den är inte
            värd att kallas en rättssäker process.
          </note>
          <note>
            Just därför har jag svårt att få hela resonemanget att gå ihop.
            Reger ­ ingen kan väl ändå inte mena att den litar på detta rättssystem
            , där han anklagas för mutbrott? Han är där med biståndspengar
            från Sverige för att bygga ett sjukhus. Han anklagas för mutbrott
            för att man ska kunna komma åt en minister i regeringen. Han sitt
            er fängslad i fyra år och blir dömd , och efter någon månad säger
            de att de drar tillbaka detta för att i stället anklaga honom
            för något nytt, nämligen terrordåd.
          </note>
          <note>
            Detta sker medan han ligger på sjukhus på grund av lungkollaps.
            Från det etiopiska rättsväsendet påstås att han har förätit sig
            på choklad och att han därför kunde befinna sig utanför fängelset
            när terrorbrottet skedde. Det säger sig självt: Grunderna för
            anklagelserna håller inte riktigt.
          </note>
          <note>
            Familjen och gruppen som står bakom Fikru, som också håller i
            dialogen med familjen och med Fikru, vill att den svenska regeringen
            flyttar fram positionerna. De menar att det inte längre är en
            juridisk process, utan en politisk. Därför vill och förväntar
            de sig att regeringen ska ändra sin strategi något för att se
            om det kan ge resultat.
          </note>
          <note>
            Jag vill höra hur utrikesministern ser på att Fikru fick sitta
            där i fyra år, oskyldigt anklagad och dömd, och att det nu har
            inletts en ny rättsprocess på lösa grunder. Hur ser ministern
            på kravet att ändra strategi för att se om det ger en bättre effekt?
          </note>
          <note>
            Jag tror , precis som Désirée Pethrus , att det skulle få effekt
            på regimen om ett statsråd kommer till fängelset för att höra
            hur han har det, hur han mår, hur han ser på läget och vad han
            önskar att regeringen gör. Det skulle kunna få ett ändrat utfall.
          </note>
          <note>
            Jag är ingen specialist på detta, men jag vill att något ska
            göras och att positionerna flyttas fram. Jag tycker och jag vill
            att Fikru Maru ska få kom ­ ma hem till Hudiksvall och träffa
            sin familj och sina vänner och gå till sitt jobb på sjukhuset.
            Vi är väldigt många som vill detta. Det är med den vädjan som
            jag här i talarstolen tar upp detta. Jag hoppas på framgång som
            gör att Fikru kommer hem.
          </note>
          <note type="speaker">
            Anf. 14 Utrikesminister MARGOT WALLSTRÖM (S):
          </note>
          <note>
            Herr talman! Vi har ingen annan önskan än att Fikru Maru ska
            kunna komma ut ur fängelset. Vi delar denna frustration och denna
            önskan.
          </note>
          <note>
            Jag accepterar inte påståenden om att det skulle vara hjärtlöst
            eller att vi inte skulle göra allt vi kan på UD. Vi har en utmärkt
            konsulär verksamhet. Vi har människor som alla har ett stort hjärta
            och som varje dag går till jobbet med avsikten att hitta de effektiva
            vägarna framåt i ärenden som många gånger har pågått och existerat
            under lång tid. När vi i den här regeringen tillträdde satt tyvärr
            Fikru Maru redan fängslad. Lång tid hade redan gått.
          </note>
          <note>
            Det är inte så enkelt som att man bara går in och gör någonting,
            osäkert vad, och plötsligt har löst situationen. Många av de konsulära
            fall som vi har i dag är väldigt komplicerade. Det är mycket svårare
            med politiska kontakter. Det är mycket mer komplext än vad det
            kanske någonsin har varit tidigare. Jag vet inte något fall där
            man kan säga att det absolut inte har med politiken att göra.
            Det är just politik, och det är politiska kontakter.
          </note>
          <note>
            Jag kan säga vad vi gör varje dag. Det som plågar mig mest som
            utrikesminister är att jag vet att det fortfarande finns svenska
            medborgare runt om i världen som har suttit fängslade eller som
            gisslan under flera års tid. Tillsammans med vår väldigt fina
            konsulära enhet gör jag allt jag kan för att få dem fria. Vi testar
            hela tiden: Fungerar det här? Kan vi göra mer påtryckningar politiskt?
            Kan vi ta nya kontakter? Det är därför som vi inte utesluter någonting,
            men vi väger det också mot att vi ibland riskerar att utsätta
            den här personen för ännu större prövningar och att det därför
            inte är en säker väg framåt.
          </note>
          <note>
            Jag utesluter inga besök. Jag utesluter inga av de politiska
            och diplomatiska verktyg vi har till vårt förfogande. Men vi kommer
            att välja det som vi förstår faktiskt kan hjälpa till, så att
            man inte bara blir ännu tjurigare på motsidan och säger: Jaha,
            ska de nu ingripa i vår rättsprocess också – då hittar vi på ännu
            ett hinder! Som sagt utesluter jag ingenting, men vi kommer alltid
            att göra det vi tror är bäst för den person som är utsatt och
            som i det här fallet sitter i fängelse.
          </note>
          <note>
            Så får jag frågan om vi ska använda biståndet som ett påtryckningsmedel.
            Men det svenska utvecklingssamarbetet är långsiktigt och riktar
            sig till Etiopiens folk. Det är inte fråga om något budgetstöd.
            Den här strategin innehåller tydliga och kraftfulla begränsningar
            när det gäller samarbete med staten, i synnerhet den centrala
            statsapparaten. Vårt stöd går i stället till multilaterala aktörer
            och civilsamhällesaktörer. Det är den vägen vi kanaliserar vårt
            stöd. Det vore fel att straffa Etiopiens folk på viktiga områden
            genom att dra ned på vårt stöd till demokrati och mänskliga rättigheter
            och våra försök att på olika sätt stärka rättsväsendet.
          </note>
          <note>
            Jag tar inte åt mig när det låter som om vi inte skulle vara
            engagerade fullt ut. Det är vi, och vi delar frustrationen. Vi
            gör samma analys som interpellanterna. Nu handlar det om att förhoppningsvis
            kunna fortsätta att kanalisera det fina engagemang som finns,
            och vi använder förstås vår ambassad för det arbetet.
          </note>
          <note type="speaker">
            Anf. 15 DÉSIRÉE PETHRUS (KD):
          </note>
          <note>
            Herr talman! Jag är övertygad om att utrikesministern har ett
            engagemang för Fikru Maru och gärna vill se Fikru Maru fri. Där
            råder ingen tvekan. Men frågan är hur vi ska gå till väga för
            att det verkligen ska hända någonting efter så här många år. Jag
            har uppfattat att familjen – och även Fikru Maru själv, tror jag
            – skulle välkomna ett sådant besök och se det som väldigt betydelsefullt.
            De har själva sagt att de är beredda att ta den risken. Jag förstår
            att UD och den konsulära avdelningen gör avvägningar, men man
            kanske ändå måste lyssna på dem det berör.
          </note>
          <note>
            Biståndet ska vara långsiktigt, säger utrikesministern. Ja, vi
            har haft ett långsiktigt bistånd ända sedan 50-talet, så det är
            väldigt långsiktigt. Då är frågan varför det fortfarande är så
            stora brister när det gäller mänskliga rättigheter i Etiopien.
            Som statsministern brukar säga är det inte okej att det fortfarande
            är så stora brister i rättssystemet.
          </note>
          <note>
            Mina slutliga frågor till utrikesministern är: På vilket sätt
            kan utrikesministern ytterligare bidra till att förändra systemet?
            Det verkar som att biståndet under all den här tiden ändå inte
            har gjort det. Kan man gå via andra för att försöka stärka rättssystemet?
            Jag skrev i min interpellation om FN:s säkerhetsråd. Finns det
            möjlighet att påverka på något annat sätt? Andra länder, till
            exempel i EU, skulle vid sidan av Sverige kunna skapa mer tryck
            i den här frågan för att förändra det system som håller Fikru
            Maru fången.
          </note>
          <note>
            Jag tackar för en bra debatt och för det engagemang som utrikesminis
            ­ tern visar. Jag hoppas förstås att Etiopien förändrar sin inställning.
          </note>
          <note type="speaker">
            Anf. 16 ULLA ANDERSSON (V):
          </note>
          <note>
            Herr talman! Jag är helt övertygad om att de som jobbar med fallet
            Fikru Maru har stort hjärta och för en kamp. De som jobbar på
            UD är också väldigt proffsiga. Det är inte det som det här handlar
            om. Men det har gått fyra år, och vad kan vi mer göra? Behöver
            vi byta strategi? Det är det jag vill lyfta fram.
          </note>
          <note>
            Jag förstår att det är jättesvårt att hantera ett annat lands
            rättsprocess. Det är precis som utrikesministern säger. Vi skulle
            inte heller vilja att and ­ ra länder gick in i våra rättsprocesser.
            Men att lita på rättssystemet i Etiopien tror jag är väldigt svårt.
            Jag skulle tro att det är få både i Etiopien och utanför Etiopien
            som gör det, när det är så här tydligt att det är en politisk
            process.
          </note>
          <note>
            Jag tackar för att utrikesministern ändå öppnar för att se över
            vad mer man kan göra för att bistå Fikru Maru och hans familj
            i den svåra situation de är i och på vilka sätt. Jag tycker att
            det är viktigt i den här debatten att den öppningen finns.
          </note>
          <note>
            Jag tror att vi är många som vill se någon form av framflyttad
            position om det går, och det tror jag att det gör. Jag hoppas
            också att man ska ta nya kontakter med familjen för att höra hur
            de n bedömer läget. Det kanske redan är inplanerat. Jag tycker
            att det vore mycket rimligt. Det behövs helt klart fortsatta påtryckningar,
            men också förflyttningar i strategin för att få processen framåt,
            så att Fikru äntligen får komma hem till Hudiksvall och sin familj.
            Jag tackar utrikesministern!
          </note>
          <note type="speaker">
            Anf. 17 Utrikesminister MARGOT WALLSTRÖM (S):
          </note>
          <note>
            Herr talman! Nästa rättegångstillfälle är den 7 augusti. Vi kommer
            förstås att fortsätta vara i kontakt med Fikru Marus familj. Det
            är otroligt viktigt, och det ingår alltid i vårt sätt att hantera
            konsulära fall. Fikru Maru företräds nu lokalt av tre advokater
            som ska föra hans rättsliga talan.
          </note>
          <note>
            Som ni vet har vi tagit upp det här fallet på alla nivåer, också
            på ministernivå, i Stockholm, i Addis och på andra ställen. Vi
            har kallat upp Etiopiens ambassadör vid upprepade tillfällen.
            Budskapet är detsamma. Vi insisterar på att rättsprocessen ska
            vara rättssäker, att detta ska hanteras skyndsamt och att man
            ska se till Fikru Marus humanitära behov. Det är någonting som
            har ingått som en del i den dialog som vi för med Etiopien. Vi
            har visat på de orimliga påståenden som kommit om hans hälsa och
            allt detta.
          </note>
          <note>
            Som sagt menar jag att vi inte har andra verktyg. Vi kan inte
            gå in med en armé i Etiopien. Vi kan inte heller säga att vi tar
            bort allt bistånd som går till människor som behöver det väldigt
            väl och som går via FN-organ och så vidare.
          </note>
          <note>
            Vi måste fortsätta att använda de politiska och diplomatiska
            verktygen fullt ut. Då måste vi ha hela verktygslådan och inte
            utesluta något. Men vi måste göra det på ett sådant sätt att vi
            upprätthåller internationella principer för vårt samröre med varandra
            också i fortsättningen.
          </note>
          <note>
            Vi måste visa att vi har ett hjärta och att vi har fullt ut samma
            engagemang för Fikru Marus fall som vi haft hittills. Vi kommer
            att fortsätta att arbeta aktivt. Tack för debatten och engagemanget.
            Det säger jag också till alla i Hudiksvall och överallt runt om
            i världen.
          </note>
          <note>
            Överläggningen var härmed avslutad.
          </note>
          <note>
            § 11 Svar på interpellation 2016/17:473 om åtgärder mot utländska
            stöldligor
          </note>
          <note type="speaker">
            Anf. 18 Justitie- och migrationsminister MORGAN JOHANSSON (S):
          </note>
          <note>
            Herr talman! Mikael Oscarsson har frågat mig om jag avser att
            införa ett snabbspår för personer som söker asyl från ”säkra länder”,
            om jag delar polisens problembeskrivning i en artikel som han
            hänvisar till samt vilka åtgärder jag och regeringen kommer att
            vidta gällande den problematik som beskrivs.
          </note>
          <note>
            I sin fråga hänvisar Mikael Oscarsson till att problemet med
            utländska stöldligor ökar, och det anges att många av brottslingarna
            söker asyl i Sverige under falsk identitet.
          </note>
          <note>
            När det gäller frågan om snabbspår för asylsökande från ”säkra
            länder” finns det möjlighet för Migrationsverket att prioritera
            ansökningar som bedöms vara uppenbart ogrundade. Beslut om avvisningar
            i dessa ärenden kan verkställas innan de vinner laga kraft. Den
            genomsnittliga handläggningstiden för uppenbart ogrundade ansökningar
            var ca 31 dagar under januari till maj i år.
          </note>
          <note>
            I regleringsbrevet för 2016 gav regeringen Migrationsverket i
            uppdrag att förkorta handläggningstiderna för asylansökningar.
            Som svar på uppdraget gjorde Migrationsverket förändringar i skyddsprocessen
            under 2016. Det innebär att inkomna ärenden sorteras utifrån ärendets
            inriktning för att effektivisera handläggningen. Till exempel
            sorterar Migrationsverket ut ärenden från länder med hög avslagsfrekvens
            och där det är möjligt att arbeta för att de sökande snabbt ska
            kunna återvända till sitt hemland. Dessa ärenden ska alltid prioriteras.
            Den nya processen ska vara fullt genomförd under 2017.
          </note>
          <note>
            EU-kommissionen har också 2015 lagt fram ett förslag om att det
            ska finnas EU-gemensamma listor över länder som bedöms som säkra
            ursprungsländer och vilkas medborgare kan hanteras i påskyndade
            förfaranden. Sverige har välkomnat förslaget, och förhandlingarna
            kring detta pågår.
          </note>
          <note>
            När det gäller den andra delen av frågan om internationella brottsnätverk
            som kommer till Sverige för att begå olika typer av stöldbrott
            är det en kriminalitet som är etablerad i Sverige sedan många
            år. Insatser mot den här brottsligheten är ett viktigt och strategiskt
            utvecklingsområde i Polismyndighetens brottsutredande verksamhet.
            Exempelvis införde Polismyndigheten under 2016 en nationell modell
            för brottssamordning, som bedöms ha ökat polisens förmåga att
            identifiera och ingripa mot mobil organiserad brottslighet som
            rör sig över stora geografiska områden.
          </note>
          <note>
            Även det brottsförebyggande området är naturligtvis viktigt.
            I budgetpropositionen för 2017 avsattes 25 miljoner kronor årligen
            för att inrätta regionala brottsförebyggande samordnare vid länsstyrelserna.
            I uppdraget ingår att bidra till förbättrad samverkan och erfarenhetsutbyte
            mellan berörda aktörer. Länsstyrelsesamordnarna kan spela en viktig
            roll i kommunöverskridande insatser, till exempel när det gäller
            olika regionala brottsfenomen såsom stöldligor.
          </note>
          <note>
            Detta är naturligtvis områden som regeringen följer mycket noga.
          </note>
          <note type="speaker">
            Anf. 19 MIKAEL OSCARSSON (KD):
          </note>
          <note>
            Herr talman! Tac k för svaret, justitieministern! Bakgrunden
            till min fråga är att detta tyvärr är ett växande problem. Nationella
            operativa avdelningen, NOA, gjorde 2016 en rapport. Den visar
            att det kan vara så att utländska ligor står för uppemot 50 procent
            av bostadsinbrotten i Sverige. Rapporten byggde på fem års informationsinsamling
            och tar upp brottsnätverk från Litauen, Polen, Rumänien och Georgien.
          </note>
          <note>
            Stockholm drabbas, Malmö drabbas, landsbygden drabbas och Uppsala
            drabbas. UNT har bland annat visat att dessa professionella ligor
            ger sig på upp till tio villor i ett svep en förmiddag. Det är
            en förtrupp som kollar upp, och sedan kommer man in och kan då
            klara upp till tio villor i ett svep. Det är väldigt lönsamt.
            Jag talade med en av spaningsledarna i går på underrättelseenheten
            på NOA , som berättade att man tjänar 300 euro per dag. Det är
            nästan 3 000 kronor på en dag. Det är väldigt lönsamt.
          </note>
          <note>
            Vart går varorna någonstans? Det visar sig enligt rapporten att
            en hel del går till Georgien i södra Kaukasus. I ett enda ärende
            skickades 60 ton med stöldgods till ett värde av nära 100 miljoner
            från Sverige till Georgien. Polisen säger att många brottslingar
            från Georgien söker asyl i Sverige under falsk identitet. De kan
            vara här lagligt under en tid medan deras asylärende utreds, men
            ingen vet vilka de egentligen är.
          </note>
          <note>
            Detta är en av pudelns kärnor. Är det rimligt att man på fredagen
            begär asyl och på måndagen börjar med fullskalig brottslighet,
            och det blir som en teflonpanna? Det är orimligt. Är det så att
            man begår brott är man inte seriös. Då har man inte i Sverige
            att göra och ska bli utvisad. Det borde då åtminstone bli ett
            snabbspår. Det borde vara ett snabbspår från början. Vi vet att
            99 procent, kanske till och med 99,5 procent, från exempelvis
            Geor ­ gien blir utvisade. Då är det orimligt att vi ger dem möjlighet
            att obehindrat fortsätta detta. Det skapar en ohygglig otrygghet
            runt om i landet.
          </note>
          <note>
            Nu har det blivit ännu tuffare. Den 28 mars 2017 upphörde viseringstvången
            för personer från Georgien. Det är sannolikt någonting som gör
            det ännu lättare att begå den här typen av brott. Även om det
            är viseringsfrihet borde man bli utvisad om man blir ertappad
            med den här typen av brottslighet. Även om man har turistvisum
            eller liknande är det inte seriöst om man blir tagen för sådan
            grov brottslighet.
          </note>
          <note>
            Detta är någonting som också driver annan typ av brottslighet,
            människohandel och liknande. Ministern säger i sitt svar att Migrationsverket
            kan prioritera ansökningar som bedöms vara ogrundade. Men det
            sker inte alls i den omfattning som skulle behövas.
          </note>
          <note>
            Min fråga är: Vad gör ministern och regeringen för att se till
            att det blir mindre attraktivt för dessa stöldligor att agera
            i Sverige? Just nu är det alldeles för enkelt. Var gör regeringen
            för att göra det mindre attraktivt att verka i Sverige?
          </note>
          <note type="speaker">
            Anf. 20 Justitie- och migrationsminister MORGAN JOHANSSON (S):
          </note>
          <note>
            Herr talman! Mikael Oscarsson tar upp en mycket viktig fråga.
            Jag är säker på att vi kan göra mer än vad vi i dag gör. Under
            de dagar när jag förberett mig för den här debatten har jag haft
            anledning att titta på vad vi gör och vilka metoder vi skulle
            kunna utveckla här.
          </note>
          <note>
            Till att börja med är det rätt att en stor andel av inbrotten
            utförs av utländska stöldligor. Mikael Oscarsson nämner 50 procent.
            Jag tror att bedömningen är 30 – 50 procent av bostadsinbrotten.
            När det gäller de länder som det handlar om är det framför allt
            länder som Litauen, Polen och Rumänien. Här finns också Bulgarien,
            Estland och Lettland. I de länderna är de EU-medborgare. De är
            inte asylsökande i den delen. Jag vill peka på problematiken att
            de kan utnyttja den vanliga fria rörligheten inom EU för att kunna
            stjäla. Det är naturligtvis helt oacceptabelt.
          </note>
          <note>
            Vi behöver utveckla polismetoderna. Jag besökte polisen i Östersund
            för bara någon månad sedan. De kunde vittna om hur de med den
            nya po ­ lisorganisationen har kunnat följa och kartlägga den
            här typen av stöldligor mycket bättre nu än vad de kunde tidigare
            med den gamla polisorganisa ­ tionen, och då handlar det om norra
            Sverige. Det är vad jag talar om i mitt svar när det gäller polisens
            brottssamordning. Där finns naturligtvis ännu mer att göra. Men
            jag tycker ändå att polisen tar det på stort allvar.
          </note>
          <note>
            Antalet b ostadsinbrott generellt sett har inte ökat de senaste
            åren. Om vi går ungefär 15 år tillbaka ligger det på ungefär 30
            000 bostadsinbrott per år, 40 000 om vi också inkluderar fritidshus.
            Det är klart att det är ett stort problem. Vi måste försöka göra
            mer för att utveckla polisarbetet på ett sådant sätt att vi kan
            bekämpa den här typen av brottslighet.
          </note>
          <note>
            De flesta i de utländska stöldligorna är alltså inte asylsökande,
            utan de opererar från länder som är EU-medlemmar – men också,
            som Mikael Oscarsson påpekar, från Georgien. Det finns uppgifter
            om att det finns de som missbrukar asylsystemet på det sättet.
          </note>
          <note>
            Då ska jag säga att antalet asylsökande från Georgien har minskat
            på senare år. Vi hade en topp 2014 – 2015 med 800 – 900 asylsökande
            per år. År 2016 var det drygt 700, så vi har sett en minskning.
          </note>
          <note>
            Det är inte heller så som Mikael Oscarsson far efter att avsk
            affandet av viseringskravet har lett till en ökning av antalet
            asylsökande. Faktum är att sedan den 28 mars i år har antalet
            asylsökande från Georgien minskat ytterligare. Jag tror att det
            var 40 i april och 50 i maj. Vi ser alltså inte den utveckling
            som Mikael Oscarsson befarar.
          </note>
          <note>
            Men även om vi inte ser den utvecklingen är det naturligtvis
            oacceptabelt om människor utnyttjar asylsystemet på det sätt som
            beskrivs. Då måste vi som en del i arbetet fortsätta att snabba
            på handläggningstiderna.
          </note>
          <note>
            Vi har haft långa handläggningstider under ett par år till följd
            av den stora flyktinginströmningen 2015. Nu minskar handläggningstiderna.
            Vi kommer under nästa år att vara tillbaka på normala handläggningstider
            på i genomsnitt tre till fyra månader.
          </note>
          <note>
            Handläggningstiden minska r också för de georgiska ärendena.
            Från 2016 till 2017 har handläggningstiden för de georgiska ärendena
            minskat med 30 procent. En del av ärendena hanteras i det snabbspår
            som finns inom ramen för de uppenbart ogrundade ärendena. Där
            är handläggningstiden som sagt 31 dagar.
          </note>
          <note>
            Sammanfattningsvis måste vi fortsätta utveckla polisarbetet,
            försöka stävja missbruket av asylsystemet och pressa tillbaka
            handläggningstiderna. Det tror jag är viktiga åtgärder för att
            komma till rätta med detta.
          </note>
          <note type="speaker">
            Anf. 21 MIKAEL OSCARSSON (KD):
          </note>
          <note>
            Herr talman! I min hand håller jag en rapport från Nationella
            operativa avdelningen från slutet av förra året. Där fastslår
            man att det här hänger ihop – den omfattande stöldverksamheten
            hänger ihop med att man har skapat en brandvägg. Det handlar om
            omfattande brottslighet där man använder bilmålvakter med samordningsnummer.
            Gärningsmännen bakom målvakterna utgör en viktig kapacitet för
            organiserad stöld ‑ och smugglingsverksamhet.
          </note>
          <note>
            Här krävs ett politiskt beslut. Det ska inte vara tillåtet att
            utan särskilt tillstånd äga mer än ett fordon om man har ett samordningsnummer.
            Samordningsnumret, herr talman, är ju ett särskilt personnummer
            man kan få om man är här under en tid.
          </note>
          <note>
            Det visar sig nu att det ägs en ohyg glig mängd bilar. Det finns
            512 samordningsnummer som man har tittat på som sammanlagt äger
            28 897 fordon.
          </note>
          <note>
            För att ta ett exempel: I torsdags för en vecka sedan stoppade
            Uppsala ­ polisen ett fordon. Det var en Golf, och det visade
            sig att Golfens ägare hade 9 133 000 i obetalda p-anmärkningar.
            Det finns fler exempel på det här. Man använder en kombination
            av bilmålvakter och samordningsnum ­ mer.
          </note>
          <note>
            Det här måste vi komma åt, så frågan är: Tänker regeringen göra
            någonting? Är det rimligt att man med ett samordningsnummer kan
            äga mer än en bil? Är det rimligt att det som nu finns många fall
            där man äger 1 000, 2 000, 2 500, 3 000 bilar?
          </note>
          <note>
            Det här används direkt i kombination, för när man åker fast ”finns
            inte” bilens ägare. Det visar sig att de här länderna har stenkoll
            på sina fordons ­ ägare, men i Sverige gör ansvarig myndighet
            inte någon bakgrundskontroll alls utan registrerar glatt de här.
          </note>
          <note>
            En annan sak gäller gränskontroll en . När jag talar med poliser
            säger de att det inte finns någon gränskontroll att tala om. Det
            är ett jätteproblem. Vi har människor som kommer med färjan från
            Riga och från Finland. Naturligtvis borde man göra en gränskontroll
            och titta efter. ”Titta! Här är 37 stycken som kommer till Sverige
            för 32:a gången. De har blivit dömda, men de kommer tillbaka igen.”
            Det är pinsamt att Sverige inte kollar upp det här bättre.
          </note>
          <note>
            En sak till: Man kan använda en särskild teknik, ANPR, som handlar
            om att sätta kameror på polisbilar och vid gränskontrollerna och
            fota registreringsskyltar. Det här använder Norge, Danmark, Finland
            och Holland. Det gör att om en stöldliga som är uppe i Bodö och
            har en kampanj där kommer förbi Sverige vet vi att de är på väg
            in i Sverige.
          </note>
          <note>
            Det är vanvettigt att Sverige inte använder den teknik som finns.
            Det här ett typiskt ärende som måste lösas politiskt. ANPR-systemen
            skulle kunna finnas på polisbilar och fånga upp de här bilarna.
            Vi skulle kunna stoppa en hel del av den här brottsligheten. Hur
            tänker regeringen när det gäller det här systemet?
          </note>
          <note type="speaker">
            Anf. 22 Justitie- och migrationsminister MORGAN JOHANSSON (S):
          </note>
          <note>
            Herr talman! Mikael Oscarssons interpellation handlade ju om
            bostadsinbrotten och de eventuella kopplingar som kan finnas till
            Georgien. Jag tyckte att jag svarade på den – att det handlar
            om att fortsätta pressa handläggningstiderna så att de som inte
            har asylskäl lämnar Sverige. Det är klart att begår man brott
            i Sverige ska man inte vara kvar i Sverige. Då ska man naturligtvis
            lämna vårt land. Något utrymme för andra tolkningar kan aldrig
            finnas.
          </note>
          <note>
            Jag sa att handläggningstiderna för de georgiska ärendena har
            minska t med 30 procent. En del av de georgiska ärendena räknas
            som uppenbart ogrundade, och där har vi så pass kort handläggningstid
            som 30 dagar.
          </note>
          <note>
            Jag vill också peka på en möjlighet som kan vara bra att känna
            till. Vi har faktiskt möjligheten att sätta människor i förvar.
            Individer som ägnar sig åt brottslig verksamhet i Sverige och
            har väldigt liten möjlighet att få asyl kan vi faktiskt sätta
            i förvar under väntetiden. Det sker också, men man kanske ska
            använda sig av den möjligheten ytterligare. Vi har alla ett intresse
            av att försöka begränsa och minska möjligheterna att missbruka
            asylsystemet.
          </note>
          <note>
            Mikael Oscarsson tar nu upp frågan om registrering av bilar.
            Jag läser också tidningarna. Jag läste faktiskt UNT i morse och
            förstod att Mikael Oscarsson skulle ta upp den här frågan.
          </note>
          <note>
            Nu är det här egentligen inte en justitiedepartementsfråga utan
            en näringsdepartementsfråga. Hur ser vi till att begränsa möjligheterna
            när det gäller hur många bilar som kan stå på en och samma person,
            och hur ser vi över om samordningsnummer används på det här sättet?
            Jag var i kontakt med Näringsdepartementet i morse för att se
            vilken process som görs där. Där görs nu ett arbete där man ser
            över möjligheterna att göra den typen av begränsningar.
          </note>
          <note>
            Jag tror att vi ska ta ett ännu bredare grepp. Vi ska nog, tycker
            jag, gå igenom hela företeelsen utländska stöldligor och se om
            det finns ytterligare saker vi kan göra.
          </note>
          <note>
            Mikael Oscarsson talar om gränskontroller. Så länge det gäller
            EU-medborgare råder fri rörlighet. När det gäller georgiska medborgare
            är det så att även om viseringskravet inte längre finns kommer
            du inte in i EU-området med mindre än att du har ett pass med
            biometriska uppgifter, alltså fingeravtryck och sådant. Man ska
            alltså inte skapa bilden att det är fritt fram för georgiska medborgare.
            Så är det inte.
          </note>
          <note>
            Men jag tror faktiskt att vi skulle behöva ta ett bredare grepp
            om just de utländska stöldligornas framfart i Sverige och vända
            på alla stenar. Hur använder man sig av möjligheterna när det
            gäller till exempel registrering av bilar? Hur jobbar polisen
            för att följa de här ligorna? Kan det bli lättare – kan vi hitta
            metoder för att lättare komma åt den här verksamheten? Det är
            ett stort problem på många håll i landet. De här ligorna rör sig
            också ofta över ganska stora geografiska områden.
          </note>
          <note>
            Sammanfattningsvis tycker jag att Mikael Oscarsson är inne på
            något som jag hoppas att vi kan jobba tillsammans med för att
            utveckla metoder för att bli bättre.
          </note>
          <note type="speaker">
            Anf. 23 MIKAEL OSCARSSON (KD):
          </note>
          <note>
            Herr talman! Tack för svaret och för erkännandet att det här
            är en viktig sak!
          </note>
          <note>
            Jag tror att det är viktigt att se att det här hänger ihop, och
            det är viktigt att vi minskar attraktionskraften i att agera i
            Sverige.
          </note>
          <note>
            Vi ser nu i polisens rapport att vi har ett system som har skapat
            möjligheter för dessa kriminella nätverk att ha en brandvägg och
            att detta hänger ihop med bostadsinbrott och kampanjer där en
            person åker i förväg och tittar ut lämpliga ställen att ge sig
            på. Man kan klara tio inbrott på en förmiddag och tjäna 300 euro,
            det vill säga 3 000 kronor, på en dag. Sedan använder man de här
            bilarna och de tillfälliga samordningsnumren; man äger uppemot
            2 000– 3 000 bilar.
          </note>
          <note>
            Det farliga är att en barnfamilj kanske en vacker dag blir påkörd
            av en sådan här bil. Vad händer då? I Malmö visar det sig att
            var tionde bil ägs av denna typ av människor, som kanske inte
            ens finns i verkligheten.
          </note>
          <note>
            Då måste regeringen agera. UNT har som sagt haft en serie; i
            dag har man artiklarna ”Larmar förgäves om bilmålvakter” och ”Fusket
            har ökat i åratal men stoppas inte”. Det handlar just om denna
            typ av brottslighet, som tyvärr inte stoppas utan bara fortsätter.
          </note>
          <note>
            Då krävs det att regeringen agerar, ger tillstånd för kameror
            och uppdrar åt de ansvariga myndigheterna att kolla upp mer och
            göra bakgrundskontroll så att vi kan förhindra att denna verksamhet
            växer och breder ut sig i Sverige och skapar otrygghet.
          </note>
          <note type="speaker">
            Anf. 24 Justitie- och migrationsminister MORGAN JOHANSSON (S):
          </note>
          <note>
            Herr talman! Jag tror att det finns en hel del man kan göra för
            att utveckla metoderna. Låt oss titta på dem, men låt mig bara
            säga att vi redan har gjort en del, till exempel när det gäller
            bilmålvakter.
          </note>
          <note>
            För några år sedan utvidgade vi möjligheterna att beslagta bilar
            som det finns stora skulder på. Detta har fått väldigt god effekt
            på många håll. Man jobbar mer systematiskt med detta i Malmö,
            som Mikael Oscarsson nämnde.
          </note>
          <note>
            Men det finns också något som kallas för Järvamodellen, där man
            använder sig av detta för att plocka undan sådana här bilar från
            gatorna eller från parkeringshus där de står övergivna. Detta
            har ibland varit i samband med de bilbränder vi har sett, som
            ibland kan vara rena försäkringsbedrägerier.
          </note>
          <note>
            Vi har alltså utvecklat möjligheterna att beslagta bilar där
            det finns kopplingar till de här stora skulderna. Det finns säkert
            mer vi kan göra där. Vi har som sagt gärna en ny dialog med Näringsdepartementet
            om möjligheterna att begränsa hur många bilar man får ha registrerade
            i olika sammanhang.
          </note>
          <note>
            Men när det gäller kopplingen till asylsystemet vill jag peka
            på att det handlar om att jobba med handläggningstiderna och fortsätta
            att förkorta dem. Vi måste också använda oss av den möjlighet
            som finns att sätta brottsliga individer i förvar under den tid
            de väntar på besked.
          </note>
          <note>
            Därutöver måste vi som sagt fortsätta att utveckla polisarbetet.
            Polisiärt samarbete i landet är viktigt – det har vi blivit bättre
            på – men också samarbete med andra länder. Vi har ett gott samarbete
            med de övriga EU-länderna, men med ett land som Georgien, som
            ligger utanför EU, finns det säkert mycket att göra när det gäller
            underrättelseverksamheten.
          </note>
          <note>
            När det gäller kamerorna, som nämndes sist, tog jag nu på morgonen
            emot en utredning där vi föreslås utvidga möjligheten att använda
            kameror för övervakning av särskilt brottsutsatta platser, till
            exempel.
          </note>
          <note>
            Tack för en bra debatt! Vi kan säkert gå vidare med detta.
          </note>
          <note>
            Överläggningen var härmed avslutad.
          </note>
          <note>
            § 12 Svar på interpellationerna 2016/17:555 och 556 om företrädare
            för kommande pliktpersonal
          </note>
          <note type="speaker">
            Anf. 25 Försvarsminister PETER HULTQVIST (S):
          </note>
          <note>
            Herr talman! Allan Widman har frågat mig om vilka åtgärder jag
            är beredd att vidta för att enskilda soldaters ekonomiska avbräck
            ska minska vid repetitionsutbildning med stöd av totalförsvarsplikt.
          </note>
          <note>
            Allan Widman har även frågat mig om vilka åtgärder jag är beredd
            att vidta för att kommande värnpliktig personals rätt till inflytande
            ska tillvaratas.
          </note>
          <note>
            Båda interpellationerna rör personalområdet och besvaras därför
            i ett sammanhang.
          </note>
          <note>
            Den 11 december 2014 fattade regeringen beslut om att ge Försvarsmakten
            rätt att kalla in krigsplacerad personal till repetitionsutbildning
            med stöd av lagen om totalförsvarsplikt. Bakgrunden till beslutet
            är det osäkra omvärldsläget och nödvändigheten av att kunna stärka
            krigsförbandens operativa förmåga. Det är inte aktuellt att nu
            se över ersättningsnivåerna.
          </note>
          <note>
            När det gäller Allan Widmans andra fråga om vilka åtgärder jag
            är beredd att vidta för att kommande värnpliktig personals rätt
            till inflytande ska tillvaratas anger jag följande. I det fortsatta
            arbetet med att återaktivera värnplikten är de totalförsvarspliktigas
            medinflytande en viktig fråga för regeringen. Regeringens beslut
            den 2 mars 2017 att återaktivera skyldigheten att genomgå mönstring
            och att fullgöra grundutbildning med värnplikt medför att förordningen
            om medinflytande för totalförsvarspliktiga gäller för de totalförsvarspliktiga
            som tjänstgör från den 1 januari 2018.
          </note>
          <note>
            I betänkandet En robust personalförsörjning av det militära försvaret
            föreslås att regeringen ska genomföra en översyn av den så kallade
            medinflytandeförordningen. Frågan om hur utredningens förslag
            ska hanteras bereds för närvarande i Regeringskansliet. Regeringens
            avsikt är att en översyn ska genomföras.
          </note>
          <note type="speaker">
            Anf. 26 ALLAN WIDMAN (L):
          </note>
          <note>
            Herr talman! Tack, försvarsministern, för svaret! Dessa två interpella
            ­ tioner är sammanslagna, men det är viktigt att notera att de
            gäller olika personalkategorier i det militära försvaret.
          </note>
          <note>
            Precis som försvarsministern framhöll var det den 11 december
            2014 som regeringen utan hörande av riksdagen väckte liv i möjligheten
            till repetitionsövningar med plikt. Detta, herr talman, har lett
            till att personer i 30 ‑ , 40- och till och med 50-årsåldern nu
            kallas in för repövningar för första gången på mer än 20 år.
          </note>
          <note>
            För ett par veckor sedan besökte jag övningen Våreld i Skåne,
            på Revingehed, och träffade då för första gången på länge värnpliktiga
            som var inkallade till repövning. Det var män i 30-årsåldern som
            vittnade om vilken social påfrestning det var för dem att behöva
            lämna hem och familj – många av dem hade mycket små barn – och
            om hur detta drabbade deras äkta hälfter på olika sätt.
          </note>
          <note>
            D e vittnade också om att det ledde till ett stort ekonomiskt
            avbräck för familjen. En person som hade 35 000 kronor i bruttolön
            förlorade under en enda månad 7 000 kronor netto, vilket naturligtvis
            har stor påverkan på det enskilda hushållet.
          </note>
          <note>
            Därför blir jag lite överraskad när försvarsministern lakoniskt
            konstaterar att det inte är aktuellt med någon översyn. Det handlar
            hittills om några hundra per år som gör repövningar och tidigare
            utbildats med plikt. Därmed, herr talman, är det inte någon ekonomisk
            fråga för Försvarsmakten.
          </note>
          <note>
            Min rädsla är att det, när vi hanterar personalens ekonomiska
            förmåner på detta sätt, kommer att reflektera på hela den totalförsvarsplikt
            som nu är på väg tillbaka, inklusive grundutbildning med plikt.
          </note>
          <note>
            Det är min bestämda uppfattning att plikten måste vårdas. På
            90- och 00-talet avskaffade vi repövningarna. När soldaterna muckat
            kom de aldrig mer tillbaka till sina regementen. Vi avskaffade
            utbildningen av kompanibefälselever och pluton s befälselever.
            Vi minskade uttaget till grundutbildning ned till några enstaka
            procent av årskullen. Och vi avskaffade även civilplikten. Detta,
            herr talman, var inte att vårda plikten. Tvärtom bäddade alla
            dessa åtgärder sammantaget för den vilandeförklaring av plikten
            som kom 2010.
          </note>
          <note>
            Försvarsministern är något mer positiv när det gäller medinflytande
            för totalförsvarspliktiga. Jag hörde nu i veckan att chefen för
            HR-centrum vid Försvarsmakten i ett gruppsamtal med samtliga organisationsenheter
            berättade att allting nu är på väg tillbaka. Det ska bli Värnpliktsnytt,
            värnpliktsråd, värnpliktsriksdag och så vidare.
          </note>
          <note>
            Det är bra att detta kommer sedan min interpellation lämnats
            in; det är väl just så interpellationsinstitutet ska fungera.
          </note>
          <note>
            Men när försvarsministern säger att vi nu ska göra en översyn
            av med ­ inflytandefrågorna är det viktigt att framhålla att alla
            dessa saker ska vara på plats den 1 januari 2018, inklusive tidningen
            Värnpliktsnytt, som gratis ska tillhandahållas de värnpliktiga.
          </note>
          <note>
            Jag är övertygad om att ministern har funderat på var redaktionen
            för Värnpliktsnytt ska lokaliseras. Min idé är Örebro. Jag ser
            fram emot at t höra försvarsministerns reflekt ioner över det
            förslaget.
          </note>
          <note type="speaker">
            Anf. 27 Försvarsminister PETER HULTQVIST (S):
          </note>
          <note>
            Herr talman! När det gäller ekonomiska ersättningar tänker jag
            inte ge några utfästelser eller besked förrän den dagen det finns
            ett konkret förslag. Jag tänker inte spekulera om hur man ska
            hantera den här typen av frågor. Jag är väl medveten om dessa
            frågors känslighetsgrad. Jag kan också förstå de delar som Widman
            talar om. Givetvis förstår jag att detta kan innebära påfrestningar
            i givet läge. Men jag menar att om man ska tala om ekonomiska
            ersättningar måste det finnas ett förslag att utgå ifrån. Där
            är vi inte i dag.
          </note>
          <note>
            Jag vill inte ge utfästelser, löften eller antydningar som sedan
            inte skulle infrias eller som kan användas som ett slagträ i den
            politiska debatten, utan jag väljer att tala om den typen av frågor
            när jag har konkreta besked att ge. Det anser jag för min del
            vara det seriösaste sättet att hantera frågan.
          </note>
          <note>
            När det gäller medinflytandefrågorna finns det en förordning
            som gäller. Den kommer vi nu att relativt snabbt göra en genomlysning
            av och återkomma till hur detta bör hanteras i det läge vi är
            i i dag. För min del tänker jag inte kommentera vare sig lokaliseringsorter,
            värnpliktsråd, värnpliktsriksdagar eller Värnpliktsnytt, utan
            detta får vi återkomma till när översynen är gjord. Inte heller
            på den punkten avser jag att i dag ge mig in i resonemang. När
            vi har gjort vår översyn är jag beredd att återkomma, och den
            översynen bör ju ske relativt snart.
          </note>
          <note>
            Jag vet också att vi har en förordning som gäller från den 1
            januari nästa år, då detta ska genomföras.
          </note>
          <note>
            När det gäller starten av krigsförbandsövningarna och repetitionsöv
            ­ ningarna hade Widman en sekvens i sitt anförande om att det
            skulle ha beslutats ”utan hörande av riksdagen”, och det lät nästan
            som om vi hade begått något regelbrott i sammanhanget. Man skulle
            kunna förlänga tanke ­ banorna till detta. Men så är icke fallet.
            Regeringen har i detta ärende age ­ rat helt inom ramen för sin
            kompetens och de beslutsbefogenheter som finns i sammanhanget.
          </note>
          <note>
            Detta är läget från vår sida. Vi kommer naturligtvis att följa
            utveck ­ lingen och eventuella effekter när det gäller hur man
            ska se på de ersätt ­ ningsregler som gäller. När det gäller medinflytandefrågorna
            har jag gett besked om var de befinner sig i dagsläget.
          </note>
          <note type="speaker">
            Anf. 28 ALLAN WIDMAN (L):
          </note>
          <note>
            Herr talman! Jag hade nog inte förväntat mig att försvarsministern
            skulle komma med ett färdigt förslag när det gäller ekonomisk
            ersättning till dem som genomför repövningar med stöd av totalförsvarsplikt.
            Men det besked som försvarsministern ger kammaren är att det inte
            ens ska ske en översyn av detta, och det gör mig faktiskt djupt
            besviken, inte minst mot bakgrund av den förtvivlan jag mötte
            när jag träffade värnpliktiga ute på övning.
          </note>
          <note>
            Försvarsministern behöver inte formulera hur medinflytandet ska
            se ut i alla olika detaljer. Precis som ministern påpekar finns
            det en förordning. Den kommer att börja gälla den 1 januari 2018,
            och där slår man fast att det ska finnas förtroendemän i plutonen,
            kompaniassistenter, regementsnämnder, värnpliktsriksdag, värnpliktsråd
            och Värnpliktsnytt. Allt detta är redan klart. Därför instämmer
            jag i det som försvarsministern säger, eller åtminstone antyder:
            Nu är det väldigt bråttom att allt detta kommer på plats. Vi talar
            om dryga sex månader, varav två månader utgör svensk sommar.
          </note>
          <note>
            När plikten vilandeförklarades 2010 var det regeringen som gavs
            befogenhet att aktivera den igen. Både i december 2014, då man
            väckte repövningsdelen till liv, och i mars 2017, när det gällde
            grundutbildning med plikt, har regeringen nyttjat detta mandat.
          </note>
          <note>
            Men när försvarsministern befann sig i opposition brukade han
            alltid återkomma till det faktum att den föregående regeringen
            lät vilandeförklara plikten med en handfull rösters marginal.
            Mot den bakgrunden är det rätt häpnadsväckande att den nu sittande
            regeringen väljer att återinföra värnplikten i olika steg utan
            att ens förankra detta hos de folkvalda i riksdagen. Jag har sagt
            det förut , och jag säger det igen: Jag upplever detta som en
            äventyrlig politik från regeringen, och jag måste säga att jag
            också beklagar den.
          </note>
          <note type="speaker">
            Anf. 29 Försvarsminister PETER HULTQVIST (S):
          </note>
          <note>
            Herr talman! Jag har ju, som Widman kanske kan påminna sig, haft
            överläggningar med övriga partier om detta beslut. Jag har även
            i samband med ett sådant möte blivit direkt uppmanad av Widman:
            Det är väl bara att aktivera plikten! Regeringen har liksom möjlighet
            att göra det. Jag vet inte om Widman upplevde någon djupare besvikelse
            eller förvåning när vi gjorde det som just Widman uppmanade mig
            till – trots att Widman tidigare var en av dem som var anhängare
            av att vi skulle göra plikten vilande.
          </note>
          <note>
            Jag har alltså haft överläggningar med partierna. Jag bjöd in
            till sådana diskussioner. Jag har också diskuterat frågan med
            Widman. Så var det med den saken.
          </note>
          <note>
            När det gäller processen rörande medinflytande vill jag säga
            att det är en helt ny organisation som kommer att träda i kraft
            när värnplikten återinförs den 1 januari. Det är en helt annan
            organisation än den som var när man skapade förordningen. Det
            är fyra försvarsbeslut sedan dess, och vissa delar ska kanske
            i framtiden se ut på ett annat sätt. Därför är det nödvändigt
            med den snabba översyn som vi nu kommer att göra. Vi kommer i
            olika sammanhang att återkomma till hur detta ska organiseras.
            Men jag är väl medveten om de regelverk och annat som gäller.
          </note>
          <note>
            Låt mig återkomma till ersättningsfrågan. Det är inte så att
            jag är ohörsam eller inte förstår situationen för en del personer.
            Det är inte detta det handlar om. Men när det gäller ekonomiska
            frågor är det åtminstone min politiska erfarenhet att det är bättre
            att prata när man har rejäla förslag att komma med än att i olika
            situationer antyda det ena eller det andra. Detta är beslut som
            är grannlaga och måste tas på djupaste allvar. Därför väljer jag
            att återkomma i den frågan när jag har ett reellt förslag och
            ett ordentligt underlag. Men det är inte detsamma som att jag
            är ohörsam eller inte förstår.
          </note>
          <note type="speaker">
            Anf. 30 ALLAN WIDMAN (L):
          </note>
          <note>
            Herr talman! Jag vill bara till protokollet säga att det är alldeles
            korrekt att jag och mitt parti under ett antal år har legat på
            för att totalförsvarsplikten skulle aktiveras på nytt. Men jag
            har inte uppmanat till att man inte skulle förankra detta hos
            de folkvalda. Vi får nu se hur detta går.
          </note>
          <note>
            Avslutningsvis: Jag har full respekt för att försvarsministern
            inte kan komma med några förslag, utställa några löften eller
            ens antyda några löften när det gäller ersättningsnivåerna för
            dem som genomför repetitionsövning med plikt. Men det han säger
            här i kammaren är: ”Det är inte aktuellt att nu se över ersättningsnivåerna.”
            Detta är för mig väldigt tydligt ett tvärnej till att ens studera
            dessa frågor, och det är jag lite ledsen för.
          </note>
          <note type="speaker">
            Anf. 31 Försvarsminister PETER HULTQVIST (S):
          </note>
          <note>
            Herr talman! Jag återkommer till ersättningsfrågorna när jag
            har konkreta besked att ge.
          </note>
          <note>
            Låt mig sedan ta upp historiken när det gäller värnpliktens aktiverande.
            Jag har inte sagt att Widman på något sätt skulle ha uppmanat
            mig att inte förankra detta. Jag har bara sagt vad Widman sa vid
            ett tillfälle, att det är väl bara att aktivera plikten eftersom
            regeringen har den befogenheten.
          </note>
          <note>
            Detta minns jag väldigt tydligt, eftersom jag tyckte att det
            var väldigt intressant att Widman använde den typen av formulering
            och var så pass direkt. Det tyckte jag dels med tanke på Widmans
            egen bakgrund i ärendet, som en av dem som var med och avskaffade
            det hela, dels med tanke på att han på det sättet gav en bild:
            Agera, och gör det snabbt!
          </note>
          <note>
            Jag kallade också partierna till ett särskilt möte innan vi tog
            detta beslut. På det mötet deltog även Liberalerna – de var representerade.
            Detta har alltså diskuterats i flera olika sammanhang.
          </note>
          <note>
            Sammanfattningsvis: Jag tror att vi nu har rett ut vad som gäller
            i de här två frågorna tills vidare. Jag har tagit del av det som
            Widman har fått sig förmedlat i samband med sitt förbandsbesök.
            Det är viktigt att man lyssnar i samband med de besöken. Jag gör
            själv den typen av besök i det syftet. Tack för den informationen!
            Jag har också redovisat vår ståndpunkt just nu, och jag återkommer
            i den här typen av frågor när jag har mer att säga.
          </note>
          <note>
            Överläggningen var härmed avslutad.
          </note>
          <note>
            § 13 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 15 juni
          </note>
          <note>
            2016/17:1593 En omreglering av spelmarknaden
          </note>
          <note>
            av Lars Beckman (M)
          </note>
          <note>
            till statsrådet Ardalan Shekarabi (S)
          </note>
          <note>
            2016/17:1594 Preskriptionstiden för sexualbrott mot barn
          </note>
          <note>
            av Jenny Petersson (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2016/17:1595 Det kustnära fisket i Gräsö-Öregrund
          </note>
          <note>
            av Maria Weimer (L)
          </note>
          <note>
            till statsrådet Sven-Erik Bucht (S)
          </note>
          <note>
            2016/17:1596 Den nationella institutionen för mänskliga rättigheter
          </note>
          <note>
            av Robert Hannah (L)
          </note>
          <note>
            till kultur- och demokratiminister Alice Bah Kuhnke (MP)
          </note>
          <note>
            2016/17:1597 Tandhygienistutbildning
          </note>
          <note>
            av Ulla Andersson (V)
          </note>
          <note>
            till statsrådet Helene Hellmark Knutsson (S)
          </note>
          <note>
            2016/17:1598 Körkortstillstånd för före detta drogmissbrukare
          </note>
          <note>
            av Emma Wallrup (V)
          </note>
          <note>
            till statsrådet Anna Johansson (S)
          </note>
          <note>
            2016/17:1599 Lindrigare straff vid förflyttning från Sverige
          </note>
          <note>
            av Cecilia Widegren (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2016/17:1600 Könsstympning
          </note>
          <note>
            av Boriana Åberg (M)
          </note>
          <note>
            till statsrådet Åsa Regnér (S)
          </note>
          <note>
            2016/17:1601 Myndigheternas it-beredskap
          </note>
          <note>
            av Lars Beckman (M)
          </note>
          <note>
            till statsrådet Ardalan Shekarabi (S)
          </note>
          <note>
            2016/17:1602 Utredning om fackliga stridsåtgärder
          </note>
          <note>
            av Lars Hjälmered (M)
          </note>
          <note>
            till arbetsmarknads- och etableringsminister Ylva Johansson (S)
          </note>
          <note>
            2016/17:1603 IVO:s handläggningstider för tillstånd
          </note>
          <note>
            av Katarina Brännström (M)
          </note>
          <note>
            till socialförsäkringsminister Annika Strandhäll (S)
          </note>
          <note>
            2016/17:1604 Förtroendet för rikspolischefen
          </note>
          <note>
            av Boriana Åberg (M)
          </note>
          <note>
            till statsrådet Anders Ygeman (S)
          </note>
          <note>
            § 14 Kammaren åtskildes kl. 10.40.
          </note>
          <note>
            Sammanträdet leddes av förste vice talmannen.
          </note>
          <note>
            Vid protokollet
          </note>
          <note>
            JOHAN WELANDER
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Avsägelse
          </note>
          <note>
            § 3 Anmälan om kompletteringsval
          </note>
          <note>
            § 4 Anmälan om ordförande i utskott
          </note>
          <note>
            § 5 Anmälan om fördröjt svar på interpellation
          </note>
          <note>
            § 6 Anmälan om faktapromemoria
          </note>
          <note>
            § 7 Ärenden för hänvisning till utskott
          </note>
          <note>
            § 8 Ärenden för bordläggning
          </note>
          <note>
            § 9 Svar på interpellation 2016/17:546 om Sveriges reaktion på
            Turkiets brott mot mänskliga rättigheter
          </note>
          <note>
            Anf. 1 Utrikesminister MARGOT WALLSTRÖM (S)
          </note>
          <note>
            Anf. 2 MARKUS WIECHEL (SD)
          </note>
          <note>
            Anf. 3 Utrikesminister MARGOT WALLSTRÖM (S)
          </note>
          <note>
            Anf. 4 MARKUS WIECHEL (SD)
          </note>
          <note>
            Anf. 5 Utrikesminister MARGOT WALLSTRÖM (S)
          </note>
          <note>
            Anf. 6 MARKUS WIECHEL (SD)
          </note>
          <note>
            Anf. 7 Utrikesminister MARGOT WALLSTRÖM (S)
          </note>
          <note>
            § 10 Svar på interpellationerna 2016/17:554 och 557 om Fikru
            Maru
          </note>
          <note>
            Anf. 8 Utrikesminister MARGOT WALLSTRÖM (S)
          </note>
          <note>
            Anf. 9 DÉSIRÉE PETHRUS (KD)
          </note>
          <note>
            Anf. 10 ULLA ANDERSSON (V)
          </note>
          <note>
            Anf. 11 Utrikesminister MARGOT WALLSTRÖM (S)
          </note>
          <note>
            Anf. 12 DÉSIRÉE PETHRUS (KD)
          </note>
          <note>
            Anf. 13 ULLA ANDERSSON (V)
          </note>
          <note>
            Anf. 14 Utrikesminister MARGOT WALLSTRÖM (S)
          </note>
          <note>
            Anf. 15 DÉSIRÉE PETHRUS (KD)
          </note>
          <note>
            Anf. 16 ULLA ANDERSSON (V)
          </note>
          <note>
            Anf. 17 Utrikesminister MARGOT WALLSTRÖM (S)
          </note>
          <note>
            § 11 Svar på interpellation 2016/17:473 om åtgärder mot utländska
            stöldligor
          </note>
          <note>
            Anf. 18 Justitie- och migrationsminister MORGAN JOHANSSON (S)
          </note>
          <note>
            Anf. 19 MIKAEL OSCARSSON (KD)
          </note>
          <note>
            Anf. 20 Justitie- och migrationsminister MORGAN JOHANSSON (S)
          </note>
          <note>
            Anf. 21 MIKAEL OSCARSSON (KD)
          </note>
          <note>
            Anf. 22 Justitie- och migrationsminister MORGAN JOHANSSON (S)
          </note>
          <note>
            Anf. 23 MIKAEL OSCARSSON (KD)
          </note>
          <note>
            Anf. 24 Justitie- och migrationsminister MORGAN JOHANSSON (S)
          </note>
          <note>
            § 12 Svar på interpellationerna 2016/17:555 och 556 om företrädare
            för kommande pliktpersonal
          </note>
          <note>
            Anf. 25 Försvarsminister PETER HULTQVIST (S)
          </note>
          <note>
            Anf. 26 ALLAN WIDMAN (L)
          </note>
          <note>
            Anf. 27 Försvarsminister PETER HULTQVIST (S)
          </note>
          <note>
            Anf. 28 ALLAN WIDMAN (L)
          </note>
          <note>
            Anf. 29 Försvarsminister PETER HULTQVIST (S)
          </note>
          <note>
            Anf. 30 ALLAN WIDMAN (L)
          </note>
          <note>
            Anf. 31 Försvarsminister PETER HULTQVIST (S)
          </note>
          <note>
            § 13 Anmälan om frågor för skriftliga svar
          </note>
          <note>
            § 14 Kammaren åtskildes kl. 10.40.
          </note>
          <note>
            Tryck: Elanders, Vällingby 2017
          </note>
        </div>
      </body>
    </text>
  </TEI>
</teiCorpus>
