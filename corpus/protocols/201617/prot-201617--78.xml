<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201617</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201617</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201617--78</head>
          <docDate when="2017-03-03">2017-03-03</docDate>
        </div>
      </front>
      <body>
        <div>
          <note>
            § 1 Anmälan om återtagande av plats i riksdagen
          </note>
          <note>
            Tredje vice talmannen meddelade att Anna Wallentheim (S) skulle
            återta sin plats i riksdagen från och med den 6 mars , varigenom
            uppdraget som ersättare skulle upphöra för Christer Adelsbo (S).
          </note>
          <note>
            § 2 Ansökan om ledighet
          </note>
          <note>
            Tredje vice talmannen meddelade att Anders Forsberg (SD) ansökt
            om ledighet under tiden den 3 mars–2 juni.
          </note>
          <note>
            Kammaren biföll denna ansökan.
          </note>
          <note>
            § 3 Anmälan om ersättare
          </note>
          <note>
            Tredje vice talmannen anmälde att Crister Spets (SD) skulle tjänstgöra
            som ersättare för Anders Forsberg (SD) under tiden för han s ledighet
            den 3 mars–2 juni.
          </note>
          <note>
            § 4 Anmälan om kompletteringsval
          </note>
          <note>
            Tredje vice talmannen meddelade att Sverige demokraternas riksdagsgrupp
            anmält Crister Spets som suppleant i justitieutskottet och i utbildningsutskottet
            samt Runar Filper som suppleant i miljö- och jordbruksutskottet.
          </note>
          <note>
            Tredje vice talmannen förklarade valda till
          </note>
          <note>
            suppleant i justitieutskottet
          </note>
          <note>
            Crister Spets (SD)
          </note>
          <note>
            suppleant i utbildningsutskottet
          </note>
          <note>
            Crister Spets (SD)
          </note>
          <note>
            suppleant i miljö- och jordbruksutskottet
          </note>
          <note>
            Runar Filper (SD)
          </note>
          <note>
            § 5 Anmälan om vice ordförande i utskott
          </note>
          <note>
            Tredje vice talmannen anmälde att Hillevi Larsson (S) valts till
            vice ordförande i civilutskottet under Johan Löfstrands (S) ledighet
            den 2 mars–30 juni .
          </note>
          <note>
            § 6 Anmälan om faktapromemorior
          </note>
          <note>
            Tredje vice talmannen anmälde att följande faktapromemorior om
            förslag från Europeiska kommissionen hade kommit in och överlämnats
            till utskott:
          </note>
          <note>
            2016/17:FPM71 EU:s relation med Afrika, Västindien och Stillahavsområdet
            efter Cotonou-avtalet JOIN(2016) 52 till utrikesutskottet
          </note>
          <note>
            2016/17:FPM72 Migration längs den centrala Medelhavsrutten JOIN(2017)
            4 till utrikesutskottet
          </note>
          <note>
            § 7 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Propositioner
          </note>
          <note>
            2016/17:133 till socialförsäkringsutskottet
          </note>
          <note>
            2016/17:135 till trafikutskottet
          </note>
          <note>
            2016/17:137 till civilutskottet
          </note>
          <note>
            Motioner
          </note>
          <note>
            2016/17:3626 till skatteutskottet
          </note>
          <note>
            2016/17:3624 till skatteutskottet
          </note>
          <note>
            2016/17:3622 och 3623 till justitieutskottet
          </note>
          <note>
            § 8 Svar på interpellation 2016/17:229 om utvärdering av sjöfyllerilagen
          </note>
          <note type="speaker">
            Anf. 1 Justitie- och migrationsminister MORGAN JOHANSSON (S):
          </note>
          <note>
            Fru talman! Maria Stockhaus har frågat mig på vilket sätt jag
            tänker utvärdera sjöfyllerilagen, så att vi kan få veta om lagen
            har haft någon effekt och hur mycket resurser som har krävts av
            polisen och rättsväsendet för att kontrollera att lagen efterlevs.
          </note>
          <note>
            Det är naturligtvis mycket viktigt att rättsväsendets resurser
            används effektivt och att genomförda reformer vid behov följs
            upp. Det är också så att alkohol och trafik inte hör ihop, vare
            sig på väg eller på sjön. Alkoholintag i trafiken innebär att
            man utsätter både sig själv och andra för allvarlig fara, och
            det gäller såväl på väg som till sjöss.
          </note>
          <note>
            Under den tid lagstiftningen har varit i kraft har antalet misstänkta
            sjöfylleribrott årligen minskat i förhållande till antalet genomförda
            kontroller. Såväl Polismyndigheten som Kustbevakningen har noterat
            en attitydförändring till alkohol i samband med båttrafik och
            att de flesta verkar följa den nya lagstiftningen.
          </note>
          <note>
            Bilden är alltså att lagstiftningen i kombination med de kontroller
            som görs har en preventiv inverkan på sjöfyllerier, vilket också
            var ett av skälen till lagändringen 2010. Trenden gällande andelen
            personer som misstänks för sjöfylleri har varit tydligt nedåtgående.
          </note>
          <note type="speaker">
            Anf. 2 MARIA STOCKHAUS (M):
          </note>
          <note>
            Fru talman! Tack, statsrådet, för svaret! Förändringen i lagstiftningen
            kom till för att minska olyckor på sjön, och det är självklart
            ingen som vill att människor ska köra omkring berusade på sjön
            och vara en fara för andra och sig själva. Frågan är om syftet
            har uppnåtts och om kostnaderna för att kontrollera efterlevnaden
            är rimlig i förhållande till effekterna.
          </note>
          <note>
            Statsrådet jämställer i sitt svar att köra bil med att köra båt
            och att ingen ska vara påverkad oavsett trafikslag. Är det rimligt
            att jämställa dessa båda trafikslag? Jag tycker att det är tveksamt.
            Både hastighet och utrymme skiljer sig väsentligt åt. De flesta
            som dör på sjön ramlar överbord från en liten båt och är utan
            flytväst. Om syftet med en ny lagstiftning är att förhindra att
            människor dör på sjön borde en lag om obligatorisk flytvästanvändande
            ha en större effekt.
          </note>
          <note>
            Jämförelsen är orimlig även utifrån andra perspektiv. Det finns
            inga åldersgränser eller krav på körkort och utbildning för att
            köra båt på sam ­ ma sätt som det exempelvis gör för att köra
            bil.
          </note>
          <note>
            Fru talman! Olycksstatistiken visar att antalet olyckor med båt
            har minskat de senaste 20 åren, trots fler båtar. Det är naturligtvis
            glädjande, och det är en trend som påbörjades långt innan den
            skärpta lagstiftningen kom till. Hugo Tiberg, professor i sjörätt,
            har gått igenom samtliga domar efter dödsfall och allvarliga olyckor
            som inträffade 1994–2011 där alkohol har varit med i bilden. Av
            400 domar har alkoholhalten i endast ett par fall varit under
            1 promille.
          </note>
          <note>
            Statistiken talar inte för att en sänkning av promillehalten
            var den viktigaste åtgärden för ett säkrare båtliv. Det som i
            högre grad påverkar olycksstatistiken är brist på sjömanskap,
            kunskap om mörkerkörning, utbildning i navigering och handhavande
            av båten samt, vilket jag tidigare nämnde, användande av flytväst.
          </note>
          <note>
            Legitimiteten för en skärpning med hänvisning till olycksstatistiken
            haltar. Jag tycker också att statsrådet i sitt svar närmast lutar
            sig mot anekdotisk bevisföring när han säger att Polismyndigheten
            och Kustbevakningen har noterat en attitydförändring. Jag tycker
            att en regelrätt utvärdering vore bättre.
          </note>
          <note>
            Fru talman! Vi uppmärksammas nästan dagligen på bristen på resurser
            hos både polis och rättsväsen. Att säkerställa att våra gemensamma
            resurser används så effektivt som möjligt är viktigt. Att kontrollera
            nykterhet på sjön tar betydligt längre tid än när polisen stoppar
            en bil. Jag har själv varit med om båda. Vid en utvärdering av
            skärpningen av lagstiftningen borde man också titta på fördelarna
            med en skärpt lagstiftning i förhållande till de kostnader som
            uppstår för att kontrollera efterlevnaden.
          </note>
          <note>
            Jag uppfattar inte att statsrådet ser något behov av att göra
            en ordentlig utvärdering, och jag frågar därför: Varför?
          </note>
          <note type="speaker">
            Anf. 3 Justitie- och migrationsminister MORGAN JOHANSSON (S):
          </note>
          <note>
            Fru talman! Jag vill erinra om att det var alliansregeringen
            och min företrädare Beatrice Ask som genomförde detta. Moderaterna
            satt här i kammaren och röstade för förslaget.
          </note>
          <note>
            Jag tyckte att det fanns goda skäl att genomföra detta för att
            minska olyckorna och dödsfallen. Det handlar inte bara om en själv,
            den som framför båten, utan också om de passagerare som man kanske
            har på båten. Det är också deras liv och hälsa man ansvarar för.
          </note>
          <note>
            Jag tror att de flesta löser situationen på samma sätt som man
            gör på land , d et vill säga om man är på fest någonstans kommer
            man antingen överens om vem som ska köra hem eller så sover man
            över. Detta är det vanliga.
          </note>
          <note>
            Vad jag förstår vill Maria Stockhaus inte riva upp lagen, i varje
            fall är det inte vad hon kräver i sin interpellation. Men jag
            vill fråga henne om det, för på hennes argumentation här i kammaren
            låter det som om hon vill riva upp den. Vill hon det, eller vill
            hon inte det? Det vill jag gärna veta.
          </note>
          <note>
            Vad jag förstod handlade interpellationen om en utvärdering för
            att se vad som har hänt under dessa år. Det var ett krav som vi
            socialdemokrater också förde fram när lagen behandlades här i
            riksdagen 2010. Jag sa då att man efter ett par år bör följa upp
            vad som hade hänt.
          </note>
          <note>
            Jag kan gå Maria Stockhaus till mötes vad gäller det. Vi kan
            titta på effekterna och polisresurserna. Inför denna interpellationsdebatt
            hämtade vi nämligen in underlag från Brottsförebyggande rådet,
            Kustbevakningen och polisen.
          </note>
          <note>
            Jag kan konstatera, om jag får dra några statistiksiffror, att
            antalet anmälda sjöfyllerier under dessa år har minskat med 43
            procent. Brå konstaterar att de lagförda sjöfyllerierna har minskat
            med 40 procent. De grova lagförda brotten har minskat med 25 procent.
            Kustbevakningen konstaterar att andelen upptäckta brott per kontroll
            också har minskat, från 9 procent till 3,5 procent. Kustbevakningen
            gör bedömningen att det har skett en beteendeförändring, och detsamma
            säger sjöpolisen.
          </note>
          <note>
            Vad gäller resursanvändningen har man konstaterat att detta inte
            är något som tränger ut annan verksamhet. Det finns en ökad regelefterlevnad,
            vilket har gjort att man faktiskt har kunnat minska antalet kontroller
            under senare år, och därigenom har man kunnat allokera resurserna
            på annat sätt.
          </note>
          <note>
            Under dessa år har drunkningsolyckorna minskat. Mellan åren 2004
            och 2009 drunknade i genomsnitt 36 personer per år. Mellan 2010
            och 2015 är siffran nere i 30 personer. Vi vet att utöver flytväst
            är alkohol en av orsakerna till att människor omkommer.
          </note>
          <note>
            Uppföljning och utvärdering efterfrågas. Jag tycker att vi gör
            så här: Jobbet är redan gjort i och med det underlag som vi hämtade
            in från myndigheterna inför denna interpellationsdebatt. Vi kommer
            att upprätta en promemoria med all information som vi har hämtat
            in vad gäller den statistik som finns tillgänglig, och vi kommer
            att offentliggöra den. Sedan får var och dra egna slutsatser om
            effekterna av lagstiftningen.
          </note>
          <note>
            Man får nog ändå konstatera att den lag som ni införde faktiskt
            har haft en positiv effekt på såväl regelefterlevnad som säkerhet
            till sjöss.
          </note>
          <note type="speaker">
            Anf. 4 MARIA STOCKHAUS (M):
          </note>
          <note>
            Fru talman! Som jag sa i min interpellation är det rimligt att
            man gör en seriös utvärdering av lagstiftningen. Det kom mycket
            kritik mot den från en hel del remissinstanser innan den infördes.
            Det finns även i dag frågetecken om legitimiteten.
          </note>
          <note>
            Det är svårt att jämföra båt och bil i detta sammanhang, kan
            jag tycka. Om en båt går i 15–25 knop motsvarar det 28–46 kilometer
            per timme. Då ska man komma ihåg att 25 knop är en rätt hög hastighet
            på sjön. Våra nordiska grannländer har en lagstiftning som sätter
            gränsen på sjön till 0,5 promille. Det är en gräns som är betydligt
            mer avvägd med tanke på de risker som finns och det ansvar man
            alltid har som båtförare.
          </note>
          <note>
            Jag tycker att det är glädjande att höra att det finns en viss
            öppning för en utvärdering och en tydlighet kring effekterna av
            lagstiftningen. Det är också viktigt att titta på olycksstatistiken
            med den tidigare gränsen, om man diskuterar huruvida man ska sätta
            en högre gräns på 0,5 eller 0,8 eller en lägre gräns på ned till
            0,2. Vilka promillegränser man har innebär en rätt avsevärd skillnad
            för möjligheterna att till exempel ta ett glas vin till maten.
          </note>
          <note>
            Jag tycker också att det är rimligt att man utvärderar regelverket
            kring vilka som kan lagföras inom ramen för den här lagstiftningen.
            Det är inte särskilt tydligt för enskilda vad som menas med formuleringen
            att personer ombord som har betydelse för båtens säkra framförande
            också kan straffas för sjöfylleri. Hur ska det tolkas?
          </note>
          <note>
            Det finns också rättsfall där personer har dömts för att de varit
            tvungna att gå upp på natten och flytta en båt på grund av annalkande
            dåligt väder. Är det rimligt? Det kan man fråga sig.
          </note>
          <note>
            Som skärgårdsbo på sommaren med egen erfarenhet av båtliv är
            jag mån om att det ska vara säkert att resa ut på sjön. Det finns
            många som överskattar sin egen förmåga och utan kunskap, vett
            och flytväst ger sig ut i stora båtar som går fort och som de
            inte riktigt behärskar. De utgör en betydligt större risk på sjön
            än de som ger sig ut med båten till en skärgårdskrog, dricker
            ett par glas vin till maten och sedan kör hem igen. Det är den
            rimligheten och riskbedömningen som jag tycker behöver utvärderas,
            likaväl som hur människor döms och vilka som kan dömas.
          </note>
          <note>
            Det går åt stora resurser för att kontrollera efterlevnaden.
            Skulle detta inte tränga ut någonting annat? Det gäller ju samma
            polis som har brist på resurser för att hantera brottslighet,
            vilket vi hör dagligen. På samma sätt borde Kustbevakningen ägna
            sig åt de människor som framför båtar utan vett och kunskap och
            som utgör en betydligt större risk för sin omgivning.
          </note>
          <note>
            Som sagt är det glädjande att det ändå finns en viss öppning
            för en utvärdering. Men jag tycker att utvärderingen också kunde
            innefatta tillämpningen av lagen. Eventuellt kan man se över om
            det behövs justering ­ ar för att lagen ska få större legitimitet
            och inte vara otydlig gentemot dem som drabbas av den.
          </note>
          <note type="speaker">
            Anf. 5 Justitie- och migrationsminister MORGAN JOHANSSON (S):
          </note>
          <note>
            Fru talman! Då får jag nog be Maria Stockhaus att förtydliga
            sig. Vill hon höja gränsen från 0,2 till 0,5? Är det detta hon
            är ute efter? Vill hon riva upp lagen i den biten? Det var precis
            det jag frågade efter. Hon resonerar lite, men vågar inte säga
            vad hon egentligen tycker, utan ifrågasätter bara. Ibland måste
            man faktiskt vara tydlig i politiken.
          </note>
          <note>
            I interpellationen kräver hon en utvärdering, en uppföljning
            av vad som egentligen har hänt. Jag har dragit precis den statistik
            som vi har hämtat in från Brottsförebyggande rådet, polisen och
            Kustbevakningen. Den visar att antalet lagföringar minskade under
            perioden 2010–2015. Det gäller både sjöfylleribrott av normalgraden
            och det grova brottet. Antalet anmäl ­ da brott har också minskat.
            Antalet drunkningar har minskat. Regelefter ­ levnaden har av
            allt att döma ökat; vid de kontroller man gör anträffar man nu
            färre personer med en för hög promillehalt än vad man gjorde 2010.
            Det har gått ned från 9 procent till 3 ½ procent. Detta har medfört
            att po ­ lisen har kunnat styra om sina resurser. Man bedömer
            att man inte längre behöver göra fullt så många kontroller som
            man gjorde inledningsvis.
          </note>
          <note>
            I allt väsentligt skulle jag nog vilja säga att den här lagen
            har haft en positiv effekt på säkerheten. Men för att gå Maria
            Stockhaus till mötes har jag i dag sagt att var och en ska få
            bilda sig en uppfattning om detta och titta på det underlag som
            vi har hämtat in. Vi kommer som sagt att upprätta en promemoria
            på Justitiedepartementet där vi redovisar både Kustbevakningens
            bedömningar och all statistik som finns för de här brotten, så
            att man kan följa år för år vad som har hänt, precis som jag sagt.
            Sedan får var och en bilda sig en uppfattning om huruvida det
            här har haft effekt eller inte. När Maria Stockhaus ser det underlaget
            är det möjligt att hon kommer att dra samma slutsats som jag.
            Jag vet inte. Men i väntan på det bör hon kanske vara lite tydligare
            med vad hon egentligen vill. Vill hon riva upp lagen eller inte?
          </note>
          <note type="speaker">
            Anf. 6 MARIA STOCKHAUS (M):
          </note>
          <note>
            Fru talman! Grunden för den nya lagstiftningen var ambitionen
            att minska antalet människor som dör i olyckor på sjön relaterade
            till alkohol. Det fanns dock en hel del kritik hos remissinstanserna.
            Det finns människor som ifrågasätter legitimiteten och hänvisar
            till de negativa effekter som uppstått, exempelvis på inhemsk
            turism. Promillegränsen är satt till 0,2, samma som för biltrafik,
            vilket jag kan tycka är tveksamt.
          </note>
          <note>
            Jag har ingen åsikt om vilken promillegräns som ska gälla. Det
            som jag har sagt är att jag inte tycker att det räcker med den
            statistik som statsrådet presenterar. Jag tycker att det vore
            rimligt att tillsätta någon som kan göra en ordentlig utvärdering
            utifrån flera olika parametrar när det gäller den här lagstiftningen.
            Sedan får man ta ställning till vad man i så fall ska göra efter
            det och om det till exempel behövs justeringar i lagstiftningen
            eller en ändring av promillegränsen. Jag vill se den utvärderingen.
            Hur ofta har det legat mellan 0,2 och 0,5 respektive mellan 0,5
            och 0,8 vid de brott som begåtts? Det finns många olika detaljer
            i den här statistiken som jag tycker är viktiga att titta på,
            eftersom gränsen 0,2 är satt med hänvisning till att det ska gälla
            samma på sjön som på vägarna. Att man likställer båttrafik och
            biltrafik på det sättet tycker jag inte är rimligt. Det är viktigt
            att man gör den här avvägningen.
          </note>
          <note>
            Som sagt: Det är inte den viktigaste frågan, eftersom säkerheten
            alltid går först, men våra skärgårdsområden är glesbygder. Det
            är svårt att överleva där. Att få en krog att fungera kräver mycket
            arbete. Detta har påverkat den inhemska turismen i våra skärgårdsområden
            negativt. Det är fortfarande så att säkerheten är överordnad,
            men frågan är om man kan göra justeringar, så att lagen inte får
            lika stor effekt för de näringarna. Det vore intressant. Jag vill
            se en utvärdering där man tittar på de olika gränserna.
          </note>
          <note type="speaker">
            Anf. 7 Justitie- och migrationsminister MORGAN JOHANSSON (S):
          </note>
          <note>
            Fru talman! Jag har redovisat effekterna av lagen ur säkerhetssynpunkt
            i enlighet med det underlag som vi har fått in från myndigheterna.
            Vi kommer också att sammanställa detta i en promemoria. Sedan
            får Maria Stockhaus liksom alla andra bilda sig en egen uppfattning
            om detta.
          </note>
          <note>
            När det gäller promillegränsen: Antalet lagföringar minskade
            som sagt för båda brottstyperna, både brott av normalgraden och
            de grova brotten mot sjöfyllerilagen.
          </note>
          <note>
            Jag kan nog konstatera att den lagstiftning som ni införde 2010
            har haft positiva effekter. Det tycker jag ändå är rätt viktigt
            att konstatera. Om det är så att lagföringarna minskar, antalet
            anmälda brott minskar, antalet drunkningar minskar, regelefterlevnaden
            ökar och man har kunnat minska sina kontroller just för att regelefterlevnaden
            ökat tycker jag trots allt att det är en positiv utveckling.
          </note>
          <note>
            Men som sagt kan diskussionen föras vidare baserat på det underlag
            som vi kommer att presentera. Med det tycker jag att vi har gått
            interpellanten till mötes när det gäller uppföljningsfrågan.
          </note>
          <note>
            Överläggningen var härmed avslutad.
          </note>
          <note>
            § 9 Svar på interpellation 2016/17:322 om inhemska adoptioner
          </note>
          <note type="speaker">
            Anf. 8 Statsrådet ÅSA REGNÉR (S):
          </note>
          <note>
            Fru talman! Maria Stockhaus har frågat mig vilka initiativ jag
            tänker ta för att underlätta inhemska adoptioner i Sverige.
          </note>
          <note>
            Barnets bästa är det centrala vid adoptioner. Inga andra intressen
            får gå före när ett beslut om adoption fattas. För de barn och
            unga som under många år eller kanske hela sin uppväxt behöver
            ett annat hem än sina för ­ äldrars är det här förstås en helt
            livsavgörande fråga. Alla barn har rätt att känna sig trygga,
            i synnerhet de barn som samhället tagit på sig ett särskilt ansvar
            för att skydda. En adoption kan i vissa situationer öka förutsättning
            ­ arna för stabilitet och kontinuitet för barnet. Men en adoption
            är också oåterkallelig, varför det krävs att även andra lämpliga
            insatser noggrant har övervägts innan man gör det här.
          </note>
          <note>
            När barn är långvarigt placerade utanför det egna hemmet brukar
            i första hand en vårdnadsöverflyttning prövas före en adoption.
            Vid långvariga placeringar ska socialnämnderna verka för att barnet
            växer upp under trygga och goda förhållanden. Den så kallade återföreningsprincipen
            genomsyrar den familjerättsliga och socialrättsliga regleringen
            då den i de flesta fall anses vara det bästa för barnet.
          </note>
          <note>
            För en begränsad grupp barn kan en adoption vara ett alternativ.
            Enligt Socialstyrelsens återrapportering av ett regeringsuppdrag
            år 2014 om na ­ tionella adoptioner handlar det främst om barn
            som saknar föräldrar i livet samt barn som placerats i familjehem
            som mycket små och som med mycket stor sannolikhet inte kommer
            att kunna återvända till sina biolo ­ giska föräldrar. En av slutsatserna
            i rapporten är att socialtjänsten inte all ­ tid uppmärksammar
            att undantag kan behöva göras från principen om åter ­ förening
            mellan barn och föräldrar. Det konstaterades att det behövdes
            en fördjupad analys av hur långsiktighet och stabilitet i högre
            utsträckning ska kunna tillförsäkras barn som inte kan leva med
            sina föräldrar.
          </note>
          <note>
            Mot bakgrund av Socialstyrelsens rapport har Utredningen om tvångsvård
            för barn och unga haft i uppdrag under 2015 att ytterligare belysa
            frågan. Utredaren har bland annat haft i uppdrag att analysera
            orsakerna till att vårdnadsöverflyttningar och adoptioner används
            i relativt liten utsträckning samt överväga vilka åtgärder som
            kan behöva vidtas för att socialnämnden ska uppmärksamma dessa
            möjligheter i högre grad. Utredningen gjorde, i likhet med 2008
            års adoptionsutredning, bedömningen att socialtjänsten behöver
            ha kunskap om adoptionsreglerna och att Socialstyrelsen bör utveckla
            arbetssätt för att främja samförståndslösningar när adoption bedöms
            vara till barnets bästa. De utredningar som senast har tittat
            på frågan har således inte bedömt att lagändringar behövs.
          </note>
          <note>
            Det finns inga uttryckliga hinder mot att socialnämnden överväger
            frågan om adoption. Det finns heller ingen skyldighet att väcka
            frågan. En sådan skyldighet riskerar att inte tillräckligt ta
            hänsyn till omständigheterna i det enskilda fallet. Det är dessutom
            ingen målsättning i sig att antalet adoptioner ska öka. Det handlar
            i stället om att ge adekvat stöd i socialtjänstens handläggning
            så att frågan om adoption uppmärksammas och övervägs i de fall
            då detta bedöms vara det bästa för barnet. Utgångspunkten är att
            alla adoptioner ska ske utifrån det enskilda barnets behov.
          </note>
          <note>
            Jag avser att fortsätta att följa frågan. Jag kommer att ha en
            dialog med Socialstyrelsen om hur stödet i kommunernas handläggning
            kan förbättras för att på bästa sätt skapa stabila och trygga
            uppväxtförhållanden för barn som är eller bedöms bli långvarigt
            placerade.
          </note>
          <note type="speaker">
            Anf. 9 MARIA STOCKHAUS (M):
          </note>
          <note>
            Fru talman! Tack, statsrådet, för svaret! Jag uppfattar tydligt
            att jag och statsrådet delar uppfattningen att barnens bästa alltid
            är det som ska komma först. De barn som av olika skäl inte kan
            växa upp hos sina biologiska föräldrar har det allmänna ett väldigt
            stort ansvar för. Jag har själv suttit i socialnämnden i en kommun
            under en mandatperiod. Jag skulle önska att alla, eller åtminstone
            alla politiker, under en period fick chansen att göra det. Det
            ger en ödmjukhet inför de svårigheter som barn och familjer kan
            råka ut för.
          </note>
          <note>
            Barn som blir omhändertagna och placerade hos andra än sina biologiska
            föräldrar är extra utsatta, och för dem har vi ett extra ansvar.
            En adoption innebär att barnen får en permanent familj även efter
            at t de fyllt 18 år, till skillnad från en familjehemsplacering
            som är ett administrativt beslut som kan ändras med ett pennstreck.
          </note>
          <note>
            Omkring var fjärde längre placering upphör i förtid när barnen
            är i tonåren. Eftersom jag har tonåringar själv kan jag viss förståelse
            för att man ibland kan tycka att det är lite utmanande att ha
            tonåringar hemma. Men det innebär att de barnen över en natt förlorar
            den enda familj som de kanske har, den enda trygghet de hade i
            tillvaron och där de kan ha bott i tio år tillsammans med sina
            familjehemsföräldrar .
          </note>
          <note>
            Trots flera fördelar är det numera extremt ovanligt med inhemska
            adoptioner i Sverige. Det är väldigt få barn under 18 år som adopteras
            varje år medan det är ungefär 25 000 barn som placeras i fosterfamilj
            under kortare eller längre perioder eller på institution.
          </note>
          <note>
            En anledning till det låga antalet är att adoption i Sverige
            nästan undantagslöst kräver samtycke från de biologiska föräldrarna.
            I till exempel USA och Storbritannien väger barnens rätt till
            en familj tyngre, och barn adopteras bort mot föräldrarnas vilja.
            Det sker naturligtvis inte som första åtgärd, men det finns som
            en möjlighet.
          </note>
          <note>
            Att ta ifrån föräldrar deras barn är ett stort ingrepp, och det
            måste övervägas väldigt noga. Om inte annat visar Vanvårdsutredningen
            vilka katastrofala följder myndighetsbeslut kan få för barn. Jag
            har svårt att se att tidigare misslyckanden ska vara en orsak
            till passivitet när barn i dag far illa.
          </note>
          <note>
            Fru talman! En familjehemsplacering omprövas var sjätte månad.
            Även om det är vad man kan kalla anekdotisk bevisföring är det
            ett fall som berört mig väldigt mycket. Det handlar om två systrar
            som hade en psykiskt sjuk mamma med missbruksproblem. Var sjätte
            månad var det dags för omprövning. Inför varje omprövning pratade
            mamman med sina döttrar och sa att nu skulle hon minsann se till
            att barnen fick flytta hem till henne igen, något som de två systrarna
            absolut inte ville. Det innebar att familjehemmet var sjätte månad
            var tvunget att hantera barnens ångest och oro. Man kan fundera
            över hur barnens uppväxt blir om man ska hålla på så här var sjätte
            månad. Är det verkligen barnens bästa som fått gälla i en sådan
            situation? Jag undrar om det är så.
          </note>
          <note>
            Jag tolkar statsrådets svar som att det finns behov av att socialsekreterare
            får bättre kunskaper kring adoption och möjligheter. När får vi
            se konkreta förslag på stöd för kommunernas handläggning och fortbildning
            av socialsekreterare?
          </note>
          <note type="speaker">
            Anf. 10 Statsrådet ÅSA REGNÉR (S):
          </note>
          <note>
            Fru talman! Tack, Maria Stockhaus! Det är verkligen inte på något
            sätt min uppgift att värdera interpellationer eller engagemang
            hos riksdagsledamöter, men jag vill tacka för interpellationen.
            Jag tycker att den är intressant. Det går inte att ta miste på
            engagemanget, och jag delar det.
          </note>
          <note>
            Jag gör väldigt mycket besök i socialtjänster i kommuner. Det
            här är verkligen ett grunduppdrag för socialtjänsterna och för
            oss alla som tar ansvar i samhället på de positioner vi har. Det
            är ju på något sätt vi som blir föräldrar till de här barnen i
            någon sorts överförd bemärkelse. Därför har vi också försökt att
            stärka den sociala barn- och ungdomsvården väldigt mycket. Vi
            har en lång rad beslut som vi har fattat. Bland annat har vi förstärkt
            med bemanning till den sociala barn- och ungdomsvården för att
            kunna göra bättre utredningar kring varje barn.
          </note>
          <note>
            När det gäller den grupp barn som vi särskilt talar om här kommer
            hälsoundersökningar att bli obligatoriska. Vi har också stärkt
            skolornas insatser för de här barnen. Vi vet dessvärre att placerade
            barn har sämre hälsa och sämre skolresultat trots att vi också
            vet att det bästa man kan skicka med ett barn förutom trygghet
            och kärlek är bra utbildning och bra hälsa. Det finns verkligen
            mycket att göra här. Jag är den första att hålla med om det.
          </note>
          <note>
            Jag har förstås satt mig in i frågan under årens lopp och läst
            på en hel del. Något som jag tycker är intressant är att våra
            nordiska grannländer delvis har andra system, trots att vi ofta
            tycker att vi har liknande samhällen. Vad jag tänker att jag kommer
            att diskutera med Socialstyrelsen när jag träffar dem väldigt
            snart är frågan om ökad kunskap om just den grupp barn vi talar
            om här. Vi har utredningar som inte har föreslagit någon förändring.
            Det finns inga sådana förslag att bereda just i den sakfråga som
            interpellationen handlar om. Men jag tror att man ändå kan stärka
            kunskapen.
          </note>
          <note>
            Det skulle också vara intressant att ta upp med både Socialstyrelsen
            och den relativt nya Myndigheten för familjerätt och föräldraskapsstöd
            om man kan jämföra med nordiska länder hur de resonerar. Barnets
            bästa ska vara i centrum. De jag träffar som jobbar i socialtjänsterna
            är inte passiva utan jobbar väldigt hårt för barnens bästa och
            det som lagen säger. Däremot hänvisar vi ganska ofta till en stark
            tradition vi har att de biologiska banden ska vara starka. Vanvårdsutredningen
            gav oss som sagt verkligen en hemläxa.
          </note>
          <note>
            Man kan ändå ta reda på hur de resonerar i andra nordiska länder.
            Har vi något att lära oss där? De har inte det som vi kallar för
            vårdnadsöverflyttningar, som är en svensk lösning i de här fallen
            när det är lämpligt, men de har en högre grad av adoptioner. Det
            tycker jag själv skulle vara intressant att göra någon form av
            belysning av på lämpligt sätt.
          </note>
          <note type="speaker">
            Anf. 11 MARIA STOCKHAUS (M):
          </note>
          <note>
            Fru talman! Jag tycker att diskussionen blir intressant. Jag
            delar engagemanget för de här barnen.
          </note>
          <note>
            I vår lagstiftning finns inte möjlighet att adoptera bort utan
            de biologiska föräldrarnas medgivande. Jag kan känna att så länge
            den möjligheten inte finns sätter vi inte barnens bästa fullt
            ut före föräldrarnas rätt till barnen. Det kan handla om barn
            som omhändertas redan på BB där föräldrarna bedöms aldrig någonsin
            kunna ta hand om barnen.
          </note>
          <note>
            Detta är ett extremfall, och det kommer naturligtvis bara att
            komma i fråga i väldigt extrema fall. Men det finns fall där en
            förälder har mördat den andra föräldern, och nu sitter den som
            har mördat i fängelse men är fortfarande vårdnadshavare för sina
            barn. Från fängelset kan föräldern därför mer eller mindre kontrollera
            barnen, och barnen tvingas att hälsa på i fängelset. I ett sådant
            fall kan man fundera över om inte en adoption mot förälderns vilja
            skulle kunna vara en möjlighet.
          </note>
          <note>
            Frågan är naturligtvis oerhört komplex och skulle behöva utredas
            noga innan man öppnade för så pass långtgående ingrepp gentemot
            föräldrar. Men om vi på allvar sätter barnens bästa i första rummet
            har jag svårt att se att en sådan möjlighet inte skulle behöva
            finnas.
          </note>
          <note>
            Jag skulle gärna vilja höra statsrådets syn på att öppna för
            en sådan möjlighet och att åtminstone utreda förutsättningarna
            för att en sådan möjlighet ska kunna finnas.
          </note>
          <note type="speaker">
            Anf. 12 Statsrådet ÅSA REGNÉR (S):
          </note>
          <note>
            Fru talman! Frågan har utretts. Bland andra LVU-utredningen lämnade
            sina förslag för inte så länge sedan. Då lämnade man inte några
            sådana här förslag, för man ansåg inte att man behövde göra det.
            Frågan har alltså ganska nyligen utretts.
          </note>
          <note>
            Såvitt jag kan se i underlaget är det inte heller så många som
            är experter och insatta i frågan som förordar adoption utan samtycke.
            Däremot vet vi att vi har en laglig möjlighet i dag. Det finns
            inga lagliga hinder för adop ­ tion, och ändå förekommer det oerhört
            sällan. Det finns olika skäl till detta.
          </note>
          <note>
            Jag är dock beredd att öppna för detta på så sätt att man ser
            efter hur man tänker i andra nordiska länder. Vad är det som gör
            att man har kommit fram till att detta är bra lösningar?
          </note>
          <note>
            Min utgångspunkt är helt enkelt att jag tycker att det är alldeles
            för dåligt för ett samhälle som Sverige och ett välfärdssamhälle
            som verkligen ska ha de högsta ambitionerna för dessa barn att
            vi ser dessa skillnader i hälsa, utbildning, skolgång och så vidare.
            Trygghet är svår att mäta, men det vi ska skicka med de här barnen
            är förstås kärlek och trygghet. Vi ska försöka bistå med familjer
            och placeringar som kan ge detta så mycket vi kan.
          </note>
          <note>
            Det finns skäl för att vi har den tradition som vi har i Sverige
            med de starka banden till de biologiska föräldrarna. Men jag tycker
            att det är intressant att se över hur man resonerar i andra länder.
            Finns det kanske någonting där som vi kan ta in?
          </note>
          <note type="speaker">
            Anf. 13 MARIA STOCKHAUS (M):
          </note>
          <note>
            Fru talman! De barn som vi talar om – de som omhändertas av samhället
            – tillhör våra allra mest sårbara. När jag själv satt i en socialnämnd
            och läste utredningarna gick jag sedan hem och kramade och pussade
            på mina egna barn och fällde en tår. Det är fruktansvärda situationer
            som en del av dessa barn har, och deras väl och ve måste komma
            i första rummet.
          </note>
          <note>
            Jag är rätt engagerad i skolfrågor, och jag förfasas över att
            socialtjänsterna under lång tid inte har följt upp hur det går
            för barnen i skolan. Man har inte satt mål i diskussionerna med
            familjehemmen för att barnen ska lyckas i skolan – detta trots
            att vi vet att skolan är en av de absolut viktigaste skyddsfaktorerna
            för att man ska få ett bra liv framöver.
          </note>
          <note>
            Att få växa upp i ett tryggt hem med trygga föräldrar är naturligtvis
            en ännu viktigare skyddsfaktor. Fler barn som omhändertas av socialtjänsten
            skulle nog kunna få uppleva det på ett bättre sätt om det fanns
            en större möjlighet att använda adoption. Det låter som att det
            behövs en hel del information och utbildning av socialsekreterare.
            Det finns, som statsrådet säger, en tradition av att inte använda
            sig av detta instrument.
          </note>
          <note>
            Jag ska använda de typiska ord som ni som statsråd brukar säga:
            Jag ska följa utvecklingen. Detta är en fråga som jag är engagerad
            i, och jag tycker att det är viktigt att vi kan våga ifrågasätta
            våra traditioner och tidigare ställningstaganden när det gäller
            just synen på adoption.
          </note>
          <note>
            Det handlar också om möjligheten att adoptera ett spädbarn om
            någon själv känner att man inte vill ha barn i dagsläget, men
            det handlar inte denna interpellation om. I dagsläget är det egentligen
            bara abort som är den enda utvägen i Sverige. Denna möjlighet
            kanske också borde finnas, men det är som sagt en helt annan interpellation
            som jag får ta en annan gång.
          </note>
          <note type="speaker">
            Anf. 14 Statsrådet ÅSA REGNÉR (S):
          </note>
          <note>
            Fru talman! Tack för samtalet! Då är vi åtminstone två som följer
            frågan noggrant, och det är ju bra.
          </note>
          <note>
            Jag tror att vi tar frågan om adoption och abort en annan gång.
          </note>
          <note>
            Denna fråga handlar också, åtminstone för mig, om den sociala
            barn- och ungdomsvårdens situation i största allmänhet. Socialsekreterare
            som finns där är ofta extremt engagerade, duktiga och kunniga.
            Men de har helt enkelt haft tuffa villkor under lång tid. Därför
            är det för mig också viktigt att fortsätta att stärka och höja
            statusen och att göra vad regeringen kan för att stärka både parter
            och kommuner i det ansvar de har i dessa livsviktiga beslut och
            i omsorgen om de här barnen.
          </note>
          <note>
            Detta är en allmän fråga om socialtjänstens arbetsvillkor och
            vilken möjlighet man har att vidareutbilda sig och ha tid att
            utreda i lagens mening. Men det handlar också om hur man kan modernisera
            tänkandet runt dessa specifika situationer.
          </note>
          <note>
            Jag har liksom Maria Stockhaus tagit del av hur den sociala barn-
            och ungdomsvården agerar i förhållande till andra aktörer. Det
            är helt klart när man ser på den tidsanvändning som den nationella
            samordnaren har sammanställt att det finns väldigt lite tid för
            till exempel samtal med skolan. Det ligger förstås också ett ansvar
            på skolan att göra det bästa för alla elever.
          </note>
          <note>
            Det finns mycket kvar att göra, och jag ser fram mot fortsatt
            debatt.
          </note>
          <note>
            Överläggningen var härmed avslutad.
          </note>
          <note>
            § 10 Svar på interpellation 2016/17:282 om höjd kompetens i Sveriges
            skolor
          </note>
          <note type="speaker">
            Anf. 15 Utbildningsminister GUSTAV FRIDOLIN (MP):
          </note>
          <note>
            Fru talman! Michael Svensson har frågat mig om jag kommer att
            ta fram en handlingsplan som innehåller kvalificerade processer
            för att öka antalet lektorer i Sveriges kommuner.
          </note>
          <note>
            Jag håller med Michael Svensson om att möjligheten att utvecklas
            i läraryrket genom regelbunden fortbildning är av största vikt
            för att förbätt ­ ra undervisningen och därmed ge förutsättningar
            för elever att höja sina resultat. Fler lärare med fördjupad ämneskompetens
            och didaktisk kompetens är viktigt för att höja kvaliteten i svensk
            skola. I det här sammanhanget spelar lektorer en självklar särskild
            roll. Lektorer kan, precis som Michael Svensson lyfter fram i
            sin interpellation, bidra till att stärka den vetenskapliga grund
            som utbildning enligt skollagen (2010:800) ska vila på.
          </note>
          <note>
            Lektorstjänsterna är redan i dag öppna för disputerade och undervisningsskickliga
            forskare från universiteten. Däremot finns behov av insatser för
            att öka antalet lektorer i skolan och för att den fördjupade kompetens
            som de forskarutbildade personer som redan i dag är verksamma
            i skolan besitter ska kunna tillvaratas i större utsträckning.
          </note>
          <note>
            Statskontoret lämnade nyligen sin tredje och sista delrapport
            med anledning av uppdraget att följa upp karriärstegsreformen.
            Rapporten visar att det vårterminen 2016 fanns 244 lektorer med
            eller utan statsbidrag. Det är ett misslyckande för karriärtjänstreformen
            att en så liten andel av de totalt ca 15 000 karriärtjänsterna
            är lektorer.
          </note>
          <note>
            Vidare konstateras i en rapport från Skolverket att sju av tio
            lärare som har utsetts till lektorer har någon form av tid avsatt
            för forskning eller mer övergripande utvecklingsarbete, men det
            finns också många lektorer som anser att deras kompetens inte
            tillvaratas och nyttjas på ett effektivt sätt.
          </note>
          <note>
            Skolkommissionen gör i sitt delbetänkande bedömningen att ett
            natio ­ nellt professionsprogram bör inrättas. Inom ramen för
            programmet bör det enligt kommissionen etableras ett antal kvalifikationsnivåer
            som utgör tydliga utvecklingssteg och karriärmöjligheter för lärare.
            Lektor nämns som ett av flera exempel på kvalifikationsnivåer
            som kommissionen nu överväger inför sitt slutbetänkande, som redovisas
            den 20 april.
          </note>
          <note>
            Regeringen har beslutat att ge en särskild utredare i uppdrag
            att lämna förslag som syftar till att ge bättre förutsättningar
            för lärare, förskollärare, rektorer och förskolechefer att utföra
            sina uppdrag (dir. 2016:76). Av direktiven till utredaren framgår
            bland annat att det finns skäl att analysera hur karriärvägssystemet
            och lärarlönesatsningen i framtiden kan samverka för att bidra
            till bästa möjliga skolutveckling. Det kan till exempel finnas
            skäl att analysera och överväga om det kan skapas incitament som
            på sikt leder till fler lektorer i skolväsendet.
          </note>
          <note>
            I regeringens forskningspolitiska proposition aviseras en försöksverksamhet
            för att utveckla och pröva modeller som kan stärka den praktiknära
            forskningen och som kan lägga grunden till robusta strukturer
            för samverkan mellan dem som är verksamma i skolväsendet och på
            universitet och högskolor. Det är väsentligt att skolornas lektorer
            kan ges möjlighet att på olika sätt ägna sig åt forskning för
            att stärka utvecklingen av professionens egen kunskapsbas.
          </note>
          <note>
            I avsikt att öka antalet lektorer i Sveriges skolor anordnas
            vid flera lärosäten så kallade forskarskolor för lärare. Forskarskolorna
            ger yrkesverksamma lärare möjlighet att kombinera sitt arbete
            som lärare med att delta i forskarutbildning. Vidare satsar regeringen
            på förbättrade möjligheter för forskarutbildade att bli lärare
            i skolan och därmed öka antalet som är behöriga att söka till
            lektorstjänster. Ett särskilt utbildningsbidrag på 25 000 kronor
            i månaden ges för forskare som läser in kompletterande pedagogik
            under ett år.
          </note>
          <note>
            Sammantaget pågår alltså ett gediget arbete som syftar till att
            med ett antal olika åtgärder stärka den vetenskapliga grunden
            i skolan, bland annat genom att skapa modeller för långsiktig
            samverkan kring praktiknära forskning mellan universitet och högskolor
            och huvudmän inom skolväsendet och genom att öka antalet lektorer
            i svensk skola.
          </note>
          <note type="speaker">
            Anf. 16 MICHAEL SVENSSON (M):
          </note>
          <note>
            Fru talman! Tack så mycket, utbildningsministern, för svaret!
            Jag tycker absolut att det finns en hel del att bygga vidare på
            där.
          </note>
          <note>
            Det här är naturligtvis inte en fråga som det bör råda någon
            politisk oenighet om. Jag försvarade själv reformen om karriärtjänster
            när den infördes, och jag kan erkänna att den är ett misslyckande.
            Jag trodde i min enfald att det skulle anställas betydligt fler
            lektorer i den svenska skolan.
          </note>
          <note>
            Man kan fråga sig: Är detta av stor vikt? Det går ungefär 1,9
            miljoner elever i landets förskolor och skolor. Det är 260 000
            anställda där, det finns 400 000 studenter totalt och det går
            15 000 nya studenter på lärarutbildningarna. Är det då viktigt
            med några hundra lektorer? Ja, det är viktigt på samma sätt som
            rektorerna är viktiga för medarbetarna i skolan när det gäller
            att lyfta upp och entusiasmera dem, se deras kompetens och leda
            det pedagogiska arbetet.
          </note>
          <note>
            Sanningen är, och detta hände långt innan både jag och ministern
            blev verksamma inom utbildningspolitiken, nämligen på 50-talet,
            att kunskapsmålen har monterats ned ganska effektivt under alla
            de här åren. Det är ett antal andra mål – elevens fostran och
            kritiska tänkande och den demokratiska fostran – som har lyfts
            fram i stället för kunskapen. Det är bland annat här som lektorernas
            betydelse kommer in. På 70-talet fanns det 1 500 lektorer i Sverige,
            och nu finns det som sagt ca 250.
          </note>
          <note>
            Som av en händelse anordnade utbildningsutskottet i går ett semina
            ­ rium för att belysa de här frågorna och forskarskolorna i Sverige.
            Där framkom en del märkligheter som vi alla borde reagera över.
            En sak är att det saknas sökande. Ännu mer underligt är att huvudmännen
            inte riktigt ser behovet av att anställa lektorer. Det tycker
            jag är oerhört märkligt. Då frågar jag mig lite grann om det verkligen
            står riktigt rätt till med kunskapsnivån hos utbildningsnämnder,
            fristående huvudmän och förvaltningschefer i kommunerna. En del
            kommuner sa att man hellre vill ha två för stelär are än en lektor.
            Det är dessutom få sökande, och problemet är ännu större i små
            kommuner och i glesbygd, för det finns i princip inga lektorer
            alls där.
          </note>
          <note>
            Min fråga är naturligtvis vad staten och regeringen kan göra
            mer för att se till att det blir fler lektorer i Sverige. Jag
            undrar också om utbildningsministern delar min analys att det
            är oerhört viktigt med den vetenskapliga anknytningen och därmed
            att anställa lektorer i skolan.
          </note>
          <note type="speaker">
            Anf. 17 Utbildningsminister GUSTAV FRIDOLIN (MP):
          </note>
          <note>
            Fru talman! Tack, Michael Svensson, för både interpellationen
            och inlägget! Ja, jag delar helt uppfattningen att vi behöver
            fler forskarutbildade i skolan. Alla som arbetar i svensk skola
            ska arbeta på vetenskaplig grund. All undervisning ska ske på
            vetenskaplig grund. Stödet att göra det blir så mycket starkare
            om det i lärarlaget och kollegiet finns forskarutbildade och personer
            som parallellt med sin lärargärning väljer att beforska sin praktik.
          </note>
          <note>
            Den utveckling vi är inne i i dag där den utbildningsvetenskapliga
            och pedagogiska forskningen går alltmer mot och värderar det praktiknära
            allt högre – det som faktiskt sker i klassrummet, det som ger
            lärande – stärks också genom att vi har fler verksamma lärare
            som forskar. Läraryrket ska framför allt vara ett forskande yrke
            snarare än ett yrke som det forskas om.
          </note>
          <note>
            Jag delar alltså helt den uppfattningen. Det misslyckande som
            karriärtjänstreformen innebar, alltså att det blev så få lektorer
            jämfört med vad Michael Svensson och, tror jag, alla som deltog
            i debatten när reformen infördes trodde att det skulle bli och
            det som ni fick redovisat för er vid utbildningsutskottets seminarium
            i går gör att vi måste fundera på: Hur ser vi till att det blir
            fler sökande till lektorstjänster och bättre förutsättningar för
            att kunna anställa lektorer och skapa en bättre vilja att göra
            det?
          </note>
          <note>
            I det korta loppet är såklart den åtgärd som vi nu vidtar för
            att förbättra villkoren för forskarutbildade att läsa in en kompletterande
            pedagogisk utbildning viktig. Det är ett stort steg att du därigenom
            kan få 25 000 kronor i månaden som forskare för att läsa in kompletterande
            pedagogik. Men det är en enskild reform. Det stora på sikt måste
            vara att göra det naturligt för huvudmän att se att man anställer
            lektorer i sin organisation för att bygga en kvalitativ undervisningsorganisation
            och för lärare att välja att utveckla sig till att kunna bli lektorer.
          </note>
          <note>
            Att skapa en sådan naturlig utvecklingsväg för lärare och en
            naturlig situation för huvudmän att anställa bygger på strukturer.
            Därför pekar jag i mitt svar på två strukturer som vi nu är i
            färd med att bygga upp.
          </note>
          <note>
            Den ena är ett nationellt professionsprogram. Skolkommissionen
            tar nu fram ramarna för hur ett sådant program ska se ut, och
            Skolkommis ­ sionens ledamot Björn Åstrand, dekan vid Karlstads
            universitet, har sedan uppdraget att under året tillsammans med
            parterna ro det i land och före årets slut verkligen ha ett professionsprogram
            på bordet som innehåller möjligheten till lektorstjänst. Det gör
            det såklart mycket naturligare för en ny lärare eller en lärare
            mitt i yrket som funderar på sin utveckling att se lektorstjänsten
            som någonting att utvecklas mot.
          </note>
          <note>
            Den andra strukturen som vi bygger upp är att vi i den forskningspolitiska
            propositionen aviserar försöksverksamhet för att på fler ställen
            knyta högskolor och universitet tätare till huvudmännen. Det finns
            exempel på att det fungerar mycket bra i dag, men på många håll
            är det ett stort avstånd mellan lärosätet och huvudmannen, vilket
            i praktiken innebär att de personer som skulle kunna fungera bra
            och höja den vetenskapliga nivån ute på skolorna är personer som
            huvudmän och lärosäten slåss om att anställa snarare än samarbetar
            om då man ser vad de har att tillföra både på lärosätet och hos
            huvudmannen.
          </note>
          <note>
            Vi skissar i forskningspropositionen på hur en sådan struktur
            kan komma att se ut. Helene Hellmark Knutsson har också aviserat
            att även detta får en särskild utredning.
          </note>
          <note type="speaker">
            Anf. 18 MICHAEL SVENSSON (M):
          </note>
          <note>
            Fru talman! Tack för svaret, ministern! Det finns en del lovvärda
            initiativ där. Jag kan väl, lite grann för att belysa att det
            verkligen behövs ett rejält kunskapslyft, få berätta om när jag
            i höstas skulle guida ett antal studenter här i riksdagen. Vi
            gick genom ett av de vackra rummen här i riksdagen, och där hänger
            fyra stora porträtt av talmännen i 1809 års ståndsriksdag. Jag
            frågade studenterna om de hade någon aning om vad som hände i
            Sverige 1809. Det var ju två händelser av betydelse det året:
            en ny grundlag och att vi förlorade Finland till ryssarna. Ingen
            av studenterna hade någon aning om detta. Och det var inte vilka
            studenter som helst, utan det var blivande lärare i ämnet historia.
          </note>
          <note>
            Jag förfasade mig ordentligt över det här, och vi pratade ganska
            länge om det. Här kommer behovet av lektorerna återigen in. På
            vårt seminarium i går framkom också att många kommuner ser fördelar
            med lektorer men också risker. Exakt vilka framgick inte. Det
            behövs naturligtvis fler och bättre pedagogiska diskussioner i
            skolan i stort. Man behöver stärka forskningsanknytningen, vilket
            vi båda har varit inne på. Man behöver ta vara på kompetenser.
          </note>
          <note>
            Ett problem som lyftes fram på seminariet var att flera av dem
            som går på forskarskolorna inte kommer tillbaka till skolan. De
            vill inte arbeta i grundskolan, och flera av dem fortsätter in
            på förvaltning eller på sitt lärosäte, sitt universitet eller
            högskola, där de har gått forskarskola.
          </note>
          <note>
            Det är naturligtvis också ett problem att inte ens hälften, tror
            jag att det var, kommer tillbaka för att arbeta på sin skola.
            Det behöver vi naturligtvis jobba på.
          </note>
          <note>
            En lärare, som hade gått forskarskola och som numera var lektor,
            framhöll att man som lektor har betydligt större legitimitet när
            man pratar om och vill leda forskningsbaserad undervisning än
            många av förstelärarna har. Därför är det viktigt.
          </note>
          <note>
            Ministern nämnde forskningspropositionen. Ett problem med den
            är att de satsningar som görs ligger sent i perioden. Det är beklagligt.
            Kan inte det göras om?
          </note>
          <note type="speaker">
            Anf. 19 MARIA STOCKHAUS (M):
          </note>
          <note>
            Fru talman! Det var lägligt att vi hade ett seminarium om just
            forskarskolorna i går. Det väckte en hel del tankar.
          </note>
          <note>
            En siffra som fastnade i mitt huvud var att det i dagsläget finns
            700 forskarutbildade legitimerade lärare. Tyvärr har siffran som
            statsrådet redovisade sjunkit. I dag finns det bara 169 lektorer
            i svensk skola. Man skulle önska att de 700 personerna fanns ute
            i våra skolor. Det skulle vara intressant att se vad de gör i
            stället i dag, eftersom de inte finns ute i skolorna.
          </note>
          <note>
            Man kan prata om systemnivåförändringar. Men vi är nog rörande
            överens om att det inte händer särskilt mycket ifall det inte
            sker förändringar i klassrummen.
          </note>
          <note>
            Vi hade som sagt nöjet att lyssna på en fantastisk lärare. Hon
            var lektor och hade forskat i sitt ämne, biologi. Hon kände att
            hon hade utvecklats jättemycket och kunde ge sina elever oerhört
            mycket mer. Hon jobbar på Kungsholmens gymnasium. Det är fantastiskt
            för eleverna som går där. Men man skulle verkligen önska att den
            typen av lärare och lektorer fanns i skolor som kanske har lite
            större utmaningar än Kungsholmens gymnasium, som nog har de högsta
            intagningspoängen i hela Stockholms län.
          </note>
          <note>
            Något som lyftes fram i utfrågningen var att lärare i en del
            fall hade sökt forskarutbildning. Huvudmännen hade skrivit på;
            de förstod vad det innebar. Men när läraren blivit antagen och
            det visade sig att prislappen låg på 500 000 per år hoppade huvudmännen
            av. Finansieringen är alltså en viktig del.
          </note>
          <note>
            Jag, som har suttit på huvudmannasidan förut, kan i och för sig
            tycka att det kan vara värt 500 000 för att få in den kompetensen
            på sin skola. Men det är en annan sak.
          </note>
          <note>
            Statsrådet säger att man vill se över karriärtjänsterna tillsammans
            med lärarlönesatsningen, för att se om de kan kombineras för att
            ge ännu större effekt ute i skolorna. Det låter intressant. Jag
            blir nyfiken på tidsplanen för en sådan utvärdering.
          </note>
          <note type="speaker">
            Anf. 20 Utbildningsminister GUSTAV FRIDOLIN (MP):
          </note>
          <note>
            Fru talman! Tack, Michael Svensson och Maria Stockhaus, för möjligheten
            att diskutera det här på fredagsmorgonen!
          </note>
          <note>
            Det här är verkligen en av de frågor som kan göra stor skillnad
            i praktiken, i verkligheten ute på skolorna. Det märker jag när
            jag nu besöker alla regionala skolansvariga, från kommuner, friskolor
            och profession – genom fackliga organisationer för lärare och
            skolledare. På skolor där man kan jobba aktivt med forskning samtidigt
            som man bedriver sin undervisning syns det tydligt; det ger en
            tydlig kvalitetshöjning.
          </note>
          <note>
            Michael Svensson lyfte upp att problematiken handlar om att vi
            har för få lärare som väljer att forskarutbilda sig, som ser det
            som en naturlig del i sin lärarutveckling. Och vi har för få huvudmän
            som väljer att prioritera det, vilket Maria Stockhaus också nämnde.
            De som väljer att göra det kommer dessutom tillbaka till skolan
            i alldeles för liten utsträckning. Man uppfattar inte skolan som
            en arbetsplats där man får de bästa förutsättningarna för att
            använda det man har utbildat sig till på lärosätet.
          </note>
          <note>
            Det är där frågan om professionsprogram blir central. Hur bygger
            vi en naturlig utveckling för lärare? En del av det ska vara att
            utbilda sig mot ett sådant djup i sitt ämne eller sin didaktiska
            kompetens att man blir lektor. Det har saknats i svensk skola.
            Det har saknats i bilden av och kulturen för ett läraryrke. Bilden
            är att man börjar som nyutbildad, går in ett klassrum och undervisar
            där och gör det på ungefär samma sätt tills man pensioneras.
          </note>
          <note>
            Vi vet att det aldrig riktigt har gått till på det sättet. Det
            är klart att man med erfarenhet också har kunnat förbättra kvaliteten
            i undervisningen. När det har funnits strukturer för att lära
            av kollegor har det lett till ett kollegialt och kollektivt lärande.
            Men kulturen i och uppfattningen om läraryrket har sett ut på
            det sättet.
          </note>
          <note>
            Det är det vi måste ändra, till en uppfattning om och en kultur
            som innebär att man utbildar sig till lärare och under sin lärargärning
            utvecklas i lärarprofessionen. Professionsprogrammet är vägen
            för att göra det. Det innebär en tydlighet för lärarna om olika
            utvecklingsvägar. Att utvecklas mot lektor är en sådan väg.
          </note>
          <note>
            För att svara på Maria Stockhaus fråga är det i professionsprogrammet
            som det finns anledning att se på hur man binder samman lärarlönelyft
            och karriärtjänster. Hur kan de ses som olika utvecklingssteg
            för en lärare? Lärarlönelyftet är så brett att i princip alla
            som utvecklas i sitt yrke bör komma i fråga för en statlig lönehöjning
            under sin lärartjänst i grundskola eller gymnasium, medan karriärtjänster
            är smalare och handlar om att utvecklas särskilt och ta på sig
            särskilda uppdrag under sin lärargärning.
          </note>
          <note>
            Tidsplanen för detta är att ramen för ett professionsprogram
            ska läggas fram av Skolkommissionen den 20 april. Och Björn Åstrand
            har året på sig – slutredovisning ska ske i december – att tillsammans
            med parterna försöka förankra hur något sådant ska se ut. De ska
            också reda ut den ganska svåra frågan, på en sådan arbetsmarknad
            som den svenska, om vad som slås fast var i ett professionsprogram.
            Vad äger staten, och vad äger parterna?
          </note>
          <note>
            I den senaste förhandlingen mellan lärarförbunden och SKL ingår
            det att man ska vara aktiv i just en sådan process. Det är de
            som tillsammans med Björn Åstrand har regeringens uppdrag. Tidsplanen
            är alltså under 2017.
          </note>
          <note type="speaker">
            Anf. 21 MICHAEL SVENSSON (M):
          </note>
          <note>
            Fru talman! Jag inledde debatten med att säga att det finns många
            problem och många utmaningar i svensk skola. Jag tror att jag
            och statsrådet delar den analysen.
          </note>
          <note>
            Ett av de största problemen och en av de största utmaningarna
            är de ca 15 000 elever som varje år lämnar gymnasieskolan utan
            kompletta betyg eller som till och med hoppar av innan de har
            gått ut skolan. Vi vet, utifrån samhällsekonomiska beräkningar,
            hur tokigt det kan bli för dem senare i livet vad gäller såväl
            inkomst som sjukfrånvaro och liknande.
          </note>
          <note>
            Utifrån Skolinspektionens senaste rapport vet vi att många visserligen
            trivs i den svenska skolan men också att otryggheten har ökat.
          </note>
          <note>
            Det är lite som i Maslows behovsteori. Det finns ett antal grundläggande
            problem som vi måste komma till rätta med, såsom ordning och reda
            och arbetsro i klasser. Men när vi väl har fått det på plats –
            kanske bland annat genom förbättrad ledarskapsutbildning för landets
            lärare – måste vi ständigt ta itu med kunskapsutvecklingen. Där
            har det som sagt varit ett skralt resultat.
          </note>
          <note>
            Jag tror att många kommuner är för små eller för svaga. De har
            inte tillräckliga resurser. Kanske inser de inte behovet, vilket
            också framkom vid gårdagens seminarium. Jag tror att staten behöver
            styra mer och att det behövs mer statliga insatser.
          </note>
          <note>
            Det finns en del lovvärda försök ute i landet, bland annat i
            Uppsala. Och Kommunförbundet i Skåne berättade i går att det pågår
            mycket bra verksamhet också i Skåne. Men om vi ska få en bra och
            jämlik skola över hela landet behöver vi se till att fler kommuner
            får sådan verksamhet.
          </note>
          <note type="speaker">
            Anf. 22 MARIA STOCKHAUS (M):
          </note>
          <note>
            Fru talman! Jag vill börja med att tala om något som tangerar
            det här ämnet. Statsrådet talade lite om synen på läraryrket,
            om att man kliver in i klassrummet efter sin lärarutbildning och
            sedan undervisar på samma sätt tills man går i pension. Min bild
            är att det inte ser ut riktigt på det sättet. Men det finns en
            del sådana lärare kvar.
          </note>
          <note>
            Jag blev lite oroad när jag läste en u ndersökning där det står
            att 50 procent av svenska lärare inte känner att de har ett ansvar
            för att hålla sig ajour med forskning inom sitt ämne eller inom
            pedagogiken. Jag tror på det här med lektorer, på att få in den
            kompetensen på fler skolor, på att man på ett naturligt sätt kan
            se värdet av kopplingen till forskningen i skolan.
          </note>
          <note>
            Läraren från Kungsholmens gymnasium var fantastisk. Något som
            jag känner extra mycket för och undrar över är hur många av lektorstjänsterna
            som finns i de skolor som verkligen skulle behöva dem.
          </note>
          <note>
            Vi har ju haft diskussioner tidigare om att regeringen tog bort
            karriärtjänsterna i utanförskapsområden. Att få in lektorer och
            fler karriärtjänster i skolorna med de största utmaningarna tror
            jag är en viktig faktor. Vi behöver ha den draghjälpen.
          </note>
          <note>
            Statskontorets utvärdering visar också att karriärtjänsterna
            har ökat skolornas fokus på skolutveckling, vilket är bra. Det
            var tanken, så det är en stor framgång.
          </note>
          <note>
            Hur kan man skapa tjänster som gör det attraktivt att gå tillbaka
            till skolan i stället för att stanna kvar på lärosätena? Kan man
            tänka sig kombinationstjänster eller annat? Jag har stort förtroende
            för Björn Åstrand, och det ska bli spännande att följa hans arbete
            med professionsprogrammet under det här året. Jag tror att det
            är en väldigt viktig del för att sätta press på lärare att känna
            att de måste ta ansvar för sin egen utveckling. Det är också viktigt
            att det finns tydliga steg. Det är många andra länder som har
            det och är framgångsrika, inte minst i PISA.
          </note>
          <note type="speaker">
            Anf. 23 Utbildningsminister GUSTAV FRIDOLIN (MP):
          </note>
          <note>
            Fru talman! Först vill jag understryka att det jag beskrev var
            en bild av läraryrket, en bild som reproduceras.
          </note>
          <note>
            Jag skulle säga att lärare i Sverige vill utvecklas och gör det
            i stor utsträckning. Nu när vi har förbättrat förutsättningarna
            för att läsa till speciallärare har antalet lärare som väljer
            att göra det inom Lärarlyftet tiodubblats. Om man ger bra förutsättningar
            och på ett bra sätt värderar att man utvecklas tillsammans och
            utvecklas i yrket är det också det som sker. Det är det som lärare
            drivs av. Där hoppas och tror jag att Maria Stockhaus och jag
            delar verklighetsuppfattning.
          </note>
          <note>
            Två saker som har tagits upp vill jag särskilt kommentera.
          </note>
          <note>
            Det ena är Michael Svenssons efterlysning av ett mer regionalt
            samarbete. Det är också någonting som Skolkommissionen tydligt
            identifierar. För att det här ska funka behöver man sitta ned
            regionalt med huvudmän och med statligt stöd från både skolmyndigheter
            och lärosäten och till exempel ta fram gemensamma rekryteringsstrategier.
            Det är klart att om man kan binda samman det med professionsprogram
            kan det fungera väldigt väl och göra att vi får lektorer också
            i små kommuner, där de i dag i allra största utsträckning saknas.
          </note>
          <note>
            Det andra är Maria Stockhaus konstaterande att vi i dag inte
            har flest karriärtjänster och inte heller högst andel behöriga
            lärare på de skolor där skolan betyder mest för elevernas framtid.
            Det är såklart helt oacceptabelt. När vi talar om socioekonomisk
            viktning av resurser kan vi inte bara tänka på pengar. Vi måste
            också tänka på var lärarresurser ska finnas: hos de elever och
            de barn för vilka skolan betyder mest. Då är karriärtjänster i
            utanförskapsområden en bra sak.
          </note>
          <note>
            Jag har inte tagit bort dem. Den satsningen är större. Problemet
            är att den utnyttjas i alldeles för liten utsträckning. Jag har
            inte rört det statsbidrag som den förra regeringen införde, men
            det har mycket lågt utnyttjande. Jag har infört ett nytt statsbidrag
            som kan användas, men även det har ett för lågt utnyttjande.
          </note>
          <note>
            Därför behöver vi strukturer som gör att man driver på för att
            få fler lektorer och karriärtjänster i de skolor som behöver det
            mest – och professionsprogrammet har en sådan del i sin konstruktion.
          </note>
          <note>
            Överläggningen var härmed avslutad.
          </note>
          <note>
            § 11 Bordläggning
          </note>
          <note>
            Följande dokument anmäldes och bordlades:
          </note>
          <note>
            Motioner
          </note>
          <note>
            med anledning av prop. 2016/17:85 Samverkan om vård, stöd och
            behandling mot spelmissbruk
          </note>
          <note>
            2016/17:3621 av Barbro Westerholm m.fl. (L)
          </note>
          <note>
            2016/17:3627 av Emma Henriksson m.fl. (KD, M, C, L)
          </note>
          <note>
            § 12 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 2 mars
          </note>
          <note>
            2016/17:344 Internationella studenter
          </note>
          <note>
            av Fredrik Christensson (C)
          </note>
          <note>
            till statsrådet Helene Hellmark Knutsson (S)
          </note>
          <note>
            2016/17:345 Utbildningars jämförbarhet
          </note>
          <note>
            av Fredrik Christensson (C)
          </note>
          <note>
            till statsrådet Helene Hellmark Knutsson (S)
          </note>
          <note>
            2016/17:346 Elevers rätt till modersmål
          </note>
          <note>
            av Daniel Riazat (V)
          </note>
          <note>
            till utbildningsminister Gustav Fridolin (MP)
          </note>
          <note>
            § 13 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 2 mars
          </note>
          <note>
            2016/17:954 Handläggningstider i asylärenden
          </note>
          <note>
            av Johan Forssell (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2016/17:955 Vård för kvinnor
          </note>
          <note>
            av Gunilla Nordgren (M)
          </note>
          <note>
            till statsrådet Gabriel Wikström (S)
          </note>
          <note>
            2016/17:956 Politiska reformer i Zimbabwe
          </note>
          <note>
            av Sofia Arkelsten (M)
          </note>
          <note>
            till statsrådet Isabella Lövin (MP)
          </note>
          <note>
            2016/17:957 Statssekreterare Ulrika Modéers resa till Zimbabwe
          </note>
          <note>
            av Sofia Arkelsten (M)
          </note>
          <note>
            till statsrådet Isabella Lövin (MP)
          </note>
          <note>
            2016/17:958 Uppföljning och utvärdering av biståndsbudgeten
          </note>
          <note>
            av Sofia Arkelsten (M)
          </note>
          <note>
            till statsrådet Isabella Lövin (MP)
          </note>
          <note>
            2016/17:959 En ny generaldirektör för Sida
          </note>
          <note>
            av Sofia Arkelsten (M)
          </note>
          <note>
            till statsrådet Isabella Lövin (MP)
          </note>
          <note>
            2016/17:960 Trygghet i skolan
          </note>
          <note>
            av Lars-Arne Staxäng (M)
          </note>
          <note>
            till utbildningsminister Gustav Fridolin (MP)
          </note>
          <note>
            2016/17:961 Småföretagare som sätts i blockad
          </note>
          <note>
            av Mats Persson (L)
          </note>
          <note>
            till arbetsmarknads- och etableringsminister Ylva Johansson (S)
          </note>
          <note>
            2016/17:962 Antalet sökande till polisutbildningen
          </note>
          <note>
            av Roger Haddad (L)
          </note>
          <note>
            till statsrådet Anders Ygeman (S)
          </note>
          <note>
            2016/17:963 En delfinansieringsmodell baserad på fastighetsskatt
          </note>
          <note>
            av Per Klarberg (SD)
          </note>
          <note>
            till statsrådet Anna Johansson (S)
          </note>
          <note>
            2016/17:964 Diskonteringsräntan för höghastighetsjärnvägen
          </note>
          <note>
            av Per Klarberg (SD)
          </note>
          <note>
            till statsrådet Anna Johansson (S)
          </note>
          <note>
            § 14 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 2 mars
          </note>
          <note>
            2016/17:874 Felaktiga uppgifter om rysk närvaro i Karlshamn
          </note>
          <note>
            av Lena Asplund (M)
          </note>
          <note>
            till försvarsminister Peter Hultqvist (S)
          </note>
          <note>
            2016/17:889 Statsminister Stefan Löfvens Iranbesök
          </note>
          <note>
            av Sofia Arkelsten (M)
          </note>
          <note>
            till statsminister Stefan Löfven (S)
          </note>
          <note>
            2016/17:910 Krav på frigivande av Gui Minhai
          </note>
          <note>
            av Robert Hannah (L)
          </note>
          <note>
            till utrikesminister Margot Wallström (S)
          </note>
          <note>
            2016/17:909 Kenyansk demokrati
          </note>
          <note>
            av Birgitta Ohlsson (L)
          </note>
          <note>
            till utrikesminister Margot Wallström (S)
          </note>
          <note>
            2016/17:908 Utomrättsliga avrättningar i Kenya
          </note>
          <note>
            av Birgitta Ohlsson (L)
          </note>
          <note>
            till utrikesminister Margot Wallström (S)
          </note>
          <note>
            2016/17:911 Insatser för att få hem bortförda barn
          </note>
          <note>
            av Tina Ghasemi (M)
          </note>
          <note>
            till utrikesminister Margot Wallström (S)
          </note>
          <note>
            2016/17:873 Bostadsbrist och arbetskraftsbrist
          </note>
          <note>
            av Nooshi Dadgostar (V)
          </note>
          <note>
            till statsrådet Peter Eriksson (MP)
          </note>
          <note>
            § 15 Kammaren åtskildes kl. 10.03.
          </note>
          <note>
            Sammanträdet leddes av tredje vice talmannen .
          </note>
          <note>
            Vid protokollet
          </note>
          <note>
            LISA GUNNFORS
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Anmälan om återtagande av plats i riksdagen
          </note>
          <note>
            § 2 Ansökan om ledighet
          </note>
          <note>
            § 3 Anmälan om ersättare
          </note>
          <note>
            § 4 Anmälan om kompletteringsval
          </note>
          <note>
            § 5 Anmälan om vice ordförande i utskott
          </note>
          <note>
            § 6 Anmälan om faktapromemorior
          </note>
          <note>
            § 7 Ärenden för hänvisning till utskott
          </note>
          <note>
            § 8 Svar på interpellation 2016/17:229 om utvärdering av sjöfyllerilagen
          </note>
          <note>
            Anf. 1 Justitie- och migrationsminister MORGAN JOHANSSON (S)
          </note>
          <note>
            Anf. 2 MARIA STOCKHAUS (M)
          </note>
          <note>
            Anf. 3 Justitie- och migrationsminister MORGAN JOHANSSON (S)
          </note>
          <note>
            Anf. 4 MARIA STOCKHAUS (M)
          </note>
          <note>
            Anf. 5 Justitie- och migrationsminister MORGAN JOHANSSON (S)
          </note>
          <note>
            Anf. 6 MARIA STOCKHAUS (M)
          </note>
          <note>
            Anf. 7 Justitie- och migrationsminister MORGAN JOHANSSON (S)
          </note>
          <note>
            § 9 Svar på interpellation 2016/17:322 om inhemska adoptioner
          </note>
          <note>
            Anf. 8 Statsrådet ÅSA REGNÉR (S)
          </note>
          <note>
            Anf. 9 MARIA STOCKHAUS (M)
          </note>
          <note>
            Anf. 10 Statsrådet ÅSA REGNÉR (S)
          </note>
          <note>
            Anf. 11 MARIA STOCKHAUS (M)
          </note>
          <note>
            Anf. 12 Statsrådet ÅSA REGNÉR (S)
          </note>
          <note>
            Anf. 13 MARIA STOCKHAUS (M)
          </note>
          <note>
            Anf. 14 Statsrådet ÅSA REGNÉR (S)
          </note>
          <note>
            § 10 Svar på interpellation 2016/17:282 om höjd kompetens i Sveriges
            skolor
          </note>
          <note>
            Anf. 15 Utbildningsminister GUSTAV FRIDOLIN (MP)
          </note>
          <note>
            Anf. 16 MICHAEL SVENSSON (M)
          </note>
          <note>
            Anf. 17 Utbildningsminister GUSTAV FRIDOLIN (MP)
          </note>
          <note>
            Anf. 18 MICHAEL SVENSSON (M)
          </note>
          <note>
            Anf. 19 MARIA STOCKHAUS (M)
          </note>
          <note>
            Anf. 20 Utbildningsminister GUSTAV FRIDOLIN (MP)
          </note>
          <note>
            Anf. 21 MICHAEL SVENSSON (M)
          </note>
          <note>
            Anf. 22 MARIA STOCKHAUS (M)
          </note>
          <note>
            Anf. 23 Utbildningsminister GUSTAV FRIDOLIN (MP)
          </note>
          <note>
            § 11 Bordläggning
          </note>
          <note>
            § 12 Anmälan om interpellationer
          </note>
          <note>
            § 13 Anmälan om frågor för skriftliga svar
          </note>
          <note>
            § 14 Anmälan om skriftliga svar på frågor
          </note>
          <note>
            § 15 Kammaren åtskildes kl. 10.03.
          </note>
          <note>
            Tryck: Elanders, Vällingby 2017
          </note>
        </div>
      </body>
    </text>
  </TEI>
</teiCorpus>
