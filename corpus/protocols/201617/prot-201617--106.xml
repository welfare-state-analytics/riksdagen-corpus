<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201617</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201617</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201617--106</head>
          <docDate when="2017-05-05">2017-05-05</docDate>
        </div>
      </front>
      <body>
        <div>
          <note>
            § 1 Anmälan om fördröjda svar på interpellationer
          </note>
          <note>
            Följande skrivelser hade kommit in:
          </note>
          <note>
            Interpellation 2016/17:457
          </note>
          <note>
            Till riksdagen
          </note>
          <note>
            Interpellation 201 6 /1 7 : 457 Natura 2000 på norra Gotland
          </note>
          <note>
            av Jesper Skalberg Karlsson ( M )
          </note>
          <note>
            Interpellationen kommer att besvaras tisdagen den 30 maj 2017.
          </note>
          <note>
            Statsrådet har inte möjlighet att besvara interpellationen inom
            anvisad tid på grund av fortsatt beredande av ärendet.
          </note>
          <note>
            Stockholm den 4 maj 2017
          </note>
          <note>
            Miljö- och energidepartementet
          </note>
          <note>
            Karolina Skog (MP)
          </note>
          <note>
            Enligt uppdrag
          </note>
          <note>
            Lena Ingvarsson
          </note>
          <note>
            Expeditions- och rättschef
          </note>
          <note>
            Interpellation 2016/17:480
          </note>
          <note>
            Till riksdagen
          </note>
          <note>
            Interpellation 2016/17:480 Migrationsverkets anvisningar
          </note>
          <note>
            av Gunilla Nordgren (M)
          </note>
          <note>
            Interpellationen kommer att besvaras fredagen den 19 maj 2017.
          </note>
          <note>
            Skälet till dröjsmålet är sedan tidigare inbokade arrangemang.
          </note>
          <note>
            Stockholm den 2 maj 2017
          </note>
          <note>
            Justitiedepartementet
          </note>
          <note>
            Morgan Johansson
          </note>
          <note>
            § 2 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Skrivelse
          </note>
          <note>
            2016/17:102 till finansutskottet
          </note>
          <note>
            Motioner
          </note>
          <note>
            2016/17:3725 till finansutskottet
          </note>
          <note>
            2016/17:3722, 3726–3728 och 3730 till finansutskottet
          </note>
          <note>
            2016/17:3732 och 3733 till skatteutskottet
          </note>
          <note>
            2016/17:3731 till socialförsäkringsutskottet
          </note>
          <note>
            § 3 Svar på interpellation 2016/17:460 om hjälp och stöd till
            civila veteraner
          </note>
          <note type="speaker">
            Anf. 1 Statsrådet ANDERS YGEMAN (S):
          </note>
          <note>
            Herr talman! Allan Widman har frågat försvarsminister Peter Hultqvist
            när ministern och regeringen kommer att, i enlighet med riksdagens
            tillkännagivande, v idta åtgärder för att sjukvårds ‑ , räddnings-
            och polispersonal med flera får lagfästa rättigheter motsvarande
            det som gäller för militära veteraner. Arbetet inom regeringen
            är så fördelat att det är jag som ska svara på interpellationen.
          </note>
          <note>
            Förslaget att vidga begreppet veteran till att omfatta civil
            personal som på statens uppdrag genomför utlandstjänstgöring och
            därmed vidga omfattningen av vem som kan göra anspråk på att omfattas
            av stöd och omhändertagande har bemötts av kritik från flera berörda
            myndigheter. Som regeringen tidigare har redovisat i budgetpropositionen
            för 2017 och i den årliga redovisningen för regeringens åtgärder
            med anledning av överlämnade riksdagsskrivelser, skrivelse 2016/17:75,
            gör regeringen bedömning ­ en att det i nuläget inte finns skäl
            att utvidga begreppet veteran på det sätt som föreslås i Veteranutredningen.
          </note>
          <note>
            Jag följer frågan men ser inte behov att i nuläget vidta ytterligare
            åtgärder.
          </note>
          <note type="speaker">
            Anf. 2 ALLAN WIDMAN (L):
          </note>
          <note>
            Herr talman! Det har de senaste åren ändå blivit mer allmänt
            bekant i vårt land vilka umbäranden som militär personal på internationella
            insatser måste utstå. Man kan nog till och med hävda att veteraner
            och militära veteraner har blivit ett begrepp också i vår samhällsdebatt.
            Men det talas väsentligt mindre om civil personal som också tjänstgör
            i internationella insatser – personal som utstår samma slitage
            och samma fysiska och psykiska risker som den militära personalen.
          </note>
          <note>
            Jag erinrar mig ett samtal för några år sedan med ett antal sjuksköterskor
            som under lång tid hade vårdat ebolasjuka patienter i Liberia.
            Det blev efter det samtalet helt tydligt för mig att jag lika
            gärna hade kunnat lyssna till en soldat som hade tillbringat tid
            i Afghanistan.
          </note>
          <note>
            Vi minns alla det fruktansvärda öde som drabbade Zaida Catalán
            i Kongo. Vi minns den FN-anställde Joakim Dungel i Mazar-i-Sharif
            2011, som också föll offer för ett attentat. De fick betala det
            yttersta priset inom ramen för sin internationella tjänstgöring.
          </note>
          <note>
            Herr talman! Det handlar inte om att, som inrikesministern säger,
            vidga veteranbegreppet. Varken i lagen om militär personal i internationella
            insatser eller i Veteranutredningens förslag om en lag för civila
            tjänstgöran ­ de nämns över huvud taget ordet ”veteran”. Det handlar
            om att militär och civil personal som befinner sig i liknande
            arbetsmiljö också ska känna att de har samma rättigheter, rätt
            till samma stöd och rätt till erkännande och hjälp i sin tjänstgöring.
          </note>
          <note>
            Nu säger inrikesministern att myndigheter har framfört kritik
            mot Veteranutredningens förslag. Jag vill framhålla att i utredningen
            ingick sakkunniga från Socialdepartementet, Utbildningsdepartementet
            och Justitiedepartementet. Det fanns inte i utredningen några
            som helst avvikande meningar.
          </note>
          <note>
            Även om det hade funnits en skarp kritik mot att likställa arbetsvillko
            ­ ren för militära och civila tjänstgörande internationellt är
            det ändå ett fak ­ tum att den här riksdagen har gjort ett tillkännagivande,
            som regeringen, enligt min mening, har att följa. Inrikesministern
            hänvisar till skrivelse 75, där han menar att regeringen påpekat
            att man anser att det inte finns skäl att vidta några ytterligare
            åtgärder. Jag vill då avslutningsvis erinra inrikes ­ ministern
            om att ett enigt försvarsutskott så sent som för två veckor sedan
            i sitt yttrande till konstitutionsutskottet över skrivelse 75
            framhöll att re ­ geringen ännu inte har levererat när det gäller
            stödet till de civila vetera ­ nerna.
          </note>
          <note>
            Jag hoppas, herr talman, att regeringen och inrikesministern
            kommer att ompröva sitt ställningstagande.
          </note>
          <note type="speaker">
            Anf. 3 Statsrådet ANDERS YGEMAN (S):
          </note>
          <note>
            Herr talman! Låt det först och främst inte råda några som helst
            tvivel om vår uppbackning av de svenskar som gör storartade insatser
            utomlands, oavsett om de gör det i militär eller civil form, liksom
            av dem som gör stora insatser i den civila sektorn. Något av de
            exempel som Allan Widman själv tog gällde ju svensk personal utomlands
            som inte omfattas av något anställningsavtal i statlig tjänst,
            och därmed omfattas de heller inte av det tillkännagivande som
            Allan Widman talar om.
          </note>
          <note>
            Sedan blir det lite konstigt när Allan Widman försöker fjärma
            sig från begreppet veteraner. Det är ju veteraner som hans interpellation
            handlar om. Rubriken talar just om ”civila veteraner”. Det är
            detta som blir kärnpunkten: Är det rimligt att ha samma sak som
            det militära veteranbegreppet för alla andra som gör internationell
            tjänstgöring? Många remissinstanser har kommit fram till att svaret
            på den frågan är nej. Det är bättre att de får skydd, uppbackning
            och ersättningar som utgår från de arbetsuppgifter de har utfört
            och inte utifrån det militära veteranbegreppet. Om alla från biståndsarbetare
            till tältuppslagare ska omfattas av veteranbegreppet finns det
            också en risk för att man därmed urvattnar veteranbegreppet. Jag
            är inte säker på att vare sig jag själv eller Allan Widman tycker
            att det vore en bra väg att gå.
          </note>
          <note type="speaker">
            Anf. 4 ALLAN WIDMAN (L ):
          </note>
          <note>
            Herr talman! Nu säger inrikesministern att det inte råder något
            tvivel om att vi backar upp våra veteraner. Jag har följt veteranfrågan
            i den här kammaren under tio års tid. Jag kan konstatera att varenda
            gång vi har kommit till votering – med ett undantag – har Socialdemokraterna
            röstat nej till alla förslag om veteranpolitik. I förrgår gick
            det dock med Socialdemokraternas stöd igenom ett förslag om att
            den 29 maj ska bli allmän flaggdag. Det är den enda gång då Socialdemokraterna,
            dock efter återremiss till konstitutionsutskottet, har sagt ja
            till en åtgärd som stärker erkännandet av våra veteraner.
          </note>
          <note>
            Enligt min uppfattning råder det fortfarande visst tvivel om
            den kraft och det engagemang som Socialdemokraterna och regeringen
            känner för de här frågorna.
          </note>
          <note>
            Jag vill också upprepa att det lagförslag som Veteranutredningen
            har lagt fram inte innehåller begreppet veteran över huvud taget,
            lika lite som den motsvarande militära lagen, som trädde i kraft
            2011. Min interpella ­ tion handlar inte om veteranbegreppet.
            Den handlar om huruvida reger ­ ingen är beredd att vidta åtgärder
            för att se till att samma rättigheter och samma rätt till hjälp
            och stöd ska finnas för civila veteraner som för mili ­ tära veteraner.
            Så här långt har jag förstått att inrikesministern inte alls är
            beredd till detta.
          </note>
          <note>
            Inrikesministern har dock en poäng i att om alltför många omfattas
            av veteranbegreppet kommer det att inflateras och bli mindre värt.
            På ett principiellt plan delar jag den synpunkten. Det var därför
            som Veteranutredningen var extremt noga med att avgränsa vilka
            civila tjänstemän i internationell tjänst som skulle omfattas
            av rätten till hjälp och stöd.
          </note>
          <note>
            Om inrikesministern hade tagit del av lagförslaget hade han sett
            att det handlar om situationer och insatser där förhållandena
            motsvarar dem som gäller för militära operationer utomlands. Utredningen
            var väl medveten om problematiken och gjorde en avgränsning för
            att just de mest utsatta och de mest sårbara skulle omhändertas.
          </note>
          <note type="speaker">
            Anf. 5 Statsrådet ANDERS YGEMAN (S):
          </note>
          <note>
            Herr talman! Det blir lätt rörigt i denna diskussion och debatt.
            Allan Widman säger att det inte handlar om veteraner men ställer
            en interpella ­ tion som heter: Hjälp och stöd till civila veteraner.
            Det är väl ändå rimligt att tänka sig att rubriken på Allan Widmans
            interpellation kan ge ett visst stöd och en viss vägledning till
            vad interpellationen handlar om.
          </note>
          <note>
            Han säger att det är väldigt väl avgränsat i utredningen vilka
            som omfattas men lämnar sedan exempel på att han menar att det
            borde omfattas personer som då inte skulle omfattas av utredningens
            förslag eller ens av ett statligt myndighetsansvar.
          </note>
          <note>
            Han angriper Socialdemokraternas veteranpolitik. Det står väl
            alla fritt att göra partipolitik av vilken fråga de vill. Jag
            låter det vara upp till dem som lyssnar på denna debatt att avgöra
            om veteranpolitiken var mer framgångsrik under de åtta år som
            Allan Widman var ansvarig och Allan Widmans parti satt i regeringsställning
            än vad den har varit under de två och ett halvt år som vi har
            haft en rödgrön regering.
          </note>
          <note>
            Jag är i alla fall glad över att vi nu har fått en flaggdag.
          </note>
          <note type="speaker">
            Anf. 6 ALLAN WIDMAN (L):
          </note>
          <note>
            Herr talman! Det är bra att inrikesministern delar min uppskattning
            av riksdagens beslut om en allmän flaggdag den 29 maj. Det faktum
            att Socialdemokraterna yrkade på återremiss till konstitutionsutskottet
            blev dock en onödig omgång som, tror jag, strör visst tvivel över
            den inställning man har när det kommer till veteraner.
          </note>
          <note>
            Jag är nog den sista, herr talman, att vilja partipolitisera
            veteranpolitiken. Jag hade ingenting hellre önskat än att Socialdemokraterna
            tillsammans med andra partier i riksdagen hade stått upp för stöd
            och erkännande till de män och kvinnor som sätter sin egen säkerhet
            på spel för andras. Men jag måste ändå konstatera, herr talman,
            att vid varje omröstning som har varit har Socialdemokraterna
            sagt nej, med flaggdagen som enda undantag.
          </note>
          <note>
            Inrikesministern försöker skicka ut dimridåer kring det som han
            benämner veteranbegreppet. Det är tur, herr talman, att statsråden,
            när de svarar på interpellationer, måste återge exakt den fråga
            som är ställd. Frågan som jag ställde lydde: När kommer regeringen
            att i enlighet med riksdagens tillkännagivande v idta åtgärder
            för att sjukvårds ‑ , räddnings- och polispersonal med flera får
            lagfästa rättigheter motsvarande det som gäller för militära veteraner?
          </note>
          <note>
            Inte någonstans i min fråga använder jag uttrycket civila veteraner.
            Och, herr talman, om inrikesministern hade tagit del av utredningens
            lagförslag hade han snabbt upptäckt att det inte finns något veteranbegrepp
            i lagförslaget, lika lite som i den militära veteranlagstiftningen,
            som trädde i kraft för länge sedan.
          </note>
          <note type="speaker">
            Anf. 7 Statsrådet ANDERS YGEMAN (S):
          </note>
          <note>
            Herr talman! Det blir nästan ett underhållningsvärde av detta.
            Ingenstans i frågan nämns veteraner, säger Allan Widman med myndig
            stämma. Det stämmer naturligtvis. Räknar jag rätt är veteranbegreppet
            nämnt 13 gånger på två stycken före frågan, så det behöver inte
            nämnas i frågan eller antydas att frågan handlar om det. Rubriken
            på interpellationen är: Hjälp och stöd till civila veteraner.
            Det om något antyder väl att det är just veteranbegreppet Allan
            Widman är ute efter.
          </note>
          <note>
            Jag vill inte göra någon större sak av detta. Låt mig bara konstatera:
            Regeringen menar att både de som ger sig ut på militär tjänstgöring,
            som är utskickade från Sverige, och de som ger sig ut på civil
            tjänstgöring har rätt till ett gott stöd, ett bra mottagande när
            de kommer hem och bra ekonomiska villkor. Jag uppfattar att det
            ändå är det som är huvudpoängen både i interpellationen och i
            det tillkännagivande som finns från riksdagen. I den andan ska
            regeringen arbeta framåt och förhoppningsvis kunna göra det i
            ganska stor enighet.
          </note>
          <note>
            Överläggningen var härmed avslutad.
          </note>
          <note>
            § 4 Svar på interpellation 2016/17:415 om tillkännagivanden från
            riksdagen
          </note>
          <note type="speaker">
            Anf. 8 Socialförsäkringsminister ANNIKA STRANDHÄLL (S):
          </note>
          <note>
            Herr talman! Johan Forssell har frågat mig hur jag ser på tillkännagivanden
            från riksdagen samt vilka åtgärder jag har vidtagit för att tillgodose
            riksdagens tillkännagivanden om en förstärkt jämställdhetsbonus
            och om att den bortre tidsgränsen i sjukförsäkringen skulle vara
            kvar.
          </note>
          <note>
            Min syn på tillkännagivanden överensstämmer med den som kommer
            till uttryck i till exempel konstitutionsutskottets betänkanden
            med redogörelser för behandlingen av riksdagens skrivelse till
            regeringen och som även återspeglas i de ställningstaganden som
            gjorts av Grundlagsutredningen i betänkandet En reformerad grundlag
            (SOU 2008:125). Det saknas uttrycklig författningsreglering av
            formen för och innebörden av tillkännagivanden till regeringen.
            Utrymmet för riksdagsuttalanden i denna form begränsas dock på
            skilda sätt, bland annat genom de bestämmelser i regeringsformen
            som reglerar myndigheternas självständighet och det förhållandet
            att det är regeringen som styr riket. Det finns inte någon konsti
            ­ tutionell skyldighet för regeringen att följa ett tillkännagivande.
            Enligt den praxis som har utvecklats anses dock att utgångspunkten
            är att det önskemål som tillkännagivandet avser bör tillgodoses
            inom de tidsramar som riksdagen i förekommande fall har angett.
            Om regeringen inte delar riksdagens mening i en fråga och inte
            har för avsikt att tillgodose riksdagens önskemål bör regeringen
            underrätta riksdagen om detta. Även skälen till att regeringen
            inte har tillgodosett tillkännagivanden bör redovisas.
          </note>
          <note>
            Jag vill inledningsvis poängtera att riksdagen redan har behandlat
            hanteringen av tillkännagivandet om en förstärkt jämställdhetsbonus
            inom ramen för en konstitutionsutskottsgranskning. Utskottet konstaterade
            att det parlamentariska läget förändrades genom decemberöverenskommelsen
            på så sätt att det fanns förutsättningar för regeringen att få
            stöd i riksdagen för sina budgetförslag. Utskottet ansåg mot den
            bakgrunden att regeringens hantering fick anses rimlig.
          </note>
          <note>
            Regeringen anser att avgörande steg behöver tas för ett mer jämställt
            nyttjande av föräldrapenningen. På regeringens initiativ har jämställdhetsbonusen
            därför avskaffats, och en tredje reserverad månad har i stället
            införts i föräldraförsäkringen. En utredning ser nu över hur försäkringen
            ytterligare kan moderniseras för ett mer jämställt uttag.
          </note>
          <note>
            Riksdagen har också tagit ställning till avskaffandet av den
            bortre tidsgränsen i sjukförsäkringen. Den bortre tidsgränsen
            är avskaffad sedan den 1 februari 2016 genom riksdagens beslut
            den 9 december 2015 om lagen om ändr ing i socialförsäkringsbalken.
            Den tidigare regeringens åtgärder hade varit otillräckliga. Människor
            utförsäkrades utan att behovet av rehabilitering hade tillgodosetts.
            Dessutom ledde inte den bortre tidsgränsen till en låg sjukfrånvaro
            – tvärtom steg sjukfrånvaron kraftigt från och med 2010 trots
            tidsgränsen. Därför föreslog regeringen i budgetpropositionen
            för 2016 att den bortre tidsgränsen skulle avskaffas.
          </note>
          <note>
            Regeringen introducerade 2015 i stället ett brett åtgärdsprogram
            för att bryta den kraftiga ökningen av sjukfrånvaron. Programmet
            har lett till att uppgången av sjukfrånvaron har brutits. Min
            bedömning är att målet om ett sjukpenningtal på högst 9,0 dagar
            år 2020 kan nås. Det går således att förena en trygg och mänsklig
            sjukförsäkring med en sjukfrånvaro som är låg och stabil. Detta
            bör vara det huvudsakliga målet för oss alla.
          </note>
          <note type="speaker">
            Anf. 9 JOHAN FORSSELL (M):
          </note>
          <note>
            Herr talman! Jag får börja med att tacka statsrådet för svaret.
            Det är inte många ledamöter i salen i dag, men det är roligt att
            det är många åhörare här som tar del av debatten.
          </note>
          <note>
            Det handlar alltså om de tillkännagivanden som riksdagen ger
            till regeringen. Riksdagen säger då: Det här är vår uppfattning,
            och detta bör regeringen genomföra. Regeringens mandat grundar
            sig ju i denna riksdag.
          </note>
          <note>
            Bakgrunden är att riksdagen i december 2014 biföll Alliansens
            gemensamma budgetmotion för 2015, och i den fanns också ett par
            tillkännagivanden. Det har varit fler tillkännagivanden på en
            lång rad områden, men just i dag koncentrerar jag mig på dem som
            berör just jämställdhetsbonusen i föräldraförsäkringen och slopandet
            av den bortre tidsgränsen.
          </note>
          <note>
            Detta var alltså riksdagens mycket uttryckliga vilja. Sedan har
            det runnit en del vatten under broarna, och vi står nu här i dag
            i maj 2017 och kan konstatera att regeringen inte har genomfört
            dessa två tillkännagivanden. Det ska vi snart diskutera mer om,
            men man kan konstatera att regeringen inte bara har struntat i
            att genomföra tillkännagivandena, utan man har alltså lagt fram
            politik som går rakt emot dessa båda tillkännagivanden.
          </note>
          <note>
            Detta tycker jag är problematiskt, och därför har jag skrivit
            den här interpellationen , som ställer frågan hur regeringen i
            allmänhet och socialförsäkringsministern i synnerhet ser på de
            beslut som i demokratisk ordning har fattats i den här kammaren.
            Är det någonting man behöver förhålla sig över huvud taget , eller
            kan man strunta i dem, för att tala klarspråk?
          </note>
          <note>
            Jag menar att den situation vi har nu när regeringen återkommande
            har struntat i att lämna förslag i enlighet med vad riksdagen
            har sagt innebär en bristande respekt för grundlagen. Även om
            ett tillkännagivande inte for ­ mellt är rättsligt bindande finns
            det ju en mycket tydlig och fast konstitu ­ tionell praxis under
            lång tid att tillkännagivanden bör tillgodoses.
          </note>
          <note>
            Även om jag tackar för svaret tycker jag ändå att svaret visar
            på en inställning från Annika Strandhäll att dessa tillkännagivanden
            egentligen inte spelar någon roll alls utan att man kan göra väldigt
            mycket som man vill. Men det finns som sagt en konstitutionell
            praxis. Man kan därför inte säga att de här tillkännagivandena
            saknar ett rättsligt ramverk. Det finns ett ramverk i form av
            den praxis som har tagits fram under många år.
          </note>
          <note>
            Jag undrar därför om socialförsäkringsministern kan berätta vilken
            be ­ tydelse hon anser att de här tillkännagivandena, som vi har
            fattat beslut om i god demokratisk ordning i den här kammaren,
            har. Nu har vi fått svar på en ganska generell nivå, men vi fortsätter
            ju att fatta beslut här i kammaren, och vi har många ärendehanteringar
            framför oss. Vi fattar ju beslut i social ­ försäkringsutskottet
            egentligen varje vecka framöver, och frågan är: Om dessa beslut
            går emot regeringen, har regeringen ändå för avsikt att genom
            ­ föra dem , eller kommer man att fortsätta visa en tämligen bristande
            respekt för de beslut vi fattar?
          </note>
          <note type="speaker">
            Anf. 10 Socialförsäkringsminister ANNIKA STRANDHÄLL (S):
          </note>
          <note>
            Herr talman! Som jag framförde i mitt svar har regeringen en
            stor respekt för tillkännagivanden från riksdagen. Dock är det
            så att det inte finns någon konstitutionell skyldighet för regeringen
            att följa tillkännagivanden. Som Johan Forssell påpekar här finns
            det en praxis att man försöker tillgodose riksdagens tillkännagivanden,
            men det är också tydliggjort att om regeringen inte delar riksdagens
            mening i en fråga och därmed inte har för avsikt att tillgodose
            riksdagens önskemål ska man underrätta riksdagen om det. Man ska
            också framföra skälen till att man har en annan mening och varför
            man inte har för avsikt att följa tillkännagivandet.
          </note>
          <note>
            Det har i båda de fall som Johan Forssell adresserar i dag avseende
            jämställdhetsbonusen och den bortre tidsgränsen också gjorts.
          </note>
          <note>
            Dessutom är det så att frågan om jämställdhetsbonusen har genomgått
            en konstitutionsutskottsgranskning, där man kom fram till att
            regeringens hantering av frågan om jämställdhetsbonusen mot bakgrund
            av det parlamentariska läge som fanns i och med decemberöverenskommelsen
            var helt rimlig.
          </note>
          <note>
            När det gäller den bortre tidsgränsen fanns det dels det tillkännagivan
            ­ de som Johan Forssell hänvisar till här, dels ett tidigare tillkännagivande
            i frågan om den bortre tidsgränsen, där en enig riksdag den 13
            mars 2013 uttalade att ingen skulle utförsäkras utan att behovet
            av rehabilitering hade klarlagts, och rehabiliteringen skulle
            då ha genomförts i god tid före den bortre tidsgränsen.
          </note>
          <note>
            Regeringen hade alltså att ta hänsyn till fler än ett tillkännagivande
            i fallet med den bortre tidsgränsen.
          </note>
          <note>
            Vi har som sagt var även tydligt redovisat vårt ställningstagande
            och därmed enligt alla konstens regler förhållit oss till de här
            tillkännagivande ­ na på det sätt som är avsett.
          </note>
          <note type="speaker">
            Anf. 11 JOHAN FORSSELL (M):
          </note>
          <note>
            Herr talman! Vi talar här om två tillkännagivanden som det har
            fattats beslut om här i kammaren, där riksdagen har bett regeringen
            att återkomma med politik i enlighet med det. Sedan inte bara
            struntar regeringen i det, utan man lägger fram förslag som går
            rakt på tvärs emot det. Man avskaffade jämställdhetsbonusen i
            stället för att förstärka den, och man slopade också den bortre
            tidsgränsen i sjukförsäkringen.
          </note>
          <note>
            Det här tycker jag som sagt är problematiskt ur två perspektiv.
            För det första har vi det, kan tyckas, knastertorra formella perspektivet
            , som ändå är väldigt viktigt med tanke på var vi befinner oss
            någonstans, det vill säga att även om det inte finns en skyldighet
            för regeringen att genomföra detta så finns det en fast konstitutionell
            praxis som värnades även av Socialdemokraterna när man var i opposition,
            nämligen att tillkännagivanden ska respekteras.
          </note>
          <note>
            Jag vill i sammanhanget säga att det ändå är positivt att regeringen
            har återkommit i skrivelse 75 och uttryckt hur man ser på frågan.
            Men det är ju inte riktigt samma sak som att respektera tillkännagivandet,
            för då borde man ha genomfört det.
          </note>
          <note>
            Det finns dock andra exempel där regeringen inte ens bryr sig
            om att svara eller där det i alla fall dröjer väldigt många år
            innan man bemödar sig med att berätta hur man ser på det här,
            och det bra att så inte har skett i de här fallen.
          </note>
          <note>
            För det andra är det här problematiskt rent politiskt. Jämställdhetsbonusen
            gav en möjlighet för föräldrar att dela lika på föräldraledigheten
            och få en ekonomisk morot för det, vilket var ett sätt att komma
            åt en bristande jämställdhet i föräldraförsäkringen utan att gå
            in med pekpinnar, tvång och lagstiftning från kammaren rakt in
            till familjers köksbord och säga hur det ska vara. I stället skapade
            det förutsättningar för människor att kunna fatta egna beslut.
          </note>
          <note>
            Här var det så att riksdagen inte bara gav ett tillkännagivande
            utan också anslog finansiering. Ändå valde regeringen att slopa
            den.
          </note>
          <note>
            Så har vi den bortre tidsgränsen i sjukförsäkringen, något som
            vi snart ska tala mer om i detalj. Regeringen valde alltså att
            slopa den, och vi ser redan nu följden av det, nämligen att antalet
            människor som har varit sjukskrivna under en längre tid har ökat
            väldigt mycket och även riskerar att fortsätta öka väldigt mycket.
            Vi vet tyvärr inte vart den frågan kommer att ta vägen.
          </note>
          <note>
            Det är också så att det här är en regering som i alla möjliga
            och omöjli ­ ga sammanhang beskriver sig själv som en samarbetsregering.
            Det var tyd ­ ligt redan i statsministerns regeringsförklaring:
            Regeringen ska samarbeta med andra partier och söka breda lösningar.
          </note>
          <note>
            Detta tycker jag är positivt, men det är ju också ord som förpliktar,
            och mot bakgrund av att regeringen har struntat i dessa tillkännagivanden
            kan man ju fundera på var samarbetet finns i sjukförsäkringsfrågorna.
            När har regeringen brytt sig om vad riksdagen faktiskt har sagt
            i de här frågorna?
          </note>
          <note>
            Man kan såklart säga att man kan ha olika uppfattningar om det.
            Poängen är, och det tror jag att de flesta skulle hålla med om,
            att det är ganska märkligt att beskriva sig själv som en samarbetsregering
            men ändå strunta i vad de andra partierna tycker, framför allt
            när det handlar om en majoritet av de andra partierna. Det tycker
            jag är lite märkligt.
          </note>
          <note>
            Här fanns också ett gott samarbete i Parlamentariska socialförsäkringsutredningen
            under den förra mandatperioden , där frågorna kring sjukförsäkringen
            diskuterades både fram- och baklänges under många år men där regeringen
            tyvärr valde att behandla flera av slutsatserna ganska styvmoderligt.
            Detta väcker såklart frågan om regeringen ens vill samarbeta med
            oppositionen.
          </note>
          <note type="speaker">
            Anf. 12 Socialförsäkringsminister ANNIKA STRANDHÄLL (S):
          </note>
          <note>
            Herr talman! Låt mig återigen klargöra att regeringen inte har
            struntat i tillkännagivandena. Regeringen har hanterat tillkännagivandena
            i enlighet med hur praxis har utvecklats. Regeringen har återkommit
            till riksdagen och förklarat varför vi inte har för avsikt att
            genomföra förslaget. Den ena frågan om jämställdhetsbonusen har
            hanterats i konstitutionsutskottet, som kom fram till att regeringens
            hantering var helt rimlig.
          </note>
          <note>
            Sedan var det frågan om det andra fallet, Johan Forssell. När
            vi nu pratar om att inte strunta i tillkännagivanden känns det
            också skönt att den här regeringen har beaktat det eniga tillkännagivandet
            från riksdagen som uttalades redan den 13 mars 2013, när alliansregeringen
            regerade landet. Det var ett tillkännagivande som man uppenbarligen
            struntade i från alliansregeringens sida men som med nuvarande
            regering har hanterats.
          </note>
          <note>
            Låt mig återgå till sakfrågorna. Ett av skälen till att regeringen
            valde att ta bort jämställdhetsbonusen var att anledningen till
            att den infördes var att stimulera till ett mer jämställt uttag
            av föräldraförsäkringen. Alla utvärderingar av expertmyndigheterna
            visar att jämställdhetsbonusen över huvud taget inte hade någon
            effekt på uttaget av föräldraförsäkringen. Effekten var noll.
            Att då lägga 1 miljard årligen av skattebetalarnas pengar på en
            reform som har noll effekt på det den är avsedd för och dessutom
            ens tänka sig tanken att tillskjuta ytterligare skattemedel, den
            reform som utvärderingarna visar inte fungerar, är direkt dålig
            politik. Regeringen har också förklarat sina resonemang för riksdagen
            i den delen.
          </note>
          <note>
            Jag ser fram emot att vi ska fördjupa oss i frågan om den bortre
            tidsgränsen i sjukförsäkringen i nästa interpellationsdebatt.
            Verkligheten är den att mellan 2010 och 2014 skenade sjuktalen
            under den borgerliga regeringen samtidigt som den bortre tidsgränsen
            var på plats. Vad som nu har skett är att ökningen av sjuktalen
            i Sverige ligger still sedan maj 2016, det vill säga efter att
            regeringen valde att ta bort den bortre tidsgränsen i sjukförsäkringen.
            Jag har också goda förhoppningar om att vi inom kort kommer att
            se vikande sjuktal – detta i en konjunkturuppgång, vilket är unikt
            historiskt. Det innebär att den politik som regeringen för, som
            handlar om att förena en trygg och säker försäkring med en låg
            och stabil sjukfrånvaro, verkar fungera. Det borde vara vad alla
            tycker är av vikt.
          </note>
          <note>
            Jag är inte särskilt mycket för att föra dålig politik och genomföra
            reformer som inte fungerar. Jag försöker i stället att vara pragmatisk
            i förhållningssättet till de frågor som jag är ansvarig för. Det
            viktiga för mig är att se resultat.
          </note>
          <note type="speaker">
            Anf. 13 JOHAN FORSSELL (M):
          </note>
          <note>
            Herr talman! Det återkommande problemet är att regeringen och
            socialförsäkringsministern säger en sak men sedan gör något helt
            annat. Statsministern säger att ni är en samarbetsregering. Det
            är en samarbetsregering som struntar i de uppfattningar som riksdagen
            har. Socialförsäkringsministern sa alldeles nyss att hon försöker
            vara pragmatisk. Det är jättebra, men likväl har statsrådet struntat
            i vad en majoritet av ledamöterna i kammaren faktiskt tycker.
            Ministern har gett en förklaring, men hon har faktiskt struntat
            i att genomföra den politik som riksdagen mycket uttryckligt begär.
          </note>
          <note>
            Vi ska snart prata mer om sjukförsäkringen. Utvärderingarna av
            jämställdhetsbonusen visade att ett problem var dels att reformen
            inte var tillräckligt känd, dels att den ekonomiska moroten var
            för liten. Det var därför som kammaren bestämde sig för att anslå
            en finansiering för att öka bonusen. Många hade förhoppningar
            om att det skulle bli bättre. Vi är många som har idén att politiken
            inte ska detaljreglera människors vardag. Det är bättre att ge
            morötter till människor att fatta egna beslut i stället för att
            olika politiker ska bestämma i detalj om hur föräldrar ska hantera
            sin vardag.
          </note>
          <note>
            Låt oss summera. Jag tycker att det är mycket bra att regeringen
            pratar om samarbete. Jag välkomnar att socialförsäkringsministern
            säger sig vara pragmatisk, men jag undrar vart detta har tagit
            vägen i verkligheten.
          </note>
          <note type="speaker">
            Anf. 14 Socialförsäkringsminister ANNIKA STRANDHÄLL (S):
          </note>
          <note>
            Herr talman! Regeringen har hanterat dessa tillkännagivanden
            i enlighet med den praxis som finns. Vi har redogjort för riksdagen
            våra avvikande bedömningar och varför vi har valt att göra dem.
            Detta har också prövats av såväl konstitutionsutskott som riksdag
            och har inte medfört någon ytterligare kritik.
          </note>
          <note>
            I och med att vi strax ska diskutera sjukförsäkringen , låt mig
            säga ytterligare några ord om jämställdhetsbonusen. Det är de
            facto så att just ekonomiska incitament inte har den effekt som
            Johan Forssell är ute efter. Det visar också flera studier. En
            studie från Försäkringskassan visar att oavsett om mamman eller
            pappan har högst inkomst tar kvinnan i genomsnitt ut över 80 procent
            av föräldrapenningen. Det indikerar att det till stor del inte
            är ekonomin som sätter hinder i vägen för ett jämställt uttag
            utan att det är andra faktorer såsom kön, föräldrarnas inbördes
            relationer, normer och traditionella könsroller.
          </note>
          <note>
            Johan Forssell hänvisar till utvärderingar. De visar att av de
            föräldrar som faktiskt kände till jämställdhetsbonusen svarade
            tre fjärdedelar att bonusen inte hade påverkat dem att fördela
            föräldrapenningen mer lika mellan sig. Även Inspektionen för socialförsäkringen
            har undersökt hur bonusen har påverkat föräldrarnas fördelning
            av föräldrapenningen och inte funnit några statistiskt signifikanta
            effekter.
          </note>
          <note>
            Vi får konstatera att just jämställdhetsbonusen inte var den
            bästa reformen för att komma åt problemen, men regeringen har
            infört en tredje vikt månad i föräldraförsäkringen. Vi vet sedan
            tidigare att det är den enda tidigare reformen som faktiskt har
            haft en effekt på ett mer jämställt uttag.
          </note>
          <note>
            Överläggningen var härmed avslutad.
          </note>
          <note>
            § 5 Svar på interpellation 2016/17:418 om långa sjukskrivningar
          </note>
          <note type="speaker">
            Anf. 15 Socialförsäkringsminister ANNIKA STRANDHÄLL (S):
          </note>
          <note>
            Herr talman! Johan For s sell har frågat mig vilka omständigheter
            och fakta som låg bakom avskaffandet av den bortre tidsgränsen
            och på vilket sätt jag beaktade expertmyndigheternas varningar
            i det ärendet. Han frågar även vilka åtgärder jag avser att vidta
            för att mildra effekterna av den avskaffade bortre tidsgränsen.
          </note>
          <note>
            Regeringen har förklarat sina motiv i budgetpropositionen för
            2016. Regeringen anser att sjukförsäkringen ska vara trygg. Människor
            ska ha rätt till ersättning från sjukförsäkringen så länge de
            inte kan arbeta på grund av sjukdom. Arbetsmarknadspolitiken ska
            inte användas som en alternativ sjukförsäkring, vilket var fallet
            vid mer än 130 000 tillfällen när människor utförsäkrades.
          </note>
          <note>
            Det är självklart att om en gräns sätts för hur länge ett sjukfall
            får pågå så upphör registreringen av dessa sjukfall som långa.
            Vad Johan For s sell inte nämner är att 80 – 90 procent av dem
            som utförsäkrades återkom till Försäkringskassan. Under de dryga
            sex år som den bortre tidsgränsen verkade var det ca 15 000 individer
            som utförs äkrades vid två tillfällen. C a 1 000 personer hann
            bli utförsäkrade en tredje gång och var på väg till sin fjärde
            utförsäkring. Varje gång en person återkom efter utförsäkring
            bokfördes fallet som ett nytt sjukfall.
          </note>
          <note>
            Under tiden den bortre tidsgränsen verkade steg sjukpenningtalet
            med 4,8 dagar eller drygt 80 procent. Sedan borttagandet av tidsgränsen
            är ökningen 0,2 dagar, och sannolikt kommer sjukpenningtalet snart
            att minska – detta samtidigt som nybeviljandet av sjukersättningar
            är mycket lågt. Jag har svårt att se några positiva effekter av
            den bortre tidsgränsen.
          </note>
          <note>
            Att sjukfrånvaron planat ut är ett resultat av regeringens breda
            åtgärdsprogram för förbättrad hälsa och minskad sjukfrånvaro.
          </note>
          <note>
            Programmet är dynamiskt, och nya åtgärder inkluderas i programmet.
            Jag är öppen för att diskutera åtgärder för att hjälpa dem som
            varit sjukskrivna mycket länge tillbaka till arbete. Det måste
            dock handla om åtgärder som innebär förändring för individerna
            och inte bara ett trixande med siffror.
          </note>
          <note type="speaker">
            Anf. 16 JOHAN FORSSELL (M):
          </note>
          <note>
            Herr talman! Jag får tacka för svaret även på denna interpellation,
            som rör ökningen av sjukfrånvaron i Sverige.
          </note>
          <note>
            Det är ju så, som jag tror är väl känt, att kostnaden har ökat
            kraftigt de senaste åren. Kostnaden eller anslaget för sjukpenning
            och rehabilitering uppgår i år till 42 miljarder. Det kan jämföras
            med 2010, då kostnaden var 20,5 miljarder kronor. Det är alltså
            en kraftig ökning.
          </note>
          <note>
            Samtidigt ska det sägas att 2010 var situationen väldigt positiv
            i den bemärkelsen att sjukfrånvaron hade minskat under en lång
            rad år, inte minst på grund av den rehabiliteringskedja som den
            dåvarande alliansregeringen genomförde – under stor kritik från
            den dåvarande socialdemokratiska oppositionen.
          </note>
          <note>
            Sedan regeringsskiftet 2014 har regeringen faktiskt gjort vad
            den sagt. Det är på sitt sätt positivt med tanke på den tidigare
            debatten, där socialförsäkringsministern så att säga struntade
            i riksdagens tillkännagivanden.
          </note>
          <note>
            Problemet för Sverige här är väl att man genomför fel politik.
            Man har slopat den bortre tidsgränsen. Sverige är nu, mig veterligen,
            det enda landet i hela världen där det inte finns någon gräns
            för hur länge man kan vara sjukskriven. Även här fanns det en
            majoritet som var emot regeringen och ville att man skulle behålla
            tidsgränsen, men samarbetsregeringen struntade i det.
          </note>
          <note>
            Regeringen har också lagt fram en del andra förslag som har varit
            märkliga. Jag tänker till exempel på förslaget att öka medfinansieringen
            i sjukförsäkringen. Det skulle ha blivit en kraftig pålaga för
            framför allt de mindre företagen. Men där blev kritiken så hård,
            till och med när den kom från LO, att regeringen drog tillbaka
            förslaget.
          </note>
          <note>
            Nu ser vi tyvärr effekten av slopandet. Jag säger tyvärr, för
            det är inte roligt att få sina farhågor bekräftade. Det här handlar
            om människor som är inne i en sjukförsäkring som borde hjälpa
            dem tillbaka till arbetslivet och se till den arbetsförmåga som
            finns. Effekten är att den grupp som har varit sjukskriven längre
            än 914 dagar nu ökar med ungefär 1 000 personer i månaden. Den
            har ökat från något hundratal till uppemot 16 000 personer. Frågan
            är inte bara var vi är nu utan var vi kommer att befinna oss framöver
            med tanke på denna mycket branta ökning av den långa sjukfrånvaron.
          </note>
          <note>
            Jag tycker att det här är beklagligt av flera skäl. Som jag sa:
            Det här handlar om människor. Jag tror, och vi vet faktiskt av
            forskning, att sjukskrivning i sig ofta har en negativ inverkan
            på människor. Möjligheten att komma tillbaka till arbetslivet
            när man har varit sjukskriven under lång tid är alldeles för liten.
          </note>
          <note>
            Samtidigt vet vi att sjukförsäkringen också handlar om att ta
            till vara den arbetsförmåga som finns, och arbetsförmågan är inte
            digital. Den går inte från hundra till noll, utan ofta kan man
            ha arbetsförmåga i vissa delar. Man kanske inte kan utföra det
            arbete man gjort tidigare, men man kan göra någonting annat.
          </note>
          <note>
            Därför har vi pekat på vikten av att ha tidsgränser, kontroller
            och regelbundna prövningar. Men det finns inte på plats, utan
            regeringen har slopat den bortre tidsgränsen. Man har nu draghjälp
            av en ekonomi som går väldigt bra. Samtidigt är det så att just
            den här gruppen ökar, och den ökar väldigt kraftigt. Det tycker
            jag väcker större oro, i alla fall hos mig, än vad socialförsäkringsministern
            ger uttryck för.
          </note>
          <note type="speaker">
            Anf. 17 Socialförsäkringsminister ANNIKA STRANDHÄLL (S):
          </note>
          <note>
            Herr talman! Den här interpellationsdebatten kan tyckas lite
            märklig, Johan Forssell, mot bakgrund av att vi under de fyra
            sista åren med alliansregeringen såg en ökning av sjuktalen med
            55 procent.
          </note>
          <note>
            Det är en ökning som den här regeringen, med den politik vi för
            efter att ha tagit bort den bortre tidsgränsen, nu har brutit.
            Sjuktalen ökar inte sedan maj 2016 utan ligger still, och vi har
            mycket goda indikationer på att sjuktalen dessutom kommer att
            vika och att regeringens målsättning om ett sjukpenningtal på
            9,0 till 2020 kommer att nås.
          </note>
          <note>
            Det är det som rimligtvis borde vara målet oavsett vilket politiskt
            parti man tillhör: att man har en låg och stabil sjukfrånvaro,
            tillvaratar människors arbetsförmåga och ser till att fler får
            möjlighet att komma tillbaka till arbetet igen och att färre hamnar
            i riskzonen för sjukskrivning eller blir sjukskrivna. Det torde
            vara en gemensam målsättning, och det är precis detta som nu sker.
          </note>
          <note>
            Den ökning av de långa sjukfallen som vi nu ser beror ju på att
            de sjukfallen snurrade runt i försäkringen och inte synliggjordes
            under åren med borgerlig regering. De blir nu synliga, vilket
            innebär att vi faktiskt ser att detta är långa sjukfall och därmed
            kan vidta åtgärder för att hjälpa dessa människor tillbaka till
            hälsa och arbete.
          </note>
          <note>
            Det är alltså en lite märklig interpellationsdebatt, det här,
            där man talar om en mekanisk del i sjukförsäkringen som de facto
            inte hade den effekt som var avsedd. Den hjälpte inte fler människor
            tillbaka till hälsa och arbete. Den gjorde att de snurrade runt
            i försäkringen. Den innebar att de långa sjukfallen inte synliggjordes
            utan registrerades som nya sjukfall när de kom in.
          </note>
          <note>
            Nu ser vi att vi på riktigt har brutit detta. Johan Forssell
            säger att vi har draghjälp av den goda konjunkturen. Då måste
            jag peka på att det i Sverige historiskt sett varit så att när
            vi haft en konjunkturuppgång har sjuktalen ökat. Det som just
            nu sker bryter alltså även en trend som vi har haft under flera
            decennier. Det torde glädja oss alla, för oavsett vilken regering
            som sitter är det ingen regering som tycker att det är en enkel
            sits att sitta i regeringsställning med sjuktal som ökar.
          </note>
          <note type="speaker">
            Anf. 18 JOHAN FORSSELL (M):
          </note>
          <note>
            Herr talman! Socialförsäkringsministern tycker att det är en
            märklig interpellationsdebatt, det här. Jag ska då återigen redogöra
            för varför jag tycker att detta är viktigt.
          </note>
          <note>
            Vi har nu en situation där de långa sjukfallen ökar dramatiskt.
            Det handlar inte bara om den nivå som vi befinner oss på nu, utan
            frågan är var vi kommer att vara framöver. Det handlar alltså
            om sjukfall där man varit sjukskriven i 914 dagar.
          </note>
          <note>
            Det är kanske snarare den närmast nöjdhet som socialförsäkringsministern
            ger uttryck för, i alla fall i mina ögon, som ter sig märklig
            när det handlar om så många människor som har varit sjukskrivna
            så länge och vi vet att regeringen inte har vidtagit nödvändiga
            åtgärder för att se till den arbetsförmåga som i många fall finns.
            Det vet vi också av forskning. Man kan alltså verkligen fråga
            sig vem det är som ska tala om märkligheter här.
          </note>
          <note>
            Annika Strandhäll har i en intervju sagt att den här ökningen
            är ”helt okej”. För mig är det inte okej att den långa sjukfrånvaron
            ökar så mycket. Här har vi moderater pekat på en lång rad olika
            förslag, framför allt att återinföra den bortre tidsgränsen. Jag
            vill upprepa att mig veterligen – motbevisa mig gärna, men det
            är den information jag har kunnat ta del av – är Sverige det enda
            landet i hela världen där det inte finns någon gräns alls för
            hur länge man kan vara sjukskriven.
          </note>
          <note>
            Vi vet att sjukskrivning i sig ofta har negativ inverkan på hälsan.
            Ju längre man är sjukskriven, desto svårare blir det ofta att
            komma tillbaka till arbetsmarknaden. Det är därför det är viktigt
            med tidiga prövningar vid 90 och 180 dagar men också att inte
            sluta där, för detta kan variera. Vi har sagt att man bör pröva
            arbetsförmågan under längre tid än så.
          </note>
          <note>
            Frågan som den här diskussionen gäller är ju vad som blir bättre
            för de människor som hamnar i en sjukfrånvaro som utan kontrollstationer
            kan sträcka sig över tre år, fem år, tio år. Det är klart att
            om man är allvarligt sjuk ska man vara sjukskriven. Det var därför
            redan den tidigare alliansregeringen hade undantag. Men jag talar
            om att bara ha de här långa, passiva sjukskrivningarna där ingen
            frågar: ”Kan du arbeta med någonting annat? Du kanske inte kan
            göra det du gjorde tidigare, men det kanske finns andra typer
            av jobb du kan ta?” Jag har svårt att se hur någonting blir bättre
            av det.
          </note>
          <note>
            Vi ska inte prata för mycket historia, men jag tror att många
            människor fortfarande minns hur den dåvarande socialdemokratiska
            regeringen till slut valde att hantera dessa frågor när sjukfrånvaron
            ökade som mest förra gången. Det var genom förtidspensionering.
            Man förtidspensionerade bort 140 personer varje dag, inte bara
            dem som varit lång tid i sjukförsäkringen utan tyvärr även dem
            som varit där under kortare perioder.
          </note>
          <note>
            Nu säger regeringen att man inte ska hantera det på samma sätt
            denna gång. Det är förvisso bra, men jag ställer mig frågan: Vad
            blir egentligen den praktiska skillnaden mellan att vara sjukskriven
            tre, sju, tio, femton eller tjugo år och att befinna sig i förtidspension?
            Vad är skillnaden, social ­ försäkringsministern?
          </note>
          <note type="speaker">
            Anf. 19 Socialförsäkringsminister ANNIKA STRANDHÄLL (S):
          </note>
          <note>
            Herr talman! Johan Forssell! Det låter på dig som att regeringen
            inte vidtar några som helst åtgärder.
          </note>
          <note>
            Återigen: Orsaken till att de långa sjukfallen ökar är att vi
            nu ser de sjukfall som snurrade runt i sjukförsäkringen under
            alliansregeringens tidsperiod vid makten. Det var människor som
            blivit utförsäkrade tre gånger, människor som egentligen varit
            sjuka i över fem år men som kom in som nya sjukfall på grund av
            den bortre tidsgränsen. Då synliggörs inte människor, och man
            kan inte föra en bra politik för att hjälpa dem tillbaka till
            arbetsmarknaden igen.
          </note>
          <note>
            Vad som också hör till saken är att regeringen inom ramen för
            de åtgärdsprogram som vi presenterade för snart två år sedan har
            skjutit till medel och gett särskilda uppdrag för att arbeta med
            de långa sjukfallen, till exempel till samordningsförbunden. Det
            är ofta människor som har en komplex problematik där insatser
            behöver samordnas från olika delar av samhället. Det har regeringen
            skjutit till medel för, och arbetet med detta pågår.
          </note>
          <note>
            Vi är villiga att, gärna i dialog med andra partier i Sveriges
            riksdag, diskutera ytterligare åtgärder som man tror skulle kunna
            bidra till att stötta de människor som nu är långtidssjukskrivna
            ytterligare.
          </note>
          <note>
            Vi ser som sagt att sjukfrånvaron ligger still nu. De nya sjukfallen
            minskar liksom sjukfallen som är kortare ett år, vilket gör att
            vi med de vikande sjuktalen hoppas få se färre som landar i sjukförsäkringen.
            Däremot ska man, om man har ett tillstånd som kräver sjukskrivning,
            kunna känna sig trygg och vara sjukskriven inom ramen för sjukförsäkringen.
          </note>
          <note>
            Jag har några frågor, Johan Forssell. Du säger att de tidiga
            prövningarna är viktiga. Ja, det tycker jag också. Regeringen
            har därför tillfört medel till Försäkringskassan för att förbättra
            handläggningen och andelen prövningar vid 90- och 180-dagarsgränse
            r n a . Så har också skett sedan regeringen tillträdde.
          </note>
          <note>
            Under en tidsperiod mellan 2010 och 2014, då Ulf Kristersson
            var socialförsäkringsminister, var det inte bara så att över 100
            000 personer utförsäkrades, kostnaderna steg och sjukfallen ökade,
            utan prövningarna vid 90- och 180-dagarsgränse r n a sjönk också
            med nästan 50 procent.
          </note>
          <note>
            Jag har några frågor till dig, Johan Forssell: Vad gjorde den
            dåvarande socialförsäkringsministern för att vända utvecklingen?
            Var det inte så att den dåvarande regeringen försummade att se
            till att de övriga prövningarna fungerade utan förlitade sig på
            en mekanisk bortre tidsgräns?
          </note>
          <note>
            Jag tror att det är oerhört viktigt att vi talar om dessa frågor
            på riktigt. Jag kan inte ens komma ihåg under hur många debatter
            vi har stått och talat om den mekaniska bortre tidsgränsen i sjukförsäkringen,
            som finns i den bortre änden av ett sjukfall. Jag delar Johan
            Forssells ingång att det egentligen till och med är före 90-dagarsgränsen
            som det måste hända saker.
          </note>
          <note>
            Regeringens hela politik går därför ut på att stärka det förebyggande
            arbetet, se till att människor snabbt får en plan för rehabilitering
            och återgång i arbete och se till att samverkan mellan de olika
            aktörerna i sjukfall fungerar bättre så att människor som går
            in i längre sjukskrivningar får fler prövningar vid 90- och 180-dagarsgränse
            r n a , fler får sin arbetsförmåga prövad och kommer tillbaka
            i arbete och att sjuktalens ökningstakt därmed avstannar.
          </note>
          <note type="speaker">
            Anf. 20 JOHAN FORSSELL (M):
          </note>
          <note>
            Herr talman! Det är glädjande att sjuktalen är på väg att plana
            ut. Jag förstår att socialförsäkringsministern gärna vill ta åt
            sig hela äran av det. Men om man ska vara lite noga är frågan:
            Hur hade utvecklingen sett ut om regeringen inte hade vidtagit
            de åtgärder som man har gjort, om man inte hade slopat den bortre
            tidsgränsen , till exempel?
          </note>
          <note>
            Jag tror att utvecklingen hade varit bättre. Jag vet inte om
            regeringen håller med, men forskningen visar tydligt att till
            exempel normer och värderingar har en mycket viktig effekt, inte
            bara i den svenska sjukförsäkringen utan i Europa överlag. Därför
            är det problematiskt att regeringen nu genomför en reform där
            Sverige verkar bli det enda landet i världen där inte finns någon
            gräns för hur länge man kan vara sjukskriven. Det är klart att
            sådant påverkar.
          </note>
          <note>
            Vi ska ta lite historia också. Under alliansregeringen kunde
            man komma tillbaka in i sjukförsäkringen efter att en prövning
            gjorts hos Arbetsförmedlingen, och det tycker jag var helt rimligt.
            Men alla gjorde inte det. Det var på sitt sätt bra, för detta
            – att personer inte kom tillbaka – visade att de hade fått sin
            arbetsförmåga tillgodosedd. Då fungerar syste met som det är tänkt,
            nämligen att en prövning görs hela tiden. Man gömmer och glömmer
            inte bort människor i systemet, utan man prövar kontinuerligt
            om det finns arbetsförmåga kvar.
          </note>
          <note>
            Annika Strandhäll säger att nu synliggörs människor i stället.
            Men vad innebär det att synliggöra? Är det genom de långa sjukskrivningar
            som nu kan löpa på precis hur länge som helst, eller är det att
            löpande ställa dessa frågor: Hur ser arbetsförmågan ut? Vad finns
            det för andra typer av arbeten du kan göra? Hur kan vi se till
            att du arbetar, kanske inte 100 procent men 50 eller 25, för att
            ta till vara den förmåga som finns?
          </note>
          <note>
            Svaret på frågan är att jag tror att man kunde ha gjort ännu
            mer under alliansregeringen, inte minst när det gälle r prövningarna
            vid 90 eller 180 dagar. Men, Annika Strandhäll, när protesterade
            Socialdemokraterna mot att vi var för slapphänta i sjukförsäkringen
            under den mandatperio ­ den? När hände det?
          </note>
          <note type="speaker">
            Anf. 21 Socialförsäkringsminister ANNIKA STRANDHÄLL (S):
          </note>
          <note>
            Herr talman! Det är slående att Johan Forssell faktiskt står
            här och säger att utvecklingen skulle ha varit bättre om vi inte
            hade gjort något för att minska sjuktalen utan bara förlitat oss
            på en mekanisk bortre tidsgräns och på fallande prövningar vid
            90- och 180-dagarsgränsen. Det är ju detta som vi har vänt.
          </note>
          <note>
            Faktum är – det går inte att komma ifrån – att efter att vi tog
            bort den bortre tidsgränsen och med det åtgärdsprogram som regeringen
            genomfört sedan vi trädde in i regeringsställning har sjuktalen
            legat still sedan i maj 2016. Alla prognoser pekar på att vi snart
            kommer att få se att utvecklingen viker, att sjukfallen blir kortare
            och att inflödet i försäkringen minskar. Detta är fakta. Fler
            människor kommer tillbaka i arbete, och fler människor får sin
            förmåga prövad. Det är mycket glädjande.
          </note>
          <note>
            Det är klart att om man ägnar sig åt siffertrixande och skriver
            in människor som nya sjukfall ser man inte att det i grund och
            botten handlar om ett mycket långt sjukfall med en komplex problematik
            som kräver särskilda insatser, till exempel insatser av den sort
            som regeringen nu vidtar genom sitt åtgärdsprogram och genom de
            extra resursförstärkningarna till samordningsförbunden. Dessa
            innebär att varje individ kan få en plan för sin förmåga och förhoppningsvis
            på sikt komma tillbaka till arbetsmarknaden igen.
          </note>
          <note>
            Johan Forssell vet att när det gäller förtidspensioneringar eller
            sjukersättning ligger vi dessutom 10 000 under på årsbasis jämfört
            med det maxtak som regeringen har satt upp.
          </note>
          <note>
            Överläggningen var härmed avslutad.
          </note>
          <note>
            § 6 Svar på interpellation 2016/17:459 om åtgärder för att förhindra
            tågkapningar
          </note>
          <note type="speaker">
            Anf. 22 Statsrådet ANNA JOHANSSON (S):
          </note>
          <note>
            Herr talman! Per Klarberg har frågat mig om jag kommer att kalla
            järnvägsoperatörerna och Transportstyrelsen till ett möte, så
            som jag gjorde med fordonstillverkare och åkerier, för att utreda
            vad som behövs för att förhindra tågkapningar.
          </note>
          <note>
            Låt mig först konstatera att något sådant möte inte är behövligt.
            Skälet är att arbetet med att identifiera och förebygga risker
            för terrorhandlingar riktade mot järnvägssektorn redan är igångsatt,
            såväl på EU-nivån som här hemma.
          </note>
          <note>
            Jag träffar regelbundet företrädare för såväl transportmyndigheterna
            som järnvägsbranschen inom ramen för ett informations- och diskussionsforum
            kallat exekutiva järnvägsgruppen. Frågor om hantering av säkerhet,
            skydd och beredskap har varit föremål för diskussion i detta forum.
            Som ett utflöde av dessa diskussioner har branschen tidigare i
            år startat en särskild arbetsgrupp, i vilken även företrädare
            för Transportstyrelsen, Trafikverket och Polismyndigheten ingår.
          </note>
          <note>
            En viktig del i denna grupps arbete är att systematiskt identifiera
            och bedöma risker för terrorhandlingar riktade mot järnvägssektorn
            samt att förteckna och utforma metoder för hur dessa risker bäst
            kan hanteras. Jag räknar med att resultatet av detta arbete successivt
            och i samråd med Polismyndigheten och Transportstyrelsen kommer
            att omsättas i konkreta åtgärder av branschens aktörer själva,
            eller vid behov anmälas till Reger ­ ingskansliet när åtgärder
            av regering och riksdag bedöms nödvändiga.
          </note>
          <note>
            Inom EU har kommissionen och dess särskilt inrättade expertgrupp
            Landsec sedan några år tillbaka studerat om åtgärder på EU-nivå
            kan ge ett mervärde i arbetet med att förebygga och försvåra terrorhandlingar
            riktade mot landtransportsektorerna.
          </note>
          <note>
            En del i detta viktiga arbete är att, med fokus på åtgärder som
            kan vidtas inom landtransportsektorerna, identifiera vilka eventuella
            åtgärder på EU-nivå som kan bedömas vara kostnadseffektiva, proportionella
            och förenliga med subsidiaritetsprincipen. Kommissionen beställde
            för detta ändamål under förra året en särskild konsultstudie avseende
            järnvägsområdet.
          </note>
          <note>
            Studien resulterade i en rapport som har levererats till kommissionen
            och som även är diskuterad inom Landsec. Det ankommer nu på kommis
            ­ sionen att på grundval av befintligt underlag komma med eventuella
            förslag på kostnadseffektiva, proportionella och med subsidiaritetsprincipen
            förenliga åtgärder på EU-nivå som syftar till att öka skyddet
            mot terrorhandlingar inom järnvägssektorn.
          </note>
          <note type="speaker">
            Anf. 23 PER KLARBERG (SD):
          </note>
          <note>
            Herr talman! Det finns en stor oro hos mig och mina lokförarkollegor,
            en oro som egentligen har funnits sedan den 11 september 2001.
            Men den har blivit än mer påtaglig efter terrorattentatet i Stockholm
            den 7 april.
          </note>
          <note>
            Efter varje terrordåd gör samhället allt för att förhindra nästa,
            medan terroristerna letar efter nya massmordstekniker. Samhället
            är hela tiden steget efter. Det handlar om allt från flygplan
            som används som missiler till lastbilar som används som vapen.
            Vad blir nästa grej? Förmodligen blir det en tågkapning.
          </note>
          <note>
            Att kapa flygplan var en känd terrorteknik som användes av terror
            ­ organisationer på 1960-talet och framåt. Man höll passagerare
            som gisslan i syfte att få igenom politiska eftergifter.
          </note>
          <note>
            Men ingen, utom al-Qaida-terroristerna som planerade 11 september-dåden,
            hade tänkt tanken att man kunde använda fulltankade flygplan som
            bomber. Ingen trodde att någon var beredd att begå självmord genom
            att flyga in ett plan i en byggnad. Metoden fanns inte i de ansvariga
            beslutsfattarnas föreställningsvärld. Denna brist på fantasi ledde
            till att 3 000 människor miste livet den dagen.
          </note>
          <note>
            Efter det har frågan varit vad som skulle terroristernas nästa
            grepp. Senast i raden är lastbilar som mordvapen. Det började
            redan 2014 i Kanada och i Frankrike, där personbilar användes
            för att köra ihjäl så många människor som möjligt.
          </note>
          <note>
            Attacken i Nice förra sommaren var den första när en terrorist
            med en lastbil lyckades döda riktigt många människor. 86 människor
            miste livet och 434 skadades. Tidigare har man använt lastbilar
            fyllda med sprängmedel vid olika terrordåd. Ändå har det tagit
            tid för samhället att få upp ögonen för denna svårstoppade metod.
            Yrvakenheten har varit betydande sedan attacken i Nice.
          </note>
          <note>
            Efter 11 september-dåden infördes en rad nya säkerhetsföreskrifter
            för flygtrafiken för att undvika nya dåd av samma art. När det
            gäller lastbilar går det långsammare. Men efter dåden i Nice,
            Berlin, London och nu senast i Stockholm agerade statsrådet. På
            regeringens hemsida stod det att infrastrukturminister Anna Johansson
            bjuder in till ett möte den 13 april för att förhindra att lastbilar
            och andra fordon används i terrordåd.
          </note>
          <note>
            Snart kommer terroristerna att försöka hitta en ny metod, något
            som ingen har tänkt på tidigare. Det handlar nämligen om att använda
            någonting som redan finns och förvandla det till ett dödligt vapen.
          </note>
          <note>
            Det finns tyvärr människor som ägnar hela sin vakna tid åt att
            fundera ut nya terrortekniker, och de är långt mer uppfinningsrika
            än de personer i samhället som är satta att skydda oss medborgare.
          </note>
          <note>
            Varför tycks det vara näst intill omöjligt att agera innan katastrofen
            är ett faktum?
          </note>
          <note>
            Statsrådet kallade till ett möte den 13 april för att diskutera
            med branschen hur man kan förhindra att lastbilar och andra fordon
            används i terrordåd.
          </note>
          <note>
            När jag nu ställer frågan till statsrådet om hon kommer att kalla
            järnvägsoperatörerna till ett liknande möte svarar hon: ”Låt mig
            först konstatera att något sådant möte inte är behövligt.”
          </note>
          <note>
            Har statsrådet egentligen en aning om – svara nu ärligt – hur
            lätt det är att kapa ett tåg, stänga av alla säkerhetssystem och
            förorsaka en katastrof?
          </note>
          <note type="speaker">
            Anf. 24 Statsrådet ANNA JOHANSSON (S):
          </note>
          <note>
            Herr talman! Att i ett öppet samhälle försöka försvara sig mot
            olika typer av terrorhandlingar är svårt, av det enkla skälet
            att det är näst intill omöjligt att greppa alla tänkbara sätt
            som en dedikerad terrorist kan tänkas använda för att orsaka skada
            och framför allt sprida rädsla, vilket är terror ­ ismens främsta
            syfte.
          </note>
          <note>
            Vi gör nog ganska mycket. Jag håller med Per Klarberg om att
            det har funnits en viss yrvakenhet. Det handlar inte minst om
            hur vi kan skydda våra system mot desinformation, mot spridande
            av falska uppgifter och mot dataintrång, som i ett högdigitaliserat
            samhälle naturligtvis kan orsaka mycket stor skada. Men det handlar
            också om att försöka identifiera risker i den fysiska och i den
            offentliga miljön. Där vågar jag påstå att det pågår ett arbete
            i många företag och myndigheter i dag.
          </note>
          <note>
            Per Klarberg valde att bara citera en lösryckt mening. Men det
            framgår mycket tydligt av svaret att skälet till att ett sådant
            möte med järnvägsaktörerna inte är behövligt är att det redan
            pågår, sedan lång tid tillbaka, regelbundna möten. Där är ett
            fokusområde just säkerhet. Tidigare har de kanske haft mer fokus
            på safetyfrågor, alltså trafiksäkerhet och hur man stängslar in
            för att undvika skador på människor som befinner sig på spårområdet
            – detta orsakar självklart allvarliga personskador, inte sällan
            suicid – men också på hur man skyddar dem som arbetar på spåren
            och mycket annat på detta tema.
          </note>
          <note>
            Men på senare tid har securityfrågorna, hur man skyddar sig mot
            yttre åverkan eller yttre hot, faktiskt tilltagit. Det finns i
            dag en arbetsgrupp där man från flera aktörer inom järnvägsbranschen
            arbetar med både att identifiera risker och att identifiera åtgärder
            för att minimera dessa risker. Det pågår också ett sådant arbete
            på EU-nivå.
          </note>
          <note>
            Jag hade lika gärna kunnat svara att ett sådant möte redan har
            ägt rum. Men det finns inget behov av att kalla järnvägens operatörer
            till ett särskilt möte utifrån just denna specifika frågeställning,
            eftersom det är ett återkommande tema på de möten som äger rum.
          </note>
          <note>
            På vägtrafikens område finns det inte något sådant etablerat
            forum. Därför gjorde jag bedömningen att det behövdes ett sådant
            möte för att man skulle se på vilka åtgärder som olika aktörer
            kan vidta för att försvåra för motsvarande händelser vid ett senare
            tillfälle.
          </note>
          <note>
            På järnvägsområdet pågår redan detta arbete. Det tycker jag är
            bra. Det är nödvändigt. Vi behöver ligga steget före. Jag hävdar
            att vi på detta område redan har uppmärksammat risken, faktiskt
            också utifrån att det har skett händelser. Man har inte kapat
            tåg, men det har däremot genomförts aktioner mot tågstationer
            och mot enskilda tåg i andra länder. Därför har denna fråga också
            varit uppe på EU-nivå vid ett flertal tillfällen.
          </note>
          <note>
            Även om jag naturligtvis aldrig kan garantera att alla åtgärder
            har vidtagits för att omöjliggöra en attack, vågar jag nog säga
            att de möten som behöver ske mellan den politiska nivån, myndigheter
            och aktörer redan hålls.
          </note>
          <note type="speaker">
            Anf. 25 PER KLARBERG (SD):
          </note>
          <note>
            Herr talman! Som jag sa tidigare har denna oro för att någonting
            ska hända funnits hos oss lokförare sedan 2001. Vi har kollegor
            emellan talat om hur lätt det egentligen är att ta sig in till
            lokföraren under färd.
          </note>
          <note>
            När jag blev invald i riksdagen 2014 tänkte jag att det var ett
            ypperligt tillfälle att påverka. Jag skrev därför en motion om
            att förstärka intrångsskyddet in till lokförarens hytt under färd.
            Denna motion behandlades i trafikutskottet våren 2015. Innan dess
            hade jag varit ute på Hagalund och fotograferat ett X 2000-tåg,
            och jag beskrev hela händelseförloppet för hur en terrorist kan
            gå till väga på ett tåg i full hastighet. Det tar de facto mindre
            än tio sekunder att förvandla ett X 2000-tåg till en framrusande
            missil.
          </note>
          <note>
            Jag kan berätta för statsrådet att det e fter min presentation
            var 16 ledamöter som såg ut som om de precis hade sett ett spöke.
            Jag tror till och med att en del av dem avbokade sina tågbiljetter
            den veckan. Dagen efter att vi behandlat detta i trafikutskottet
            fick jag ett samtal från SJ AB:s säkerhetschef. Han ville träffa
            mig efter att ha hört talas om presentationen. Jag träffade SJ
            AB:s säkerhetschef och körde samma presentation för honom, och
            han erkände – i och för sig med ursäkten att han var ganska ny
            på SJ och inom branschen – att SJ:s högsta ledning inte haft en
            tanke på detta scenario.
          </note>
          <note>
            Två år senare, den 7 mars 2017, införde SJ AB ett förstärkt skalskydd
            för sin trafikledning här i Stockholm. Trafikledningen sysslar
            med att fördela tåg, vagnar och personal. Man ansåg det jätteviktigt
            att ingen skulle kunna ta sig in till trafikledningen, alltså
            i princip personalfördelningen. Det har gått två år sedan jag
            träffade säkerhetschefen för SJ och berättade för honom hur lätt
            det är att ta sig in till lokföraren under färd, och ingenting
            har hänt.
          </note>
          <note>
            Statsrådet kanske kommer ihåg att jag s tällde en skriftlig fråga
            den 6 november 2015. Jag frågade om regeringen hade påbörjat arbetet
            med ökad säkerhet på järnväg och vilka adekvata åtgärder som i
            så fall hade genomförts, samt om arbetet med att säkerställa att
            obehöriga inte kan ta sig in till lokföraren under färd hade påbörjats.
            Svaret jag fick av statsrådet då var: ” När det gäller frågan
            om arbete med att säkerställa att obehöriga inte ska kunna ta
            sig in till lokföraren under färd, så är detta främst en uppgift
            för järnvägsföretagen själva. ”
          </note>
          <note>
            Med detta resonemang, herr talman, skulle ju lastbilskapningar
            i så fall vara en fråga för åkeriföretagen själva. Ändå kallade
            statsrådet till ett möte med just åkeriföretagen för att förhindra
            att lastbilar används i terrordåd.
          </note>
          <note>
            Min fråga är alltså, återigen: Varför är statsrådet så avigt
            inställd till att säkerställa att ingen kan ta sig in till lokföraren
            under färd? Det handlar trots allt om att installera samma sorts
            säkerhetsdörrar som finns i flygplan. Det är säkerhetsdörrar som
            finns att köpa på marknaden i dag och som gör att lokföraren i
            sin hytt de facto kan förhindra att obehöriga tar sig in till
            honom under färden.
          </note>
          <note type="speaker">
            Anf. 26 Statsrådet ANNA JOHANSSON (S):
          </note>
          <note>
            Herr talman! På motsvarande sätt som det är säkerhetsansvariga
            i respektive företag på järnvägen som har det yttersta ansvaret
            för att säkerställa säkerheten är det naturligtvis så inom åkeribranschen
            också. Till skillnad från i åkeribranschen finns det ett forum
            inom järnvägsbranschen där såväl myndigheter som operatörer, entreprenörer
            och fordonstillverkare träffas med regelbundenhet och diskuterar
            bland annat säkerhetsfrågor. Därför svarade jag Per Klarberg i
            mitt interpellationssvar att något sådant möte inte är behövligt.
          </note>
          <note>
            Det möte vi hade var inte bara med åkeribranschen, utan det var
            ett ganska brett sammansatt möte med fordonstillverkare, kommuner
            och myndigheter, utöver transportföretag. Det handlar ju även
            om bussföretag och andra. Där var jag tydlig med att jag inte
            tror att det i första hand är ny lagstiftning som behövs utan
            en ökad medvetenhet och en ökad insikt om att man kan behöva vidta
            åtgärder. Den uppfattningen har jag tills vidare. Däremot pågår
            det, som jag också nämnde i interpellationssvaret, ett arbete
            på EU-nivå där bland annat tillträdet till hytten i lok är en
            fråga som är under behandling.
          </note>
          <note>
            Frågan står högt på dagordningen, och jag kan försäkra Per Klarberg
            om att den kommer att fortsätta stå högt på dagordningen. Det
            innebär att svaret på den fråga som Per Klarberg faktiskt ställer
            i sin interpellation, det vill säga om det finns planer på att
            kalla till ett särskilt möte, är nej. Vi har nämligen redan sådana
            möten – inte bara en gång eller två gånger, utan med regelbundenhet.
          </note>
          <note type="speaker">
            Anf. 27 PER KLARBERG (SD):
          </note>
          <note>
            Herr talman! Uppenbarligen har mötena inte resulterat i någon
            form av säkerhetsförbättring för att förhindra folk att ta sig
            in till lokföraren under färd, statsrådet Anna Johansson.
          </note>
          <note>
            Jag har nog kört de flesta typer av tåg som finns i Sverige i
            dag. Man kan till exempel titta på SJ:s X 40, alltså dubbeldäckarna,
            där du kan ta dig in till lokförarna under färd genom en missriktad
            spark. I min senaste anställning var jag anställd på Öresundstågen
            och körde X 31:orna där. De har tunna pappdörrar som skyddar lokföraren
            från övriga resenärer och eventuella terrorister. Det är pappdörrar
            som du egentligen bara behöver sätta naglarna i för att ta dig
            in till lokförarens hytt.
          </note>
          <note>
            Jag och statsrådet träffades på X 2000 för någon månad sedan;
            vi åkte samma tåg från Göteborg till Stockholm och såg varandra.
            X 2000 är ett tåg som består av ett lok och en manövervagn. Kör
            tåget åt ena hållet drar loket tåget, och kör det på andra hållet
            skjuter loket tåget.
          </note>
          <note>
            I manövervagnen sitter lokföraren och kör i sin egen förarhytt.
            När man kommer fram till förarhytten i manövervagnen finns där
            en stor skylt där det står ”Nödutgång”. Det innebär att vem som
            helst kan ta sig in till lokföraren under färd i full hastighet
            genom att avlägsna en liten plastkåpa, dra i ett litet handtag
            och öppna dörren. Väl inne i lokförarens utrymme kan man med väldigt
            små kunskaper slå ut alla säkerhetssystem och förorsaka en katastrof
            som får allt annat i Sverige att blekna.
          </note>
          <note>
            Statsrådet sa i ett SVT-reportage för något år sedan, då det
            i och för sig gällde sprickbildningar i rälsen, att det är säkert
            att åka tåg i dag. Nej, statsrådet Anna Johansson – det är inte
            säkert att åka tåg i Sverige i dag.
          </note>
          <note type="speaker">
            Anf. 28 Statsrådet ANNA JOHANSSON (S):
          </note>
          <note>
            Herr talman! Jo, Per Klarberg – det är säkert att åka tåg i Sverige
            i dag.
          </note>
          <note>
            Jag tycker att det är en viktig fråga som tas upp i denna interpellation,
            och jag tycker att det är ett oerhört viktigt arbete som nu pågår
            i järnvägsbranschen. Jag tycker också att det är oerhört positivt
            att järnvägsbran ­ schen själv har formerat sig i en arbetsgrupp
            med fokus på just säkerhetsfrågor. Jag utgår ifrån att det arbetet
            kommer att resultera i en förbättring när det gäller både insikt
            och konkreta åtgärder.
          </note>
          <note>
            Det Per Klarberg frågade om i sin interpellation var om det fanns
            behov av ett möte, och jag vidhåller att ett sådant möte inte
            skulle tillföra någonting i sak eftersom det redan finns ett pågående
            arbete. Däremot är det naturligtvis viktigt att man tar steget
            från att ha bildat en arbetsgrupp till att vidta faktiska åtgärder,
            och därför kommer jag självklart att fortsätta följa frågan och
            ha en nära dialog med operatörer och andra – precis som vi har
            haft hittills.
          </note>
          <note>
            Detta är en fråga som står högt på dagordningen och som ska fortsätta
            stå högt på dagordningen. Att hävda att det inte är säkert att
            åka tåg i Sverige skulle jag dock vilja påstå är att dra det ganska
            långt.
          </note>
          <note>
            Överläggningen var härmed avslutad.
          </note>
          <note>
            § 7 Svar på interpellation 2016/17:442 om nya åtgärder för miljömålen
          </note>
          <note type="speaker">
            Anf. 29 Miljöminister KAROLINA SKOG (MP):
          </note>
          <note>
            Herr talman! Jens Holm har frågat mig vilka ytterligare åtgärder
            jag avser att vidta för att alla miljömålen, inklusive generationsmålet,
            ska uppnås.
          </note>
          <note>
            Regeringen har, precis som Jens Holm nämner, gjort en historisk
            satsning på klimat och naturvård. Initiativ har tagits på alla
            nivåer i samhället, och nya styrmedel är på plats. Det är positivt.
            Samtidigt finns stora behov av ytterligare åtgärder för att ställa
            om samhället och uppfylla miljömålen. Regeringen vill öka takten
            i genomförandet.
          </note>
          <note>
            Det tar ofta lång tid från det att en åtgärd vidtas till det
            att vi kan mäta effekten i miljön. Därför kan vi ännu inte se
            den fullständiga effekten som regeringens politik har fått på
            vår natur och vårt klimat. Som Jens Holm nämner finns det flera
            positiva trender att observera, inte minst för miljökvalitetsmålen
            Frisk luft och Bara naturlig försurning.
          </note>
          <note>
            Jag vill lyfta fram några av de satsningar som regeringen gör
            för att miljömålen ska nås.
          </note>
          <note>
            Klimatet är en prioriterad fråga för regeringen. Ett förslag
            om ett klimatpolitiskt ramverk har överlämnats till riksdagen.
            Det innehåller förslag på nya mål, en klimatlag och inrättandet
            av ett klimatpolitiskt råd.
          </note>
          <note>
            Genom initiativet Fossilfritt Sverige har regeringen skapat en
            plattform för dialog och samarbete för att underlätta för näringsliv,
            kommuner, re ­ gioner och organisationer att genomföra klimatåtgärder.
          </note>
          <note>
            Sedan 2015 har 1,3 miljarder kronor delats ut i stöd till lokala
            klimatinvesteringar. Fram till 2020 kommer ytterligare 700 miljoner
            per år att fördelas i regeringens satsning Klimatklivet. I vårändringsbudgeten
            föreslår regeringen att ytterligare 500 miljoner satsas 2017.
          </note>
          <note>
            Regeringen har också tagit fram två viktiga förslag för att nå
            målet om 70 procents minskning av utsläppen från inrikes transporter
            senast 2030: bränslebytet och bonus–malus för lätta fordon. Förslagen
            är nu ute på remiss.
          </note>
          <note>
            För att främja hållbara stadsmiljöer erbjuder regeringen statlig
            medfinansiering till kommuner och landsting för lokala och regionala
            investeringar i kollektivtrafik och i cykelinfrastruktur, så kallade
            stadsmiljöavtal. Regeringens satsning på stadsmiljöavtal uppgår
            i år till 750 miljoner kronor och för 2018 till 1 miljard.
          </note>
          <note>
            Regeringen arbetar aktivt för att vi ska ta steg mot en cirkulär
            och biobaserad ekonomi, bland annat i ett samverkansprogram. Regeringen
            har även vidtagit åtgärder för att öka återanvändningen, bland
            annat genom sänkt mervärdesskatt på reparationer av till exempel
            cyklar, skor, lädervaror och kläder, samt infört en skattereduktion
            för reparation av vitvaror.
          </note>
          <note>
            Giftfria kretslopp och en giftfri vardag främjas genom en bred
            palett av styrmedel och satsningar, inklusive kemikalieskatt,
            kartläggning av farliga ämnen och stöd till substitution.
          </note>
          <note>
            Stora satsningar har gjorts för skydd och skötsel av värdefull
            natur. Regeringen har höjt anslagen från ca 1,4 miljarder kronor
            under 2014 till ca 2,3 miljarder från 2016 och framåt. Det är
            en tydlig ambitionshöjning som också skapar arbetstillfällen,
            inte minst på landsbygden.
          </note>
          <note>
            Antalet beslut om naturreservat ökade från 153 beslut under 2015
            till 272 under 2016. Sverige nådde i december 2016 arealmålet
            om att skydda 10 procent av svenska havsområden till 2020.
          </note>
          <note>
            Det är samtidigt tydligt att mycket arbete återstår. Regeringen
            kommer att fortsätta att integrera klimat och miljö i andra politikområden
            och arbeta för att fler nödvändiga åtgärder vidtas så att vi tillsammans
            tar steg efter steg för att nå miljömålen.
          </note>
          <note type="speaker">
            Anf. 30 JENS HOLM (V):
          </note>
          <note>
            Herr talman! Jag vill tacka miljöministern för svaret på min
            interpella ­ tion. Jag tycker att detta är en viktig fråga. Vi
            har ju 16 miljökvalitetsmål samt ett övergripande generationsmål,
            som handlar om att de stora miljö ­ frågorna ska vara lösta när
            vi lämnar över världen till kommande genera ­ tioner. Vi ska inte
            heller exportera våra miljöproblem till andra länder.
          </note>
          <note>
            Miljömålen handlar om extremt viktiga frågor såsom levande skogar,
            att ingen övergödning ska förekomma, en giftfri miljö, ett rikt
            växt- och djurliv och begränsad klimatpåverkan. I bästa fall når
            vi 2 av dessa 16 miljömål, enligt Naturvårdsverkets senaste inventering.
          </note>
          <note>
            Jag tycker att det är rätt strategi att alla miljömål måste nås,
            och reger ­ ingen har gjort många bra och viktiga satsningar,
            till exempel i sin budget. Allt det som miljöministern räknade
            upp är sådant som vi i Vänsterpartiet helt står bakom.
          </note>
          <note>
            Det tas alltså steg i rätt riktning, men tyvärr räcker inte detta,
            och jag vill att den här debatten ska handla om det.
          </note>
          <note>
            Tidigare har jag tagit upp frågan om inventering av nyckelbiotoper.
            Tanken var att vi i dag skulle ha en debatt om stoppet för inventering
            av nyckelbiotoper i skogen. En nyckelbiotop är ett område med
            väldigt värdefull natur. Det arbetet har Skogsstyrelsen nu avbrutit,
            vilket jag tycker är ett slag mot till exempel miljömålet Levande
            skogar.
          </note>
          <note>
            Miljöministern sa att hon och jag skulle ha den debatten här
            och nu i denna kammare. För två dagar sedan fick jag dock besked
            om att miljöministern hade ställt in debatten, som nu i stället
            ska äga rum den 30 maj, om jag har förstått det rätt,
          </note>
          <note>
            Herr talman! Jag lämnade in min interpellation den 13 mars. Jag
            tycker att det är under all kritik att det tar över två månader
            innan vi kan ha en debatt i detta viktiga ämne. Jag vill höra
            från miljöministern varför det dröjer så länge.
          </note>
          <note>
            Och är det inte så att viktiga nyckelbiotoper ska inventeras
            och registre ­ ras i Sverige? En registrering av dem sker nämligen
            inte nu, även om Skogsstyrelsen har kommit med ett nytt förslag.
            Den frågan vill jag ha svar på.
          </note>
          <note>
            Vad gäller miljömålet Levande skogar finns det mycket mer som
            skulle kunna göras. Det är bra att vi skyddar mer skog nu – det
            är fantastiskt med 276 naturreservat. Men det behövs mer resurser
            till skydd. Ett sätt som man skulle kunna göra detta på är genom
            att införa en avgift på slutavverkning – en liten avgift som får
            finansiera byggandet och utvecklandet av nya skyddade områden.
            Detta skulle vara en så kallad naturvårdsavgift.
          </note>
          <note>
            Jag undrar om regeringen är intresserad av att införa en sådan.
            Det skulle vara ett konkret sätt att finansiera ökat skydd.
          </note>
          <note>
            Vad gäller skogen tycker jag också att det är märkligt att vi
            inte har några sanktionsavgifter för dem som bryter mot skogsvårdslagen.
            Är ministern beredd att införa sanktionsavgifter mot dem som bryter
            mot skogsvårdslagen?
          </note>
          <note>
            Avslutningsvis vill jag säga några ord om det viktiga miljömålet
            Hav i balans. Vi har ju ett antal marina naturreservat, och i
            de flesta av dem får man bottentråla. Borde vi inte kunna införa
            ett förbud mot bottentrålning, Karolina Skog, åtminstone i de
            marina reservaten?
          </note>
          <note type="speaker">
            Anf. 31 Miljöminister KAROLINA SKOG (MP):
          </note>
          <note>
            Herr talman! Jag börjar med att kommentera frågan om den andra
            interpellationen och om debatten som vi har skjutit fram.
          </note>
          <note>
            Det som hände nära inpå denna debatt var att Skogsstyrelsen fattade
            ett beslut som delvis ändrade det tidigare beslutet. Som underlag
            till det hade vi endast ett kort pressmeddelande.
          </note>
          <note>
            Jag och landsbygdsministern kallade därför i förrgår upp generaldirektören
            till oss för att få information om det senaste beslutet. Jag har
            inte hunnit förbereda debatten sedan dess.
          </note>
          <note>
            Jag uppfattade det som angeläget att vi debatterar utifrån det
            senaste beslutet, så att vi inte i debatten behöver vara osäkra
            på vad som händer. Jag ser fram emot att ha den debatten vid ett
            senare tillfälle.
          </note>
          <note>
            För att kunna skydda våra skogar, bland annat, behöver vi två
            delar. Den första delen gäller att vi behöver skydda skog. I denna
            del pågår ett oerhört intensivt arbete där mer skog blir skyddad.
            Den andra delen gäller att vi tar hand om den skog som skyddas
            på ett bättre sätt, både för naturens egen skull och så att den
            blir tillgänglig för människor att vara i.
          </note>
          <note>
            Vi behöver också ett hållbart skogsbruk. För att forma det sker
            nu ett samverkansarbete för att samla olika intressenter runt
            en ny skogspolitik för framtiden. Denna skogspolitik ska väga
            in såväl bioekonomi och naturskydd som den tekniska utveckling
            som sker i skogsbruket.
          </note>
          <note>
            Ledamoten Jens Holm ville att denna diskussion skulle handla
            om framtiden. När jag granskar oppositionens budgetar, som har
            presenterats de senaste dagarna, kan jag konstatera att jag tror
            att det viktigaste för att vi ska ha någon möjlighet att nå miljömålen
            i Sverige är att det även framöver är Socialdemokraterna, Miljöpartiet
            och Vänsterpartiet som tillsammans formulerar den budget som beslutas
            om i denna kammare.
          </note>
          <note>
            Vi behöver detta för att få en aktiv miljöpolitik, som steg för
            steg arbetar mot miljömålen. Om vi skulle arbeta utifrån de budgetar
            som oppositionen presenterar skulle en förändring i den delen
            handla om att stoppa mycket av det pågående arbetet och backa
            vissa av de viktiga processer som pågår.
          </note>
          <note>
            Det är otroligt viktigt att vi har en långsiktig politik som
            arbetar mot målen och inte använder miljömålen som någon form
            av fernissa utan tar dem på djupaste allvar. Det menar jag att
            regeringen gör, och det är också en viktig bas för vårt samarbete
            med Vänsterpartiet.
          </note>
          <note>
            Behoven framöver handlar mycket om att integrera miljöarbetet
            på alla politikområden. En viktig del i detta är Miljömålsrådets
            arbete, där vi har samlat en stor grupp generaldirektörer som
            tillsammans ser över vad respektive myndighet behöver göra var
            för sig och i samverkan för att deras ordinarie verksamheter ska
            användas för att vi ska nå miljömålen. Där har vi den stora kraften.
            Pengarna som finns ute i våra myndigheter nu och alla styrmedel
            som finns behöver skruvas stegvis, så att vi får en omställning
            av samhället som är anpassad till miljömålen. Utöver det kommer
            vi fortsatt att behöva göra nya satsningar och hitta nya styrmedel.
          </note>
          <note>
            Miljömålsberedningens arbete är en viktig grund och bas för mitt
            arbete. Där har man konstaterat att det behövs nya styrmedel,
            och jag hoppas verkligen att den enighet som fanns i Miljömålsberedningen
            också kan finnas när det blir dags för skarpa beslut om vilka
            styrmedel vi ska ha och hur de ska utformas.
          </note>
          <note type="speaker">
            Anf. 32 JENS HOLM (V):
          </note>
          <note>
            Herr talman! Det är bra att miljöministern talar om nya styrmedel,
            för det är verkligen det som behövs. Vi kan inte sitta med armarna
            i kors, slå oss till ro och tycka att det är bra som det är. Ministern
            har mindre än två år kvar som minister, för vad som händer efter
            valet vet vi som bekant inte. Därför tycker jag att det är brådskande.
          </note>
          <note>
            Jag tog upp ett antal konkreta förslag som jag gärna vill ha
            svar på. Nu vet vi att debatten om nyckelbiotoper kommer senare,
            så vi tar den då. Men en naturvårdsavgift på avverkningar, som
            direkt skulle finansiera ökat skydd av skog, är ett konkret exempel.
            En sanktionsavgift för dem som bryter mot skogsvårdslagen är ett
            annat. Inom vilken annan verksamhet tillåter man industrin och
            utövarna att begå brott och göra fel utan några sanktioner? Men
            så är det faktiskt inom skogsbruket, även om de flesta skogsägare
            och -brukare förstås inte bryter mot lagar. Men här tror jag att
            det behövs en skärpning.
          </note>
          <note>
            Jag skulle kunna ta ett förslag till, och det gäller blyammunition
            inom jakt i Sverige. Det kom en ny rapport från svenska forskare
            som pekar på att kungsörnar har stora mängder av bly i sig, och
            det har de fått genom att de ofta äter inälvor och kadaver, djur
            som har blivit skjutna vid jakt i Sverige. Djuren har blivit skjutna
            med blykulor, och blyet sprids i våra skogar och marker.
          </note>
          <note>
            Jag frågade dig, Karolina Skog, om det inte vore dags att införa
            ett förbud mot blyammunition, men jag fick inget vettigt svar,
            tycker jag. Ett förbud mot blyammunition skulle innebära konkreta
            steg mot att lösa fler miljömål som vi inte når i dag, till exempel
            Giftfri miljö, Levande skogar, Storslagen fjällmiljö och Ett rikt
            växt- och djurliv. Är ministern beredd att lägga fram ett konkret
            förslag om förbud mot blyammunition?
          </note>
          <note>
            Jag tog också upp frågan om bottentrålning och i synnerhet i
            naturreservat. Det kan väl inte vara så att vi tillåter det i
            våra marina reservat, Karolina Skog?
          </note>
          <note>
            Avslutningsvis, herr talman, tror jag inte att vi kommer att
            kunna lösa de stora utmaningarna, och i synnerhet inte det så
            kallade generationsmålet, om vi inte gör något åt vår konsumtion.
            Vi sätter ju upp mål för utsläpp på alla andra områden. Men kött
            som vi konsumerar kan vara producerat i Brasilien, och bilar,
            mobiltelefoner etcetera som vi konsumerar i allt högre hastighet
            i Sverige och västvärlden produceras i Kina och Indien, och utsläppen
            sker där. Det finns inga som helst styrmedel för att komma till
            rätta med det. Det finns inga konkreta mätbara mål som man kan
            följa upp för de konsumtionsrelaterade utsläppen. Ändå vet vi
            att dessa utsläpp är minst lika stora som de utsläpp som sker
            här och nu i Sverige.
          </note>
          <note>
            Ministern nämnde Miljömålsberedningen, där jag var Vänsterpartiets
            representant. Vad gäller de konsumtionsbaserade utsläppen sa vi
            att det står varje regering fritt att lägga fram konkreta mål
            för området, men något sådant har regeringen än så länge inte
            lagt fram. Jag skulle vilja veta om regeringen kommer att lägga
            fram ett konkret mål för de konsumtionsbaserade växthusgasutsläppen
            och hur de ska kunna minskas.
          </note>
          <note type="speaker">
            Anf. 33 Miljöminister KAROLINA SKOG (MP):
          </note>
          <note>
            Herr talman! Jag konstaterade i mitt förra inlägg att det viktigaste
            för att vi ska ha ett fortsatt miljöarbete är att vi framför allt
            har ett budgetunderlag i riksdagen med den verkliga ambitionen
            att vi ska ha ett konkret och pågående miljöarbete, och Jens Holm
            har ett antal förslag som är just budgetrelaterade. Jag välkomnar
            verkligen att Vänsterpartiet kommer med den typen av konkreta
            förslag i budgetdiskussionerna, men de får faktiskt tas där. Jag
            förbereder självklart också förslag om hur vi ska flytta fram
            miljöpositionerna i mandatperiodens sista budget.
          </note>
          <note>
            Frågan om fiske i skyddade områden är tyvärr oerhört komplicerad,
            för vi har ett nationellt mandat i Sverige att skydda marina områden,
            hav, men fiskeripolitiken är ju EU-gemensam. Därför finns det
            inte, som vid skyddat område på land, några automatiska kopplingar
            mellan beslut om skydd och, i det här fallet, hur man får fiska
            i området.
          </note>
          <note>
            Vi har nu fattat ett antal stora och viktiga beslut om att skydda
            mer hav i Sveriges zoner. Nu startar ett arbete som handlar om
            bruk i form av förvaltningsplaner.
          </note>
          <note>
            Det pågår också ett gediget arbete om hur vi ska använda de områden
            som är skyddade sedan tidigare, och vi har fattat ett viktigt
            beslut rörande Bratten, där fisket nu är reglerat. Att ta fram
            ett sådant beslut tar flera år av samverkansprocesser med näringen
            och inte minst med andra länder som har fiskerättigheter i det
            aktuella området, och det krävs för att vi ska kunna fatta beslut
            om fisket i skyddade områden, oavsett skyddsform. Det är tidsödande,
            men det är viktigt att vi upprätthåller tempot i arbetet. Som
            sagt var beslutet angående Bratten ett genombrott. Man hittade
            en ny metod för att komma fram till den här typen av beslut och
            underlag så att vi kan reglera fisket. Nu har vi det på plats,
            så vi kan systematiskt gå igenom de skyddade områdena. Men det
            kommer att ta tid eftersom det kräver väldigt mycket samverkan.
            Men regeringen är tydlig med att detta arbete ska pågå, så att
            vi får ett bättre reellt skydd för både fisken och bottnarna i
            de skyddade områdena.
          </note>
          <note>
            Jag är glad att Jens Holm också tar upp konsumtionens effekt
            på möjligheten att nå miljömålen. Vi hade för första gången i
            vårbudgeten, som presenterades för riksdagen, en miljöbilaga.
            Den fokuserar på de områden där vi har mest kvar att göra. Vi
            väljer att ta oss an de svåraste områdena, och ett av dem är de
            konsumtionsbaserade utsläppen.
          </note>
          <note>
            Det är första gången vi har en produkt som systematiskt tar sig
            an den frågan. Där konstaterar man att utsläppen från det vi importerar
            är större än de utsläpp som sker i Sverige. Det visar på vikten
            av att vi verkligen fortsätter att arbeta med detta.
          </note>
          <note>
            Man konstaterar också att det kvarstår mycket metodarbete innan
            vi kan hitta ett systematiskt arbete i frågan. Men att frågan
            nu finns med i miljöbilagan innebär att vi har startat arbetet
            och flyttat det flera steg framåt, så kanske kommer vi vid någon
            tidpunkt att ha nog med informa ­ tion och en metod som gör att
            det finns grund för att fatta beslut om ett nationellt mål i frågan.
          </note>
          <note type="speaker">
            Anf. 34 JENS HOLM (V):
          </note>
          <note>
            Herr talman! Jag fick en del svar på mina frågor, och det tackar
            jag för.
          </note>
          <note>
            Vad gäller de konsumtionsbaserade utsläppen är de, precis som
            ministern säger, faktiskt större än de som sker på svenskt territorium.
          </note>
          <note>
            Det är bra att det finns en bilaga, och det är bra att regeringen
            också har en strategi för hållbar konsumtion. Men jag tror att
            det behövs mycket mer.
          </note>
          <note>
            Ska vi kunna komma till rätta med de stora utsläpp som i dag
            flyger under radarn behövs det ett mål som är mätbart och uppföljningsbart,
            precis som vi har ett mål för de utsläpp som sker på svensk mark.
            Vi behöver förstås också ett beslut om hur mycket vi vill att
            dessa utsläpp ska minska. Det står regeringen helt fritt att när
            som helst lägga fram ett sådant etappmål, till exempel inom ramen
            för miljömålssystemet.
          </note>
          <note>
            Jag ställde tidigare en fråga om sanktionsavgifter för dem som
            bryter mot skogsvårdslagen. Jag fick inget svar på den, men ministern
            har chans att ge ett svar.
          </note>
          <note>
            Jag fick inte heller svar på frågan om blyammunition. Ministern
            har svarat mig skriftligen, men jag tyckte inte att det var ett
            svar på min konkreta fråga. Det kan väl inte vara så att bly ska
            spridas till örnar och andra djur som lever i vår natur ? Vi vet
            att vi kan komma till rätta med detta genom att förbjuda bly i
            ammunition så att annan ammunition får användas.
          </note>
          <note>
            Herr talman! Vänsterpartiet kommer inte bara att backa upp konkreta
            förslag som bidrar till att lösa vår tids stora ödesfrågor, i
            synnerhet miljömålen, utan vi kommer att driva på aktivt så att
            tempot skruvas upp i frågan och det blir fler konkreta beslut
            och åtgärder.
          </note>
          <note type="speaker">
            Anf. 35 Miljöminister KAROLINA SKOG (MP):
          </note>
          <note>
            Herr talman! Det är viktigt att vi regelbundet i kammaren diskuterar
            arbetet med att nå miljömålen och om och om igen tydligt slår
            fast att ambitionen är att de ska nås.
          </note>
          <note>
            Det är ett långsiktigt och enträget arbete, inte minst eftersom
            tiden mellan att besluta om ett styrmedel och att detta styrmedel
            får effekt på miljön är lång.
          </note>
          <note>
            Vi vet mycket om tillståndet för miljön i Sverige. Vi har det
            väl förspänt eftersom vi har en fantastiskt god miljöövervakning
            med mycket information. Vi vet exempelvis vilka effekter spridningen
            av bly har på däggdjur och annat, och bly är ett mycket farligt
            ämne. Vi har också ett antal metoder för att agera.
          </note>
          <note>
            När det gäller kemikalier är den viktigaste substitution, alltså
            att man tillsammans med näringslivet hittar alternativa metoder
            så att man senare kan gå fram med ett förbud om det behövs. Det
            är viktigt vad gäller ammunition men också generellt för produkter
            vi producerar.
          </note>
          <note>
            Det är också alltid värt att kommentera att det i arbetet med
            denna förändring, i substitutionsarbetet, i kemikaliearbetet,
            i arbetet med att hitta bättre bränslen, hållbara fossilfria bränslen
            till våra transporter, i arbetet med att utveckla ny teknik och
            i arbetet med hur vi ska bygga städer och tätorter hållbara finns
            enorma möjligheter för Sverige som land, för vårt näringsliv och
            för vår generella kunskapsutveckling. Även här har vi det väl
            förspänt med en forskning som ligger i framkant och ett näringsliv
            som ligger på och vill vara delaktigt. Det ger mig hopp för framtiden.
          </note>
          <note>
            Men vi behöver också en regering och en budget som ägnar sig
            åt frågan.
          </note>
          <note>
            Överläggningen var härmed avslutad.
          </note>
          <note>
            § 8 Svar på interpellation 2016/17:436 om Sveriges förhållningssätt
            till nya grödor
          </note>
          <note type="speaker">
            Anf. 36 Miljöminister KAROLINA SKOG (MP):
          </note>
          <note>
            Herr talman! Jesper Skalberg Karlsson har frågat mig om regeringen
            anammat nya principer för den svenska ståndpunkten i frågor som
            rör begränsningar av farliga ämnen och vilka dessa principer i
            så fall är.
          </note>
          <note>
            Jag vill inleda med att tacka Jesper Skalberg Karlsson för att
            han lyfter fram frågan om hur man ska se på växtförädling och
            begränsning av spridning av farliga ämnen.
          </note>
          <note>
            Jag måste förtydliga att glufosinatammonium och glyfosat är två
            olika verksamma ämnen.
          </note>
          <note>
            När det gäller Echas utlåtande om klassificeringen av det verksamma
            ämnet glyfosat är det först när EU-kommissionen föreslår en ny
            godkännandeförordning för glyfosat i den föreskrivande kommittén
            för växtskyddsmedel som det går att bedöma om det beslutet kommer
            att påverka Sveriges agerande i EU avseende glyfosat och glyfosatresistenta
            GMO.
          </note>
          <note>
            Glufosinatammonium är ett särskilt farligt ämne och har klassificerats
            som fortplantningsstörande. Det innebär att ämnet inte längre
            uppfyller kraven för ett godkännande enligt EU:s förordning 1107/2009
            om utsläppande av växtskyddsmedel på marknaden. Ämnet får dock
            användas under det godkännande som finns enligt den gamla lagstiftningen
            tills det har omprövats enligt den nya.
          </note>
          <note>
            Ett godkännande av en GMO-gröda som är resistent mot glufosinat
            ­ ammonium innebär en risk för ökad användning av detta farliga
            växtskyddsmedel. Ett godkännande av GMO som möjliggör användningen
            av glufosinatammonium skulle således stå i strid med regeringens
            miljöpolitik, särskilt miljökvalitetsmålet Giftfri miljö, och
            motverka uppfyllandet av EU:s miljöhandlingsprogram.
          </note>
          <note>
            Regeringen har under 2016 röstat nej till odling av två genmodifierade
            majssorter som är resistenta mot glufosinatammonium. Detta gjordes
            i enlighet med den GMO-politik som förankrades i riksdagen 2015,
            regeringens proposition 2013/14:39 På väg mot en giftfri vardag
            – plattform för kemikaliepolitiken och regeringens skrivelse Giftfri
            vardag .
          </note>
          <note>
            Avslutningsvis kan jag konstatera att Sveriges bedömning fortsätter
            att vara att genmodifierade grödor som är resistenta mot det giftiga
            ogräsmedlet glufosinatammonium inte ska godkännas för odling inom
            EU. Reger ­ ingens bedömning baseras på en sammanvägning av samtliga
            expertmyndigheters synpunkter och regeringens kemikaliepolitik.
          </note>
          <note type="speaker">
            Anf. 37 JESPER SKALBERG KARLSSON (M):
          </note>
          <note>
            Herr talman! Jag tackar miljöministern för svaret.
          </note>
          <note>
            Låt mig inledningsvis säga att Miljöpartiet verkligen är ett
            parti med flera ansikten. Som ungdomsförbundare och sedan riksdagsledamot
            har jag rest runt i landet på bokbord, debatter och olika panelsamtal
            och träffat miljöpartister och medlemmar i Grön Ungdom. Då har
            det slagit mig att de är nyfikna, visionära, klarsynta och konstruktiva
            unga som på riktigt vill prata om hur vi bygger en hållbar framtid,
            såväl kopplat till miljöutmaningen och miljömålen som till integrationen
            av första generationens svenskar i detta land.
          </note>
          <note>
            Det är ingen hemlighet att jag tycker så här. Vore Miljöpartiet
            enbart uppbyggt av dessa människor, som har visioner och är konstruktiva,
            hade Miljöpartiet kunnat vara en del av en annan regering än den
            som man nu ingår i med Socialdemokraterna.
          </note>
          <note>
            Sedan har Miljöpartiet ett annat ansikte, och det ser vi tyvärr
            mer och mer av. Det är ett miljöparti som vill införa ett nytt
            nationellt styrmedel i form av flygskatt, vilket inte är särskilt
            effektivt. Man vill också genomdriva storskaliga förbud av till
            exempel trålning, vilket är ganska näringsfientligt för västkustregionen.
            Man driver också på för mål om 100 procent ekologiskt i EU, trots
            att man vet att det leder till mindre skördar och att världen
            har begränsat med mat. Detta är en nyans, minst sagt.
          </note>
          <note>
            Sedan finns det också en liten klick i Miljöpartiet som har ännu
            mer extrema åsikter och som verkligen vänder sig bort från vetenskapen
            och i stället förlitar sig på konspirationsteorier och egensnickrad
            politik. Det handlar bland annat om chemtrails, elallergier och
            ett rädslobaserat motstånd mot till exempel genetiskt modifierade
            grödor.
          </note>
          <note>
            Det är tråkigt för ett parti som Sverige på något vis skulle
            behöva som ett konstruktivt och framtidsinriktat miljöparti.
          </note>
          <note>
            När vi talar om GMO talar vi om vetenskap. Det är den mest avancerade
            växtförädlingsteknik vi har just nu. Jag tror att vi behöver tillvarata
            denna potential om vi ska möta den globala livsmedelsutmaningen.
          </note>
          <note>
            Det kan sägas om vetenskapen generellt att den under ganska lång
            tid och i allt större utsträckning har fått stå tillbaka för mer
            eller mindre löst tyckande. Samtidigt har känslor och fördomar
            tillmätts samma betydelse som objektiva fakta.
          </note>
          <note>
            Mot bakgrund av det tycker jag att det är positivt att regeringen
            – och inte minst statsrådet Karolina Skog – under de senaste veckorna
            har lyft fram vikten av vetenskapens och forskningens centrala
            roll för det politiska beslutsfattandet och för den samhälleliga
            utvecklingen, bland annat i March for Science.
          </note>
          <note>
            Då är det ju ännu viktigare att man inte bara skriver en välformulerad
            och fin debattartikel utan att man också genomför detta i praktisk
            politik och har det som ledord i alla beslut som man fattar.
          </note>
          <note>
            Det är intressant att fråga miljöminister Karolina Skog om man
            verkligen har följt vetenskapliga råd och expertis när man har
            fattat beslut om bland annat nya grödor som är GMO-grödor. Både
            svenska Jordbruksverket och Europeiska unionens expertmyndighet
            Efsa har bedömt dessa två majssorter som säkra. Varför har då
            regeringen röstat nej? Följer reger ­ ingen då verkligen expertmyndigheternas
            råd?
          </note>
          <note type="speaker">
            Anf. 38 Miljöminister KAROLINA SKOG (MP):
          </note>
          <note>
            Herr talman! Det händer att man gör misstag i politiken. Ett
            sätt att undvika fokus på detta är att rikta frågor till sin motståndare.
            Jag har fått en interpellation som helt enkelt bygger på ett missförstånd.
          </note>
          <note>
            Det handlar om två olika ämnen som har vissa likheter i benämningen,
            men som inte är samma ämne. Detta bygger på ett resonemang om
            glyfo ­ sat, men frågan handlar om glufosinatammonium som är ett
            annat ämne, som är konstaterat farligt.
          </note>
          <note>
            Regeringens kemikaliepolitik är väldigt tydlig. Det finns ämnen
            som vi vet är farliga – och glufosinatammonium är ett farligt
            ämne. Det har tillkommit ny information som visar att det verkligen
            är ett farligt ämne. Det ska alltså fasas ut ur EU. När vi har
            fått den informationen ska vi inte tillåta tester av grödor som
            är kopplade till och som ska odlas tillsammans med just det farliga
            ämnet.
          </note>
          <note>
            Det handlar alltså om att introducera nya grödor på marknaden,
            som är beroende av det här farliga ämnet som håller på att fasas
            ut. Den nya information som vi har fått om glufosinatammoniums
            farlighet ska självklart vara en del i de beslut som vi fattar,
            även i GMO-frågan. Det är det som vi har gjort i det här fallet.
            Vi har röstat nej till test av två majssorter som är resistenta
            mot glufosinatammonium som är bevisat farligt.
          </note>
          <note>
            Sedan har ledamoten helt enkelt blandat ihop detta med en annan
            diskussion som rör ett annat ämne, glyfosat. Det är lätt hänt.
          </note>
          <note>
            På ett sätt är det en fråga om hur man ska förhålla sig till
            information och rekommendationer från myndigheter. Regeringens
            strategi för hur man ska ställa sig i GMO-frågor är att man ska
            fatta beslut i fall till fall baserat på en sammantagen bedömning
            av expertmyndigheternas informa ­ tion, och det har vi gjort också
            i det här fallet.
          </note>
          <note>
            När vi vet att glufosinatammonium verkligen är farligt ska vi
            inte agera på ett sätt som ökar användningen av just det ämnet.
            Det är väldigt logiskt och också i linje med den politik som vi
            har förankrat i kammaren.
          </note>
          <note>
            Jag är självfallet glad över få möjlighet att återigen understryka
            vikten av samverkan mellan politik, forskning och vetenskap. När
            vi politiker fattar beslut är det viktigt att ställa frågan: Hur
            vet man det? Vad baseras det på? G å r det att göra en redovisning
            bakåt?
          </note>
          <note>
            Men jag märker att den här diskussionen och relationen mellan
            vetenskap och politik väldigt snabbt har hamnat fel. Det verkar
            bygga på en bild av att forskarsamhället är en homogen grupp där
            alla tycker likadant och kan göra en automatisk överföring av
            information som ger automatiska svar till politiken. Hade det
            varit så hade vi inte behövt ha ett politiskt system över huvud
            taget.
          </note>
          <note>
            Vi politiker ska samla in information och värdera den och utifrån
            vår politiska agenda och målsättning fatta beslut. Så har vi gjort
            i det här fallet.
          </note>
          <note>
            Vi har nu en politik för att fasa ut dokumenterat farliga ämnen,
            bland annat glufosinatammonium, och vi fattar beslut i den riktningen.
          </note>
          <note type="speaker">
            Anf. 39 JESPER SKALBERG KARLSSON (M):
          </note>
          <note>
            Herr talman! Tack, miljöministern, för det svaret!
          </note>
          <note>
            Miljöministern säger att det finns olika forskare som tycker
            olika saker. Det är viktigt att slå fast att det är lite av en
            chimär i många avseenden. Jag har haft en del debatter med sverigedemokrater
            som i klimatfrågan säger: Nej, det finns faktiskt två olika sidor
            av myntet. Det finns forskare som säger olika saker.
          </note>
          <note>
            Det är sant att det finns forskare som inte tror på global uppvärmning,
            men då ska man vara ärligt med att det kan vara 99 procent mot
            1 procent. Bara för att det finns två sidor är de inte automatiskt
            lika stora. Det ska man vara tydlig med.
          </note>
          <note>
            Som miljöministern säger ska man hålla isär glufosinatammonium
            och glyfosat. Glyfosat är ett ämne som har funnits sedan 1970
            under en rad olika varumärken. Det ämnet har bedömts som säkert
            av Efsa, av FAO och av Echa. Det är ju ändå tre expertmyndigheter
            på området. De är inte allvetande på något sätt, men de är de
            expertmyndigheter som vi vanligtvis baserar den vetenskapliga
            bedömningen på.
          </note>
          <note>
            När det gäller glyfosat har ju regeringen vacklat. Även när dispensen
            skulle förlängas för ett år sedan var man emot det, även om Efsa
            hade sagt att glyfosater inte utgör en cancerrisk med de mängder
            som man utsätts för. Det är klart att saker kan vara farliga,
            men det mesta är farligt om bara koncentrationen är tillräckligt
            stor. Det handlar om hur mycket man utsätts och exponeras för
            ämnet.
          </note>
          <note>
            Det kan vara korrekt att dessa majssorter kan vara resistenta
            mot glufosinatammonium, men likväl har Efsa och svenska Jordbruksverket
            rekommenderat att de ska godkännas. Någonstans pratar vi om olika
            saker. Glufosinatammonium har en dokumenterad skadlig effekt,
            så det finns kanske skäl att fasa ut det, det är jag inte emot.
            Men när det gäller de grödor som man har röstat emot har expertmyndigheterna
            sagt att de bör godkännas. Då kan man fundera på om expertmyndigheterna
            från början har fått rätt styrmedel av politiken.
          </note>
          <note>
            Ministern använder ord som alternativa fakta, och hon har gjort
            det även i tidigare debatter. Det är ett modeord som används ganska
            flitigt. Att Donald Trump har flyttat in i Vita huset betyder
            kanske inte att det fenomenet är så nytt. All relativisering av
            vetenskap och att föra in små kilar för att så misstro är ju sådant
            som har funnits sedan franska intellektuella som Derrida och Foucault
            och som fick slå rot i Sverige i samband med 68-rörelsen då vänstern
            tog över på universiteten.
          </note>
          <note>
            Sammantaget tycker jag att det är oroande om Sverige flyttar
            mer och mer av bedömningen av nya grödor till politiken. Jag tycker
            att det är rimligt att man lyssnar på expertmyndigheternas utlåtanden,
            som ska ligga grund för vår bedömning. Det finns många krafter
            i vårt samhälle just nu som försöker att påverka politiken i olika
            frågor och i olika riktningar. Det är lätt att förvilla sig, för
            det handlar inte om några små krafter i görningen utan det gäller
            stora ekonomiska och demokratiska intressen.
          </note>
          <note type="speaker">
            Anf. 40 Miljöminister KAROLINA SKOG (MP):
          </note>
          <note>
            Herr talman! När man bygger en interpellation på ett resonemang
            om att man ska lyssna på myndigheterna och på vetenskap är det
            svagt att man inte kan erkänna när det har blivit tydligt att
            interpellationen bygger på ett missförstånd. I texten argumenterar
            ledamoten som att vi skulle ha röstat emot de aktuella majssorterna
            därför att de är resistenta mot glyfosat. Det som stämmer är att
            vi har röstat emot dem för att de är resistenta mot glufo ­ sinatammonium.
          </note>
          <note>
            Jesper Skalberg håller med mig om att ämnet ska fasas ut eftersom
            det är dokumenterat farligt, men han drar inte slutsatsen att
            vi därmed inte ska släppa ut nya grödor. Dessa finns inte ens
            på marknaden i dag utan är på väg att utvecklas. De ska ut på
            marknaden senare. För att använda dem måste man också använda
            det här skadliga ämnet. Detta hänger inte ihop. Om vi ska fasa
            ut ett farligt ämne ska vi självklart inte bidra till att det
            används mer. Det är olika saker. Man kan inte få båda samtidigt.
          </note>
          <note>
            Det har tillkommit ny information om det farliga med glufosinatammonium,
            och den har inte helt och hållet slagit igenom än i det europeiska
            regelverket. Regelverket säger också att när man har ny information
            och vet att det inte skulle bli tillåtet vid en ny prövning ska
            man agera enligt den informationen även om den administrativa
            prövningen ännu inte har gjorts, vilket den inte har i detta fall.
            Myndigheterna är självklart bundna av det som finns på papper.
          </note>
          <note>
            Detta är en av anledningarna till att vi vill ta politisk ställning
            även till de frågor som behandlas av expertkommittéerna, och vi
            förankrar det. Regeringen skriver en instruktion som sedan förankras
            i riksdagen. I detta fall har vi tagit till oss den nya informationen
            om det aktuella ämnets farlighet, och vi anpassar oss efter det
            när vi röstar. Detta är inget nytt och innebär ingen förändring,
            utan nu tillämpas den politik som regeringen har framfört och
            förankrat i riksdagen.
          </note>
          <note>
            GMO är en viktig och positiv teknik för att lösa utmaningar och
            använda växtförädling mer effektivt. Men det ska inte vara en
            smitväg för att föra ut och öka användningen av farliga kemikalier.
            Vi måste kunna använda detta redskap till nytta och inte motverka
            en aktiv kemikaliepolitik.
          </note>
          <note>
            Jesper Skalberg tycks vilja klistra på en växtförädlingsfientlig
            agenda på mig, men det tror jag att han misslyckas med ordentligt.
            Jag har faktiskt arbetat med växtförädling och är nära släkt till
            en av Sveriges mest kända växtförädlare. Jag är väldigt väl insatt
            och tror mycket på kraften i växtförädling, och jag ser att GMO
            är en naturlig utveckling. Det är klart att det är bra att vara
            effektiv i växtförädlingen så att vi kan använda detta redskap
            ännu bättre. Då kan vi möta inte minst klimatförändringarna och
            förändringar i naturen med bättre grödor i framtiden, och vi får
            därmed ett effektivare jordbruk.
          </note>
          <note>
            Jag står dock fast vid att vi måste ha en tydlig strategi för
            att fasa ut farliga bekämpningsmedel från användning i EU. Detta
            får och ska ha konsekvenser för vilka nya grödor vi släpper ut
            på marknaden.
          </note>
          <note type="speaker">
            Anf. 41 JESPER SKALBERG KARLSSON (M):
          </note>
          <note>
            Herr talman! Jag vill tacka ministern för svaret. Här säger hon
            precis det som jag vill att en svensk miljöminister ska säga i
            kammaren och det som jag vill att en svensk miljöminister inte
            ska känna några tvivel om, det vill säga att GMO är en viktig
            och positiv teknik. Det instämmer jag i till fullo.
          </note>
          <note>
            Därför hoppas jag att regeringen även fortsättningsvis kan basera
            godkännandet av nya grödor på vetenskap. När det gäller de två
            majssorter som var uppe för behandling för ett antal månader sedan
            har både det svenska Jordbruksverket och Europeiska unionens expertmyndighet
            Efsa bedömt dem som säkra.
          </note>
          <note>
            Avslutningsvis vill jag återkomma till det jag sa i början av
            debatten. Det finns flera olika sidor av Miljöpartiet och dess
            företrädare. Det finns konstruktiva och klarsynta människor som
            vill se en hållbar utveckling och som fokuserar på ordet ”utveckling”.
          </note>
          <note>
            Snarare än att stå still och säga nej till teknikutveckling,
            växtförädling och sådant som kan lösa våra framtidsutmaningar
            ska man bejaka ny teknik och forskning. Jag tycker inte att det
            är hållbart att stå still, utan samhället behöver ha en hållbar
            utveckling, inte en ohållbar stagnation. Då behövs tillväxt och
            fler människor som kommer hit och bygger sig en framtid. Därigenom
            stärks vårt lands konkurrenskraft och framtidsmöjligheter.
          </note>
          <note>
            Jag är glad att miljöministern slår fast att GMO är en viktig
            och positiv teknik. Jag önskar henne också en trevlig helg.
          </note>
          <note type="speaker">
            Anf. 42 Miljöminister KAROLINA SKOG (MP):
          </note>
          <note>
            Herr talman! Det är faktiskt ganska enkelt. I svensk politik
            är vi i dag eniga om att hållbar utveckling handlar om just utveckling.
            Jag är oerhört glad att denna bild har fått starkt fotfäste i
            svensk politik och i det svenska samhället. Den delas också av
            näringslivet. En viktig del i detta är att se möjligheterna med
            ny teknik inom olika områden, bland annat inom jordbrukssektorn.
            Då kan vi arbeta effektivare och möta de utmaningar som finns.
          </note>
          <note>
            Detta ska dock inte leda till att politiken ska stå vid sidan
            om och ta på sig något slags nattväktarroll. Om vi talar om partier
            finns det olika sidor inom alla partier. Jag ser stora faror för
            miljöpolitiken när det gäller de som försöker krympa politikens
            roll till att vara minimal, okritisk och passiv. Ska vi ha en
            fungerande kemikaliepolitik i Sverige och EU behöver vi en fast
            hand och tydlig implementering av de principer som vi har lagt
            fast för kemikaliepolitiken och den kunskap som kommer till oss
            vartefter.
          </note>
          <note>
            Om vi vet att ett bekämpningsmedel är farligt kan vi inte samtidigt
            godkänna och släppa ut nya grödor på marknaden som är beroende
            av det farliga bekämpningsmedlet. Detta hänger inte ihop, utan
            det är att avskaffa kemikaliepolitiken. Det skulle göra att vi
            inte kan fasa ut ämnen som är farliga. Detta är väldigt långt
            ifrån principen att implementera det vi är överens om i Europa
            och i Sverige.
          </note>
          <note>
            Överläggningen var härmed avslutad.
          </note>
          <note>
            § 9 Bordläggning
          </note>
          <note>
            Följande dokument anmäldes och bordlades:
          </note>
          <note>
            Motioner
          </note>
          <note>
            med anledning av prop. 2016/17:172 Ett sammanhållet mottagande
            med tidsbegränsade uppehållstillstånd
          </note>
          <note>
            2016/17:3729 av Christina Höj Larsen m.fl. (V)
          </note>
          <note>
            2016/17:3736 av Paula Bieler och Jennie Åfeldt (SD)
          </note>
          <note>
            med anledning av prop. 2016/17:179 Nytt mål för förnybar el och
            kontrollstation för elcertifikatssystemet 2017
          </note>
          <note>
            2016/17:3720 av Mattias Bäckström Johansson m.fl. (SD)
          </note>
          <note>
            2016/17:3724 av Maria Weimer m.fl. (L)
          </note>
          <note>
            2016/17:3738 av Birger Lahti m.fl. (V)
          </note>
          <note>
            § 10 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 4 maj
          </note>
          <note>
            2016/17:498 Bredband till alla
          </note>
          <note>
            av Magnus Oscarsson (KD)
          </note>
          <note>
            till statsrådet Peter Eriksson (MP)
          </note>
          <note>
            2016/17:499 Hemvärnets ställning i Försvarsmaktens ledningsstruktur
          </note>
          <note>
            av Allan Widman (L)
          </note>
          <note>
            till försvarsminister Peter Hultqvist (S)
          </note>
          <note>
            2016/17:500 Omröstningen om Unescoresolution nr 30
          </note>
          <note>
            av Karin Enström (M)
          </note>
          <note>
            till utrikesminister Margot Wallström (S)
          </note>
          <note>
            § 11 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 4 maj
          </note>
          <note>
            2016/17:1329 Kemiska ämnen i byggmaterial
          </note>
          <note>
            av Kristina Yngwe (C)
          </note>
          <note>
            till miljöminister Karolina Skog (MP)
          </note>
          <note>
            2016/17:1330 Rysslands förste vice industriminister
          </note>
          <note>
            av Karin Enström (M)
          </note>
          <note>
            till statsrådet Ann Linde (S)
          </note>
          <note>
            2016/17:1331 Det svenska stödet till minhantering
          </note>
          <note>
            av Karin Enström (M)
          </note>
          <note>
            till statsrådet Isabella Lövin (MP)
          </note>
          <note>
            2016/17:1332 Arbetsförmedlingens hantering av sanktioner mot
            personer med aktivitetsstöd
          </note>
          <note>
            av Ali Esbati (V)
          </note>
          <note>
            till arbetsmarknads- och etableringsminister Ylva Johansson (S)
          </note>
          <note>
            2016/17:1333 Analys av ökad antibiotikaförskrivning till barn
          </note>
          <note>
            av Jenny Petersson (M)
          </note>
          <note>
            till statsrådet Gabriel Wikström (S)
          </note>
          <note>
            2016/17:1334 Ökat tryck på sjukvården
          </note>
          <note>
            av Lotta Olsson (M)
          </note>
          <note>
            till statsrådet Gabriel Wikström (S)
          </note>
          <note>
            2016/17:1335 Gränskontroller mellan Sverige och Danmark
          </note>
          <note>
            av Hans Wallmark (M)
          </note>
          <note>
            till statsrådet Anders Ygeman (S)
          </note>
          <note>
            2016/17:1336 De skärpta gränskontrollerna och det lokala polisarbetet
          </note>
          <note>
            av Hans Wallmark (M)
          </note>
          <note>
            till statsrådet Anders Ygeman (S)
          </note>
          <note>
            2016/17:1337 Åtgärder för unga lantbrukare
          </note>
          <note>
            av Kristina Yngwe (C)
          </note>
          <note>
            till statsrådet Sven-Erik Bucht (S)
          </note>
          <note>
            2016/17:1338 Bristen på förvarsplatser hos Migrationsverket
          </note>
          <note>
            av Beatrice Ask (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2016/17:1339 Säkerställande av vägnätet för BK4
          </note>
          <note>
            av Jessica Rosencrantz (M)
          </note>
          <note>
            till statsrådet Anna Johansson (S)
          </note>
          <note>
            2016/17:1340 Arbetsmarknadsministerns uttalande om manliga riksdagsledamöter
          </note>
          <note>
            av Lotta Olsson (M)
          </note>
          <note>
            till arbetsmarknads- och etableringsminister Ylva Johansson (S)
          </note>
          <note>
            2016/17:1341 Taiwan i WHO och WHA
          </note>
          <note>
            av Hans Rothenberg (M)
          </note>
          <note>
            till statsrådet Gabriel Wikström (S)
          </note>
          <note>
            2016/17:1342 Bidrag till hatpredikanter
          </note>
          <note>
            av Roger Haddad (L)
          </note>
          <note>
            till statsrådet Anna Ekström (S)
          </note>
          <note>
            2016/17:1343 Ökad livsmedelsexport
          </note>
          <note>
            av Åsa Coenraads (M)
          </note>
          <note>
            till statsrådet Sven-Erik Bucht (S)
          </note>
          <note>
            2016/17:1344 Arbetsmarknadspraktik hos danska anordnare
          </note>
          <note>
            av Boriana Åberg (M)
          </note>
          <note>
            till arbetsmarknads- och etableringsminister Ylva Johansson (S)
          </note>
          <note>
            2016/17:1345 Samverkan mellan brottsbekämpande myndigheter
          </note>
          <note>
            av Boriana Åberg (M)
          </note>
          <note>
            till statsrådet Anders Ygeman (S)
          </note>
          <note>
            2016/17:1346 Undernäring bland äldre
          </note>
          <note>
            av Markus Wiechel (SD)
          </note>
          <note>
            till statsrådet Åsa Regnér (S)
          </note>
          <note>
            § 12 Anmälan om skriftligt svar på fråga
          </note>
          <note>
            Skriftligt svar på följande fråga hade kommit in:
          </note>
          <note>
            den 4 maj
          </note>
          <note>
            2016/17:1286 Saudiarabien och FN:s kvinnokommission
          </note>
          <note>
            av Sofia Arkelsten (M)
          </note>
          <note>
            till utrikesminister Margot Wallström (S)
          </note>
          <note>
            § 13 Kammaren åtskildes kl. 11.06.
          </note>
          <note>
            Sammanträdet leddes av förste vice talmannen.
          </note>
          <note>
            Vid protokollet
          </note>
          <note>
            ANDERS NORIN
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Anmälan om fördröjda svar på interpellationer
          </note>
          <note>
            § 2 Ärenden för hänvisning till utskott
          </note>
          <note>
            § 3 Svar på interpellation 2016/17:460 om hjälp och stöd till
            civila veteraner
          </note>
          <note>
            Anf. 1 Statsrådet ANDERS YGEMAN (S)
          </note>
          <note>
            Anf. 2 ALLAN WIDMAN (L)
          </note>
          <note>
            Anf. 3 Statsrådet ANDERS YGEMAN (S)
          </note>
          <note>
            Anf. 4 ALLAN WIDMAN (L)
          </note>
          <note>
            Anf. 5 Statsrådet ANDERS YGEMAN (S)
          </note>
          <note>
            Anf. 6 ALLAN WIDMAN (L)
          </note>
          <note>
            Anf. 7 Statsrådet ANDERS YGEMAN (S)
          </note>
          <note>
            § 4 Svar på interpellation 2016/17:415 om tillkännagivanden från
            riksdagen
          </note>
          <note>
            Anf. 8 Socialförsäkringsminister ANNIKA STRANDHÄLL (S)
          </note>
          <note>
            Anf. 9 JOHAN FORSSELL (M)
          </note>
          <note>
            Anf. 10 Socialförsäkringsminister ANNIKA STRANDHÄLL (S)
          </note>
          <note>
            Anf. 11 JOHAN FORSSELL (M)
          </note>
          <note>
            Anf. 12 Socialförsäkringsminister ANNIKA STRANDHÄLL (S)
          </note>
          <note>
            Anf. 13 JOHAN FORSSELL (M)
          </note>
          <note>
            Anf. 14 Socialförsäkringsminister ANNIKA STRANDHÄLL (S)
          </note>
          <note>
            § 5 Svar på interpellation 2016/17:418 om långa sjukskrivningar
          </note>
          <note>
            Anf. 15 Socialförsäkringsminister ANNIKA STRANDHÄLL (S)
          </note>
          <note>
            Anf. 16 JOHAN FORSSELL (M)
          </note>
          <note>
            Anf. 17 Socialförsäkringsminister ANNIKA STRANDHÄLL (S)
          </note>
          <note>
            Anf. 18 JOHAN FORSSELL (M)
          </note>
          <note>
            Anf. 19 Socialförsäkringsminister ANNIKA STRANDHÄLL (S)
          </note>
          <note>
            Anf. 20 JOHAN FORSSELL (M)
          </note>
          <note>
            Anf. 21 Socialförsäkringsminister ANNIKA STRANDHÄLL (S)
          </note>
          <note>
            § 6 Svar på interpellation 2016/17:459 om åtgärder för att förhindra
            tågkapningar
          </note>
          <note>
            Anf. 22 Statsrådet ANNA JOHANSSON (S)
          </note>
          <note>
            Anf. 23 PER KLARBERG (SD)
          </note>
          <note>
            Anf. 24 Statsrådet ANNA JOHANSSON (S)
          </note>
          <note>
            Anf. 25 PER KLARBERG (SD)
          </note>
          <note>
            Anf. 26 Statsrådet ANNA JOHANSSON (S)
          </note>
          <note>
            Anf. 27 PER KLARBERG (SD)
          </note>
          <note>
            Anf. 28 Statsrådet ANNA JOHANSSON (S)
          </note>
          <note>
            § 7 Svar på interpellation 2016/17:442 om nya åtgärder för miljömålen
          </note>
          <note>
            Anf. 29 Miljöminister KAROLINA SKOG (MP)
          </note>
          <note>
            Anf. 30 JENS HOLM (V)
          </note>
          <note>
            Anf. 31 Miljöminister KAROLINA SKOG (MP)
          </note>
          <note>
            Anf. 32 JENS HOLM (V)
          </note>
          <note>
            Anf. 33 Miljöminister KAROLINA SKOG (MP)
          </note>
          <note>
            Anf. 34 JENS HOLM (V)
          </note>
          <note>
            Anf. 35 Miljöminister KAROLINA SKOG (MP)
          </note>
          <note>
            § 8 Svar på interpellation 2016/17:436 om Sveriges förhållningssätt
            till nya grödor
          </note>
          <note>
            Anf. 36 Miljöminister KAROLINA SKOG (MP)
          </note>
          <note>
            Anf. 37 JESPER SKALBERG KARLSSON (M)
          </note>
          <note>
            Anf. 38 Miljöminister KAROLINA SKOG (MP)
          </note>
          <note>
            Anf. 39 JESPER SKALBERG KARLSSON (M)
          </note>
          <note>
            Anf. 40 Miljöminister KAROLINA SKOG (MP)
          </note>
          <note>
            Anf. 41 JESPER SKALBERG KARLSSON (M)
          </note>
          <note>
            Anf. 42 Miljöminister KAROLINA SKOG (MP)
          </note>
          <note>
            § 9 Bordläggning
          </note>
          <note>
            § 10 Anmälan om interpellationer
          </note>
          <note>
            § 11 Anmälan om frågor för skriftliga svar
          </note>
          <note>
            § 12 Anmälan om skriftligt svar på fråga
          </note>
          <note>
            § 13 Kammaren åtskildes kl. 11.06.
          </note>
          <note>
            Tryck: Elanders, Vällingby 2017
          </note>
        </div>
      </body>
    </text>
  </TEI>
</teiCorpus>
