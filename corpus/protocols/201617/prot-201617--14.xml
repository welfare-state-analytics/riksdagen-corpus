<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201617</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201617</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201617--14</head>
          <docDate when="2016-10-13">2016-10-13</docDate>
        </div>
      </front>
      <body>
        <div>
          <note>
            § 1 Anmälan om ordförande i utskott
          </note>
          <note>
            Talmannen anmälde att Tuve Skånberg (KD) valts till ordförande
            i civilutskottet under tiden för Caroline Szybers ledighet den
            11 oktober 2016–30 april 2017.
          </note>
          <note>
            § 2 Anmälan om subsidiaritetsprövning
          </note>
          <note>
            Talmannen anmälde att utdrag ur prot. 2016/17:2 för torsdagen
            den 29 september i ärende om subsidiaritetsprövning av EU-förslag
            hade kommit in från utbildningsutskottet.
          </note>
          <note>
            § 3 Anmälan om fördröjt svar på interpellation
          </note>
          <note>
            Följande skrivelse hade kommit in:
          </note>
          <note>
            Interpellation 2016/17:38
          </note>
          <note>
            Till riksdagen
          </note>
          <note>
            Interpellation 2016/17:38 Omlokalisering av EMA till Sverige
          </note>
          <note>
            av Jenny Petersson (M)
          </note>
          <note>
            Interpellationen kommer att besvaras tisdagen den 15 november
            2016.
          </note>
          <u>
            <seg>
              Skälet till dröjsmålet är redan inbokade engagemang.
            </seg>
          </u>
          <note>
            Stockholm den 11 oktober 2016
          </note>
          <u>
            <seg>
              Socialdepartementet
            </seg>
          </u>
          <note>
            Gabriel Wikström (S)
          </note>
          <note>
            Enligt uppdrag
          </note>
          <note>
            Marianne Jenryd
          </note>
          <note>
            Expeditionschef
          </note>
          <note>
            § 4 Svar på interpellation 2016/17:6 om Sveriges möjligheter
            att söka medlemskap i Nato
          </note>
          <note type="speaker">
            Anf. 1 Utrikesminister MARGOT WALLSTRÖM (S):
          </note>
          <u>
            <seg>
              Herr talman! Ärade ledamöter! Hans Wallmark har frågat försvarsministern
              hur Sveriges möjligheter att söka medlemskap i Nato skulle påverkas
              av svenskt stöd för en FN-resolution om den så kallade humanitära
              ut ­ fästelsen. Wallmark har också frågat huruvida resolutionen
              påverkar Sveriges relationer med våra försvars- och säkerhetspolitiska
              samarbetspart ­ ner samt hur partierna i försvarsuppgörelsen kommer
              att informeras i den ­ na fråga.
            </seg>
          </u>
          <u>
            <seg>
              Ansvarsfördelningen inom regeringen är sådan att det är jag som
              ska besvara interpellationen.
            </seg>
          </u>
          <u>
            <seg>
              För att det inte ska råda några tvivel om regeringens syn på
              kärnvapen vill jag börja med att lyfta fram det ställningstagande
              som jag tillkännagav i utrikesdeklarationen förra året: ”Sverige
              kommer att samverka med likasinnade länder för att uppmärksamma
              kärnvapens humanitära konsekvenser och för att avskaffa alla kärnvapen.”
            </seg>
          </u>
          <u>
            <seg>
              Det bör också göras en distinktion mellan den humanitära utfästelsen
              och frågan om ett globalt kärnvapenförbud. Den humanitära utfästelsen
              var redan förra hösten föremål för behandling i FN:s generalförsamlings
              första utskott, och en resolution antogs med bred majoritet, bland
              annat med svenskt stöd. I en röstförklaring framhölls då att Sverige
              stöder utarbetande av nya effektiva legala instrument för kärnvapennedrustning,
              men att vi inte ser ett kärnvapenförbud som den enda vägen framåt.
            </seg>
          </u>
          <u>
            <seg>
              Inför årets generalförsamling är den dominerande frågeställningen
              huruvida medlemskretsen kommer att besluta om ett mandat för en
              förhandling om ett globalt kärnvapenförbud. Ett förslag till resolution
              med ett sådant förhandlingsmandat har också cirkulerats och torde,
              enligt reger ­ ingens bedömning, ha goda förutsättningar att vinna
              stöd från flertalet län ­ der som är aktiva på nedrustningsområdet.
            </seg>
          </u>
          <u>
            <seg>
              Det är viktigt att påpeka att denna omröstning inte utgör processens
              slutpunkt utan snarare dess början. Om resolutionen skulle antas
              blir nästa steg en förhandling i FN:s regi under 2017. Därefter
              har länderna själva att ta ställning till om man önskar tillträda
              den konvention som skulle bli resultatet av en sådan förhandling.
            </seg>
          </u>
          <u>
            <seg>
              För Sverige, liksom för övriga länder, blir det således fråga
              om ställningstaganden i flera led. I det korta perspektivet bereds
              inom Regeringskansliet en svensk position inför omröstningen i
              FN:s generalförsamling i slut ­ et av denna månad. Därefter har
              vi att utforma en förhandlingsstrategi utifrån svenska intressen,
              som också tar hänsyn till olika säkerhets- och försvarspolitiska
              aspekter. Slutligen, när en sådan förhandling väl slutförts, har
              Sverige, ytterst riksdagen, att pröva frågan om en eventuell svensk
              anslutning till en konvention. Inför dessa olika moment kommer
              regeringen att hålla riksdagspartierna informerade om våra ställningstaganden.
            </seg>
          </u>
          <u>
            <seg>
              I grunden handlar frågan om hur vi bäst ska kunna uppnå målet
              om en kärnvapenfri värld – en självklar utgångspunkt för svensk
              nedrustningspolitik. Alla åtgärder som har förutsättningar att
              effektivt bidra till att föra världen närmare detta mål är, enligt
              regeringens mening, värda att pröva på allvar.
            </seg>
          </u>
          <u>
            <seg>
              Den utbredda frustrationen i FN:s medlemskrets över kärnvapenstaternas
              ovilja att fullt ut efterleva de åtaganden om nedrustning som
              man de facto ingått, inte minst genom icke-spridningsfördraget,
              är högst begriplig. Den mer framträdande roll som kärnvapen återfått
              under senare år, inte minst i den ryska retoriken, ger tyvärr
              anledning till ökad oro.
            </seg>
          </u>
          <u>
            <seg>
              Frågan om ett kärnvapenförbud är komplex. Bedömningen bör göras
              utifrån en allsidig belysning där, förutom nedrustningspolitiska,
              även folk- och humanitärrättsliga aspekter samt effekterna för
              Sveriges säkerhets- och försvarspolitik beaktas. En viktig del
              i regeringens beslutsunderlag är den breda genomgång av frågans
              olika aspekter som gjorts av Folkrätts- och nedrustningsdelegationen.
            </seg>
          </u>
          <u>
            <seg>
              Sverige arbetar aktivt för att stärka vår säkerhet i ljuset av
              det försämrade omvärldsläget, inklusive i vårt närområde. Utgångspunkten
              är den försvarspolitiska inriktning som riksdagen med bred majoritet
              beslutat om. Försvarsuppgörelsen mellan Socialdemokraterna, Miljöpartiet,
              Kristdemokraterna, Centerpartiet och Moderaterna låg till grund
              för beslutet, och försvarsministern håller berörda partier löpande
              informerade om frågor av betydelse för svensk säkerhets- och försvarspolitik.
            </seg>
          </u>
          <u>
            <seg>
              Regeringens utgångspunkt är att det är möjligt att kombinera
              en aktiv politik för internationell nedrustning med ett fördjupat
              säkerhets- och försvarspolitiskt samarbete inom den militära alliansfrihetens
              ram.
            </seg>
          </u>
          <note type="speaker">
            Anf. 2 HANS WALLMARK (M):
          </note>
          <u>
            <seg>
              Herr talman! Det är nu ytterligare fem talare anmälda. Och det
              här är nog ett av de absolut längsta interpellationssvar jag har
              läst. Det tolkar jag på ett positivt sätt. Det här är ett svårt
              och komplicerat område. Det är också ett område som engagerar
              många. Och det finns många olika dimensioner. Jag lyfter fram
              några, och jag är övertygad om att kollegorna i kammaren från
              andra partier kommer att lyfta fram andra aspekter.
            </seg>
          </u>
          <u>
            <seg>
              Herr talman! Det var ett långt svar, men trots det saknas det
              svar på några av de centrala frågor som jag ställde. Jag tänker
              upprepa dem i slutet av mitt inlägg.
            </seg>
          </u>
          <u>
            <seg>
              Låt mig vara tydlig med att jag instämmer i utrikesministerns
              utgångspunkt om det hot som kärnvapen utgör, inte minst eftersom
              det numera på ett tydligt sätt ingår i rysk försvarsdoktrin. Man
              har, vill jag hävda, ett lättsinnigt förhållningssätt i sin doktrin,
              i sin retorik, till kärnvapen och kärnvapenhotet.
            </seg>
          </u>
          <u>
            <seg>
              Vi har sett det på olika sätt. När Danmark funderade på att ingå
              i det missilförsvar som finns i Europa hotade den ryska ambassadören
              i Danmark med att kärnvapen kunde sättas in mot Danmark. Vi har
              sett en likartad otäck retorik i samband med den illegala annekteringen
              av Krim. Och vi ser det nu, bara under de senaste dagarna, med
              utplaceringen av Iskanderrobotar i Kaliningrad, som kan bestyckas
              med kärnvapen.
            </seg>
          </u>
          <u>
            <seg>
              Vi såg det också i form av den så kallade påskhälsningen för
              några år sedan. Det övades med plan som kom mot svenskt luftrum.
              De kom aldrig in över svenskt luftrum. Men det har också antytts
              att det hade varit möjligt för dem att vara kärnvapenbestyckade.
              Man räknar med att den ryska federationen har ungefär 10 000 kärnvapenstridsspetsar.
            </seg>
          </u>
          <u>
            <seg>
              Om vi ska stödja det här förslaget i FN måste vi fråga oss hur
              det skulle påverka Ryssland. Skulle det med trovärdighet förändra
              den försämrade bild som Sverige finns med i? Jag är rädd för att
              den här typen av argument snarare är en återgång till 70-talsretorik
              än att man tar hoten här och nu på allvar.
            </seg>
          </u>
          <u>
            <seg>
              Herr talman! Jag tycker att det finns indikationer på och bedömningar
              om att ett ja till den här resolutionen skulle innebära ett nej
              till Nato, och att det finns risk för att det kan försämra samarbetet
              med USA.
            </seg>
          </u>
          <u>
            <seg>
              Instämmer utrikesministern i den bedömningen eller inte? Om hon
              inte gör det skulle jag gärna vilja veta på vilka grunder. Om
              hon instämmer i att det skulle innebära ett nej till Nato eller
              försvåra USA-samarbetet måste jag fråga varför det har varit en
              sådan tystnad, varför man i så fall inte har gjort några konsultationer
              och inte har försökt förankra den positionen.
            </seg>
          </u>
          <u>
            <seg>
              Om man nu stänger dörren, om utrikesministern vidimerar att man
              stänger dörrar, är det i så fall en maktens arrogans som har uppvisats.
              Därför finns det skäl att upprepa frågorna.
            </seg>
          </u>
          <u>
            <seg>
              Kan ministern garantera att ett svenskt stöd för resolutionen
              om den humanitära utfästelsen inte skulle omöjliggöra ett svenskt
              Natomedlemskap?
            </seg>
          </u>
          <u>
            <seg>
              Vilka signaler har ministern fått i sina samtal med försvars-
              och samarbetspolitiska samarbetspartner när det gäller om resolutionen
              är förenlig med Sveriges möjligheter att fullt ut samarbeta med
              Nato och fullfölja våra bi ­ ­ ­ laterala åtaganden, både i närområdet
              och gentemot USA?
            </seg>
          </u>
          <u>
            <seg>
              Vilka signaler har ministern fått i sina samtal med försvars-
              och säkerhetspolitiska samarbetspartner när det gäller om resolutionen
              försvårar våra möjligheter att få stöd i händelse av kris eller
              krig?
            </seg>
          </u>
          <u>
            <seg>
              Hur avser ministern att gå vidare med en dialog med försvarsuppgörelsens
              övriga partier i fråga om vad ett svenskt ja till resolutionen
              skulle be ­ tyda för svensk försvars- och säkerhetspolitik? Ministern
              nämnde att man kanske kommer att ta kontakter innan man kommer
              att ge besked. Men det som skulle vara intressant är hur man förankrar
              ett beslut.
            </seg>
          </u>
          <u>
            <seg>
              Avslutningsvis, vad säger ministern om vad Försvarsdepartementet
              och Försvarsmakten säger om denna resolution?
            </seg>
          </u>
          <note type="speaker">
            Anf. 3 CARL SCHLYTER (MP):
          </note>
          <u>
            <seg>
              Herr talman! Tack, utrikesministern, för svaret!
            </seg>
          </u>
          <u>
            <seg>
              Vi måste nog också se på vad kärnvapen är för typ av vapen för
              att förstå varför man måste ha ett internationellt förbud mot
              kärnvapen. Det är jättemärkligt att jag i talarstolen argumenterar
              hårdare än Hans Wallmark för att Putin inte ska få ha några kärnvapen
              genom att man ska ha ett internationellt kärnvapenförbud. Men
              vi kan kanske enas om det när farhågorna har lugnats av utrikesministerns
              svar. Vi får väl se.
            </seg>
          </u>
          <u>
            <seg>
              Jag har hämtat inspiration från en bok – talmannen kanske ursäktar
              att jag gör reklam men det är en FN-publikation om riskerna med
              ett icke avsiktligt kärnvapenkrig. Boken är gammal, men den har
              fortfarande ett värde. Många tänker på den galne forskaren och
              den galne generalen, men i den här boken tar man upp mycket forskning
              som också visar risken för icke fungerande beslutsstrukturer.
              Kärnvapen har alla de tendenser som stör beslutsprocedurer.
            </seg>
          </u>
          <u>
            <seg>
              Kärnvapens definition är väldigt korta beslutstider. Det är en
              väldigt centraliserad beslutsmakt och mycket hög stress. Låg till
              medelhög stress kan ofta hjälpa beslutsfattandet, men den tidspress
              och den effekt som dessa vapen har är stressen så hög att beslutsstrukturerna
              och den kognitiva förmågan hos ledarna undermineras.
            </seg>
          </u>
          <u>
            <seg>
              Dessutom har kärnvapen den effekten att en enda person kan bestämma
              att 20 miljoner andra personer ska dö, och det är inte Putin som
              man dödar. Det är den ryske småföretagaren, mamman, barnen och
              dagisfröken som dör.
            </seg>
          </u>
          <u>
            <seg>
              När man tittar på effekten av dessa beslut går det inte att ha
              kärnvapen i demokratiska stater eftersom de underminerar demokratin.
              Till och med i ett vanligt krig såg vi sådana exempel. Under första
              världskriget vägrade skyttegravssoldaterna till slut. I Ryssland
              blev det revolution när man sa att man hade fått nog. Ett vanligt
              krig har vissa små säkerhetsgarantier för att man inte ska gå
              bortom varje rim och reson. Det finns en demokratisk motmakt,
              och det finns tid att agera.
            </seg>
          </u>
          <u>
            <seg>
              Kärnvapens inbyggda funktion är att det inte finns tid för demokrati,
              inte för diskussion, inte för en besluts- och ledningsstruktur
              där man hinner prata med motparten på ett sätt som kan bygga förtroende.
              Därför är demokratin oförenlig med kärnvapen, och därför är det
              viktigt att Sverige stöder ett kärnvapenförbud.
            </seg>
          </u>
          <u>
            <seg>
              Jag hoppas att utrikesministern kan förklara processerna i Sverige
              som leder fram till att vi har möjlighet att stödja detta och
              gärna till att moderater, Hans Wallmark och andra, stöder beslutet
              i slutändan.
            </seg>
          </u>
          <u>
            <seg>
              Jag vill understryka att kärnvapen är oförenligt med demokratin.
              Därför måste vi vara för ett förbud. Sedan är det sant som regeringen
              skriver. Ett kärnvapenförbud är inte enda vägen framåt, men det
              är det enda möjliga målet.
            </seg>
          </u>
          <u>
            <seg>
              Därför hoppas jag att vi kan enas här i kammaren om att Sverige
              ska stödja detta. Om någon av de samarbetspartner som vi har kring
              säkerhetsfrågor i omvärlden oroar sig för att vi ska bli opålitliga
              för att vi förespråkar ett kärnvapenförbud, så kan vi nog tillsammans
              med våra vänner lugna dem med att det bästa sättet att försvara
              det demokratiska statsskicket och vår syn på omvärlden är att
              implementera ett kärnvapenförbud.
            </seg>
          </u>
          <note type="speaker">
            Anf. 4 ANDERS ÖSTERBERG (S):
          </note>
          <u>
            <seg>
              Herr talman! Jag tycker att det känns tryggt att lyssna till
              utrikesministerns svar på den här interpellationen. Regeringen
              håller fast vid Sveriges säkerhetspolitiska linje. Den är tydlig,
              välkänd och respekterad. Vår militära alliansfrihet tjänar oss
              väl, och den bidrar till stabilitet och säkerhet i norra Europa.
              Den förutsätter en bred och ansvarsfull utrikes- och säkerhetspolitik
              i kombination med fördjupade försvars- och säkerhetspolitiska
              samarbeten och en trovärdig nationell försvarsförmåga.
            </seg>
          </u>
          <u>
            <seg>
              Jag har också läst Hans Wallmarks interpellation noga. Det känns
              inte lika tryggt. Som jag tolkar interpellationen vill han alltså
              hindra regeringen från att rösta ja till FN-resolutionen om målet
              att världen ska vara kärnvapenfri. I texten får Wallmark det i
              princip att låta som att det vore olyckligt om regeringen står
              bakom humanism.
            </seg>
          </u>
          <u>
            <seg>
              Jag citerar: ”Det finns i dag signaler om att regeringen Löfven
              vill ställa sig bakom den humanitära utfästelsen. Detta skulle
              vara mycket olyckligt eftersom ett ja till den resolutionen bedöms
              vara oförenligt med ett medlemskap i Nato.” Hellre Nato än en
              kärnvapenfri värld, alltså. Ett Natomedlemskap ses som större
              garant för fred än avveckling av massförstörelsevapen, enligt
              Wallmarks logik.
            </seg>
          </u>
          <u>
            <seg>
              Wallmarks interpellation sätter också fingret på en av Natomedlemskapets
              stora nackdelar, det vill säga relationen till kärnvapen. Men
              vore FN-resolutionen verklighet så behövde ju varken Wallmark
              eller någon annan vara orolig för Putins missiler i Kaliningrad.
              Varför då motverka regeringens ansträngningar för att arbeta vidare
              med resolutionen, som också har ett brett internationellt stöd?
            </seg>
          </u>
          <u>
            <seg>
              Sedan kan man också ställa sig den mer principiella frågan: Varför
              vill de borgerliga partierna så gärna att Sverige nu ska gå med
              i Nato? Ett sådant beslut är svårt att ändra, det skulle låsa
              fast Sverige i en militärallians för oöverskådlig tid. Det ger
              upp vår självständighet på det säkerhetspolitiska området.
            </seg>
          </u>
          <u>
            <seg>
              Alliansfriheten har tjänat Sverige väl, och bevisbördan att överge
              alliansfriheten bör ligga på den som vill ha en förändring. Men
              borgerliga företrädare agerar alltmer tvärtom, att det är de som
              vill ha kvar alliansfriheten som ska bevisa varför. Det är en
              teknik som gör att man själv inte behöver argumentera i sak, vilket
              Natoförespråkare ofta undviker.
            </seg>
          </u>
          <u>
            <seg>
              Ändå är alltså Moderaternas och Hans Wallmarks svar på hur fred
              ska skapas mer kärnvapen, inte mindre. Upprustning är, eller borde
              vara, lika otidsenligt som kalla kriget. Ingen vill se Putin och
              USA:s nästa president – allra minst en oberäknelig Trump – slåss
              om kärnvapenknappen.
            </seg>
          </u>
          <u>
            <seg>
              Alliansfriheten är något som både Nato och Ryssland har fördelar
              av genom att den bidrar till minskad spänning i närområdet, och
              genom att det inte, när vi som alliansfria deltar i internationella
              samarbetsorgan, blir bara två sidor med hög misstänksamhet mot
              varandra. Vår alliansfrihet fyller en viktig funktion för vår
              egen säkerhet och för andra länder. Den bör vi värna om och utveckla,
              inte överge.
            </seg>
          </u>
          <note type="speaker">
            Anf. 5 HILLEVI LARSSON (S):
          </note>
          <u>
            <seg>
              Herr talman! Sveriges kamp mot kärnvapen är någonting som jag
              tycker att vi ska vara stolta över. Denna position är känd sedan
              länge. Vi har inte kärnvapen i Sverige. En gång togs frågan om
              vi skulle ha kärnvapen i Sverige upp, men vi sa nej och vi har
              stått fast vid det. Det har visat sig vara mer och mer rätt.
            </seg>
          </u>
          <u>
            <seg>
              Ingen kan väl vara emot nedrustning i världen, inte minst nedrustning
              av kärnvapen. Självklart är det yttersta långsiktiga målet att
              kärnvapen helt och hållet ska försvinna.
            </seg>
          </u>
          <u>
            <seg>
              Vi såg förödelsen när USA släppte ned kärnvapen i Japan. Det
              var en fruktansvärd förintelse där oskyldiga män, kvinnor och
              barn urskillningslöst dödades. Det är det som är den yttersta
              konsekvensen av kärnvapen. Den som har tillgång till kärnvapenknappen
              har ju en sådan enorm makt som ingen människa ska ha. Därför hoppas
              jag innerligt att Trump inte vinner valet i USA.
            </seg>
          </u>
          <u>
            <seg>
              Låt mig återgå till frågan om Nato : J ag tycker inte att vi
              ska gå med där. Men även om man vill det skulle väl inte Sveriges
              kamp mot kärnvapen vara det som skulle fälla Sverige. Denna position
              har varit känd under lång tid.
            </seg>
          </u>
          <u>
            <seg>
              Precis som utrikesministern sa är ju detta ett första steg i
              en längre process där länderna ställer sig bakom resolutionen.
              Varje land väljer självt om man ska ställa sig bakom. Det finns
              en stor majoritet i FN för detta arbete. Jag tycker att det skulle
              vara direkt pinsamt om vi, som har kämpat mot kärnvapen under
              så lång tid, röstade emot den majoriteten – detta av rädsla för
              att i framtiden inte kunna gå med i Nato.
            </seg>
          </u>
          <u>
            <seg>
              Ett väldigt starkt skäl för ett Natomedlemskap som lyfts fram
              är den ökade anspänningen och inte minst den ryska upprustningen.
              Det har tidigare varit konflikter, inte minst under kalla kriget,
              då det har varit mycket värre spänningar jämfört med nu. Till
              och med ett världskrig har stått för dörren. Då hade vi is i magen
              och fortsatte att hålla fast vid vår linje alliansfrihet i fred
              och neutralitet i krig. Det har tjänat Sverige väldigt väl.
            </seg>
          </u>
          <u>
            <seg>
              Vi har haft fred i 200 år, och det är ju en fantastisk bedrift.
              Som ett alliansfritt land har vi också en funktion i Europa att
              försöka minska spänningarna. Det största hotet mot både Sverige
              och Europa är ju upprustning och att spänningarna ökar.
            </seg>
          </u>
          <u>
            <seg>
              Det här är helt i linje med att fortsätta att vara alliansfria,
              att säga nej till Nato men självklart samarbeta med Nato, EU och
              nordiska länder så som vi gör. På så vis kan vi bidra till avspänningen,
              och självklart ska vi ock ­ så stoppa upprustningen. I det ryska
              hotet är kärnvapen en del i detta. Vi måste tydligt kunna säga
              att vi är emot såväl de ökade anspråken på makt från rysk sida
              som upprustning när det gäller kärnvapen.
            </seg>
          </u>
          <u>
            <seg>
              Vi måste våga ha en självständig röst i världen, där vi står
              upp för det vi tror är rätt. Det är detta vi har gjort oss kända
              för historiskt sett. Det vore extra olyckligt om vi nu på grund
              av Nato inte ens skulle våga säga vad vi tycker när det gäller
              kärnvapen.
            </seg>
          </u>
          <u>
            <seg>
              Det är konstigt att man över huvud taget kan försvara kärnvapen.
              De bör fasas ut. Det kommer att vara ett långsiktigt arbete, men
              självklart ska vi gå i bräschen för detta. Det äventyrar inte
              på något sätt vårt samarbete, för det är detta vi satsar på i
              stället för på upprustning och uppspänning.
            </seg>
          </u>
          <note>
            (Applåder)
          </note>
          <note type="speaker">
            Anf. 6 STIG HENRIKSSON (V):
          </note>
          <u>
            <seg>
              Herr talman! Vi i Vänsterpartiet lyfter fram risken att genom
              både värdlandsavtalet och numera ett Natomedlemskap få problem
              med att föra en självständig utrikespolitik. Ramarna skulle i
              varje fall minska.
            </seg>
          </u>
          <u>
            <seg>
              Det är fascinerande hur detta har förnekats intensivt av Natoförespråkarna.
              De har sagt att det inte finns några som helst problem med att
              föra en självständig utrikespolitik i ett Natomedlemskap. Men
              nu kommer Hans Wallmark som Natovän och säger precis det motsatta,
              utan att vi ens är medlem. Så krum rygg ska vi alltså ha redan
              nu för att i praktiken inte reta upp USA.
            </seg>
          </u>
          <u>
            <seg>
              Samma kväll som denna riksdag röstade igenom värdlandsavtalet
              avslöjades det i en dokumentär i SVT hur Norge tvingades att begrava
              frågan om Norden som en kärnvapenfri zon när det begav sig. USA
              hotade då No ­ rge med grava repressalier om man inte slutade
              driva frågan. Norges re ­ ­ gering begravde frågan i en utredning
              som pågick länge och utmynnade i ingenting.
            </seg>
          </u>
          <u>
            <seg>
              Detta är inte vilken fråga som helst. Vi är också kritiska till
              den överhängande risken att Ryssland placerar kärnvapenbestyckning
              i form av Iskanderrobotar så nära som i Kaliningrad. Det är inte
              helt säkert, men risken finns absolut.
            </seg>
          </u>
          <u>
            <seg>
              Kanske till skillnad från Hans Wallmark är vi också kritiska
              till att USA under det närmaste decenniet kommer att satsa 350
              miljarder dollar på att upprusta sina kärnvapen.
            </seg>
          </u>
          <u>
            <seg>
              Om man studerar historien ser man att vi väldigt många gånger
              av rena olyckshändelser har varit på randen av ett kärnvapenkrig.
              Det mest berömda fallet är nog den ryske officer som uttryckligen
              bröt mot sina order och på det sättet förhindrade ett kärnvapenkrig
              när de hade fått felaktig information via sina system. Man kanske
              ska betona att han inte ens skulle ha tjänstgjort den kvällen
              utan ryckte in för en kollega som var sjuk. Så nära har vi varit
              ett kärnvapenkrig.
            </seg>
          </u>
          <u>
            <seg>
              Nåväl, låt mig återgå till dagens ämne. Trycket på utrikespolitiken
              är kanske anledningen till att Norge lade ned sin röst när FN:s
              generalförsamlings första utskott röstade om Humanitarian Pledge,
              som handlar om att verka för ett totalförbud för kärnvapen. Sverige
              röstade för det. Tack för det!
            </seg>
          </u>
          <u>
            <seg>
              Men nu måste vi också anta detta. Senaste gången jag såg efter
              – och det är nu länge sedan – hade 125 stater hunnit före oss
              och undertecknat detta. Sveriges tystnad i denna fråga är mycket
              värre än den Hans Wallmark tycker sig höra – i den mån en tystnad
              kan höras.
            </seg>
          </u>
          <note type="speaker">
            Anf. 7 Utrikesminister MARGOT WALLSTRÖM (S):
          </note>
          <u>
            <seg>
              Herr talman! Vilka intressanta inlägg! Det var lärorika och passionerade
              inlägg. Hans måste ha känt att det fanns en front här som kanske
              till och med var lite jobbig. Men i denna fråga har vi en lång
              historia, där Sverige har gjort sig känt som förespråkare för
              fred och nedrustning och har tagit väldigt tydlig ställning mot
              kärnvapen. Jag tror att vi internationellt sett är respekterade
              för vår hållning. Det gäller fortfarande.
            </seg>
          </u>
          <u>
            <seg>
              Trots att vi under ett antal år glädjande nog såg att både Ryssland
              och USA rustade ned sina kärnvapen och tog bort en del av sina
              stridsspetsar har vi nu en verklighet med 16 000 kärnvapen. Situationen
              är precis sådan som Carl Schlyter beskriver. Faran att någonting
              ska ske av misstag har ökat. Och det sker i en värld där tempot
              är mycket högre. Spänningen och stressen påverkar detta.
            </seg>
          </u>
          <u>
            <seg>
              Sverige har bidragit till ett arbete som har gått ut på att höja
              trösklarna så att inget ska ske av misstag. Vi har gett tekniska
              bidrag till detta.
            </seg>
          </u>
          <u>
            <seg>
              Vi har en verklighet där kärnvapenstaterna har blivit alltmer
              arroganta. Vapenskrammel och hot involverar oftare kärnvapen.
              I dagsläget är detta det enda massförstörelsevapen som inte har
              förbjudits internationellt. Vi har förbjudit biologiska och kemiska
              vapen, liksom minor av olika slag och andra vapensorter. Men det
              farligaste har vi inte förbjudit.
            </seg>
          </u>
          <u>
            <seg>
              Vi har ett mål, vilket jag tidigare läste upp. Sverige samverkar
              med likasinnade länder för att uppmärksamma kärnvapnens humanitära
              konsekvenser med det slutgiltiga målet att avskaffa alla kärnvapen.
              Jag hoppas verkligen att Moderaterna ställer upp på detta mål
              och att vi inte kan ha nå ­ got annat mål än att avskaffa alla
              kärnvapen. Det skulle göra hela vår värld mycket säkrare.
            </seg>
          </u>
          <u>
            <seg>
              Vår utgångspunkt är att det går att kombinera en aktiv politik
              för internationell nedrustning med ett fördjupat försvars- och
              säkerhetspolitiskt sam ­ ­ arbete inom den militära alliansfrihetens
              ram. Bägge är till gagn för Sveriges säkerhet.
            </seg>
          </u>
          <u>
            <seg>
              Frågan handlar ju om vägen framåt. Om vi är överens om målet
              är frågan hur vi kommer dit. Är ett internationellt förbud rätt
              metod? Vi vill gå grundligt till väga. Denna regering bestämde
              sig för att komma ned från å ­ ­ ­ s ­ ­ ­ kådarläktaren i den
              här frågan och har tagit aktiv del i FN:s arbete för nedrustning.
            </seg>
          </u>
          <u>
            <seg>
              Vi har tillsatt en folkrätts- och nedrustningsdelegation. Och
              om Hans Wallmark behöver råd kan han alltid vända sig till den
              partikamrat som sitter här i kammaren och som är en mycket kompetent
              och duktig ledamot av denna de ­ legation och vet att vi har tagit
              oss an detta på ett mycket grund ­ ­ ligt sätt. Vi bad såväl experter
              som civilsamhällets organisationer och andra att bidra med argument,
              både för och emot. Detta har pre ­ sen ­ te ­ rats för oss.
            </seg>
          </u>
          <u>
            <seg>
              Vi ville verkligen göra detta på ett grundligt sätt, och nu är
              det förstås upp till oss att från regeringens sida informera de
              andra partierna, och sedan ska vi bestämma oss för vilken hållning
              vi ska ha. Detta är början på en mycket lång process. I slutändan
              handlar det om hur en konvention utformas. Hur skapar man i så
              fall ett sådant förbud? Hur ska det efterlevas?
            </seg>
          </u>
          <u>
            <seg>
              Jag tror inte att detta påverkar våra samarbeten, Hans Wallmark.
              I stället tror jag att man kommer att respektera Sveriges hållning
              i denna fråga så som den historiskt har tett sig och som den fortfarande
              är.
            </seg>
          </u>
          <note type="speaker">
            Anf. 8 HANS WALLMARK (M):
          </note>
          <u>
            <seg>
              Herr talman! Jag har aldrig varit på en SSU-kongress, men jag
              tror mig veta ungefär hur det låter där efter dessa inlägg.
            </seg>
          </u>
          <u>
            <seg>
              Tack för dessa inlägg, inklusive utrikesministerns! De var intressanta.
              Väldigt få av dem har dock handlat om de frågeställningar jag
              lyfter fram.
            </seg>
          </u>
          <u>
            <seg>
              Utrikesministern tog dock upp det under de sista tio sekunderna
              av sitt senaste anförande, där hon sa att detta inte kommer att
              inbära någon påverkan. Då vill jag ställa ett par kontrollfrågor:
              På vilket sätt kommer detta inte att påverka? Hur vet hon det?
              Har hon försäkrat sig om det?
            </seg>
          </u>
          <u>
            <seg>
              Utrikesministern sa också att kärnvapenstaterna är mer arroganta.
              Jag kan i varje fall hålla med om det som finns i vårt närområde.
              Där finns det skäl att vara orolig och att vara engagerad. Av
              världens samlade kärnvapenstridsspetsar har Ryska federation ungefär
              hälften.
            </seg>
          </u>
          <u>
            <seg>
              Vi ser ett försämrat beteende och hur detta är en integrerad
              del i försvarsdoktrinen. Man tar mycket lätt på att kunna gå från
              en konventionell konflikt till en med kärnvapen. Vi ser att det
              blir sämre och sämre, men ni har inte gett något svar på hur denna
              resolution skulle göra det bättre och bättre. Vi ser nu också
              utplaceringen – den troliga utplaceringen, som Stig Henriksson
              säger – av Iskanderrobotar, som kan vara kärnvapenbärande.
            </seg>
          </u>
          <u>
            <seg>
              Därför tycker jag att det centrala med de fem övrigas inlägg
              handlar om att se den reella verkligheten sådan den är. Jag har
              inget emot att någon ger ett bra svar på frågan om hur någonting
              som blir sämre och sämre kan bli bättre och bättre tack vare resolutioner.
              Mig veterligen står inte någon av de reella kärnvapennationerna
              bakom resolutionen, ej heller något Natoland.
            </seg>
          </u>
          <u>
            <seg>
              Sedan kommer jag till något som jag hoppas att utrikesministern
              i likhet med mig tycker är intressant. Flera av hennes partikamrater
              pläderade ju emot Nato. Det har jag full respekt för. Jag är väl
              medveten om att det finns flera ledamöter i den här kammaren som
              tycker att Nato är en dålig idé. Jag har respekt för det. Men
              det de samtidigt sa var att om konsekvensen av den här resolutionen
              skulle bli att man stänger dörren till Nato kan de leva med det.
              Det förstår jag – om man är emot Nato.
            </seg>
          </u>
          <u>
            <seg>
              Det jag då har att fråga framför allt utrikesministern om är
              den konstitutionella grunden. Om man nu gör detta och vet att
              det får de konsekvenser som en del socialdemokrater absolut inte
              har någonting emot, då är frågan varför man inte förankrar och
              förbereder detta och har en djupare dialog med oppositionens partier.
              Det är nämligen fråga om att man avhänder sig en möjlighet. Återigen:
              Jag förstår att de som är emot Nato inte har det minsta problem
              med att avhända sig den möjligheten. Men jag menar att en regering
              som uppträder på det sättet visar maktens arrogans.
            </seg>
          </u>
          <u>
            <seg>
              Jag tycker ändå att utrikesministern har att återkomma till några
              av de frå ­ ­ ­ ­ ­ gor jag ställde. Vad säger våra samarbetspartner?
              Vad säger länder i vårt närområde om den här resolutionen? Goda
              grannar som Estland, Lettland och Litauen – hur tänker de? Vad
              säger Försvarsdepartementet och Försvarsmakten om detta? Finns
              det en risk att det också i övrigt kommer att försvåra våra möjligheter?
            </seg>
          </u>
          <u>
            <seg>
              Herr talman! Återigen: Med all respekt för de initierade, engagerade
              och känslomässiga inläggen – detta är inte en SSU-kongress. Detta
              är kammaren i Sveriges riksdag. Vårt ansvar är att ta hänsyn till
              nationens intresse. Jag menar att en stark tradition av att vara
              kritisk mot kärnvapenhotet och det helvete det innebär mycket
              väl kan förenas med hänsynen till försvarets och nationens intressen.
              Frågorna kvarstår att besvara för utrikesministern.
            </seg>
          </u>
          <note type="speaker">
            Anf. 9 CARL SCHLYTER (MP):
          </note>
          <u>
            <seg>
              Herr talman! Jag har, kanske till skillnad från talmannen och
              utrikesministern, aldrig varit på en SSU-kongress. Men om det
              nu är någon i SSU som tittar på den här riksdagsdebatten kan jag
              meddela att jag gärna kommer. Jag kan prata om CETA, TTIP, arbetstidsförkortning,
              basinkomst och andra intressanta frågor om ni vill. Jag kommer
              gärna! Om de vill diskutera de ämnena är en annan sak, herr talman.
            </seg>
          </u>
          <u>
            <seg>
              Hans Wallmark! Jag tyckte nog att jag tog ansvar för ämbetet
              här i riksdagen, för jag ser det som att vår högsta funktion är
              att försvara demokratin. Jag tyckte att jag ägnade större delen
              av mitt inlägg just åt att förklara varför kärnvapen står i så
              tydlig motsättning till demokratiskt beslutsfattande. En person
              – eller i vissa fall två, tre, fyra eller fem personer – har möjlighet
              att besluta om död för miljontals, och ingen annan hinner reagera
              mot beslutet. Det är ett fundamentalt felbyggt system. Därför
              tyck ­ er jag att utrikesministern har så rätt när hon påpekar
              att vi har förbjudit alla andra liknande typer av vapen.
            </seg>
          </u>
          <u>
            <seg>
              Hans Wallmark har rätt – Nato har en kärnvapendoktrin inbyggd
              i sitt system. Är man tvärtemot den, hur kan man då vara med?
              Det här är sant. Men å andra sidan: Om vi nu lyckas med det här
              beslutet och till slut genomför det och startar en process, då
              behövs ju inte någon kärnvapendoktrin i Nato heller, eftersom
              det inte finns några kärnvapen. Då kommer Nato att acceptera länder
              som inte har kärnvapen, eftersom det är förbjudet. Detta hänger
              alltså ihop. Vi startar nu en process som i slutändan leder till
              att Nato ändrar sin doktrin. Därför ser jag inte den här motsättningen.
            </seg>
          </u>
          <u>
            <seg>
              Jag tror att amerikanerna – det gäller även andra länder som
              vi umgås med – kan se en vinst i att inte behöva bekosta ersättning
              av de nuvarande kärnvapenubåtarna och liknande. Det sparar hundratals
              miljarder för dem. Ryssarna har redan börjat. Amerikanerna ska
              snart börja. Engelsmännen diskuterar. Kan vi spara hundratals
              miljarder åt dem för att bygga upp samhällen där vi slutar misstro
              varandra så fruktansvärt att vi funderar på möjligheten att använda
              kärnvapen mot varandra, då har vi ju kommit längre än bara kärnvapenförbud.
            </seg>
          </u>
          <note type="speaker">
            Anf. 10 ANDERS ÖSTERBERG (S):
          </note>
          <u>
            <seg>
              Herr talman! Precis som utrikesministern säger har Sverige en
              särställning i världen. Sverige har en lång tradition av medling,
              diplomati och fredsskapande arbete. Att länder och ledare har
              förtroende för Sverige handlar bland annat om vår militära alliansfrihet
              och vårt mod att säga emot och ifrågasätta stormakters agerande.
              Det spelutrymmet riskerar att minska vid ett Natomedlemskap. Sverige
              bör fortsätta att satsa mer på fredsskapande arbete och militär
              avspänning i vårt närområde och över huvud taget i världen.
            </seg>
          </u>
          <u>
            <seg>
              Wallmark har ställt en del frågor till utrikesministern, men
              Wallmarks frågor kräver också en del svar på andra frågor. Jag
              repeterar den fråga jag tidigare ställde till Wallmark. Ser Wallmark
              ett Natomedlemskap som en större garant för fred än avveckling
              av kärnvapen?
            </seg>
          </u>
          <note type="speaker">
            Anf. 11 HILLEVI LARSSON (S):
          </note>
          <u>
            <seg>
              Herr talman! Det arbete mot kärnvapen som pågår nu är ett svar
              på frustrationen över att det händer för lite. Det är snarare
              upprustning än nedrustning. Någon gång måste det komma en konsekvens
              av detta. Vi måste verka i motsatt riktning.
            </seg>
          </u>
          <u>
            <seg>
              I frågan om Nato är den svenska positionen väl känd. De vet att
              vi har gått i bräschen mot kärnvapen under lång tid. De vet att
              vi aldrig skulle skaffa kärnvapen själva. Den frågan kan knappast
              bli helt avgörande.
            </seg>
          </u>
          <u>
            <seg>
              Dessutom ska vi ju kämpa för det vi tror är rätt. Vi kan inte
              hela tiden tänka att vi ska hålla oss väl med den ena eller den
              andra, utan vi måste naturligtvis stå upp för det vi tror på.
              När nu andra former av fruktansvärda vapen redan är förbjudna
              vore det väldigt märkligt om den allra värsta formen, som orsakar
              den allra värsta förödelsen och dessutom på några sekunder med
              en knapptryckning kan leda till miljontals människors död, skulle
              vara tillåten.
            </seg>
          </u>
          <u>
            <seg>
              Man har runt om i världen sett en väldigt stor oro för att fler
              länder skulle skaffa kärnvapen. Vi kommer ihåg hur det var med
              Irak. Det visade sig att man inte hittade några bevis där, men
              det föranledde en invasion. Vad gäller Iran finns det väldigt
              mycket som pågår för att förhindra att man skaffar kärnvapen där.
              Men då måste naturligtvis även de länder som redan har kärnvapen
              ta sitt ansvar. Det vore logiskt och konsekvent. Det vore märkligt
              om vi inte kunde kritisera Ryssland för deras upprustning och
              deras kärnvapen för att man är rädd för att stöta sig med länder
              i Nato som har kärnvapen. Nej, självklart måste vi vara konsekventa.
            </seg>
          </u>
          <u>
            <seg>
              Jag har hört ett ögonvittne till det som hände i Japan berätta
              om när hon såg de här döende människorna. Vi ska aldrig uppleva
              det igen.
            </seg>
          </u>
          <note type="speaker">
            Anf. 12 STIG HENRIKSSON (V):
          </note>
          <u>
            <seg>
              Herr talman! Hans Wallmark vill att vi ska se verkligheten som
              den är. Åtminstone på den punkten kan vi vara överens. Men då
              måste vi också kunna se med bägge ögonen öppna. Vi kan kritisera
              Rysslands upprustning. Men USA rustar upp sina kärnvapen med 350
              miljarder dollar på tio år. Storbritannien rustar upp sina kärnvapenubåtar
              – jag kommer inte ihåg summan, men den var så stor att den är
              svår att komma ihåg. Vi måste kunna se och kritisera även det.
              Det är inte så att deras kärnvapen är ofarligare eller immuna
              mot rena olyckshändelser. De är minst lika farliga som Rysslands
              – om man ser verkligheten som den är. Kärnvapnen är också en cen
              ­ tral del av Natos förmåga, och man förbehåller sig rätten till
              första användning. Det kan vara viktigt att komma ihåg.
            </seg>
          </u>
          <u>
            <seg>
              Bakgrunden till Humanitarian Pledge och föregångaren Humanitarian
              Initiative är insikten om att det inte finns någon fråga om hur
              civilsamhället ska klara ett kärnvapenkrig. Det kommer helt enkelt
              inte att finnas ett civilsamhälle som kan hantera det efteråt.
              Men för en Natoförespråkare är det tydligen viktigare att för
              säkerhets skull stå med krum rygg redan nu och hellre ta risken
              för kärnvapenkrig och kärnvapenuppbyggnad, allt för att kunna
              få krypa in under Natos kärnvapenparaply – krypa in hukande.
            </seg>
          </u>
          <note type="speaker">
            Anf. 13 Utrikesminister MARGOT WALLSTRÖM (S):
          </note>
          <u>
            <seg>
              Herr talman! Ärade ledamöter! Tvärtemot vad Hans Wallmark vill
              göra gällande är det här en högst modern politik. Vi lever i en
              orolig tid och i ett oroligt närområde. Arbetet med kärnvapennedrustning
              är viktigt.
            </seg>
          </u>
          <u>
            <seg>
              Vi måste bedriva en säkerhetspolitik där avspänning är centralt;
              en del av det är att hitta effektiva medel för kärnvapennedrustning.
              Jag ska förklara lite om processen. Det vi vet i dag är att ett
              utkast till resolution går till omröstning i första utskottet
              i månadsskiftet oktober/november. Antas resolutionen genomförs
              förhandlingar i två omgångar under nästa år.
            </seg>
          </u>
          <u>
            <seg>
              När en förhandling väl har slutförts ska medlemsländerna ta ställning
              till om de nationellt vill underteckna och ratificera den eventuella
              konven ­ tion som blir resultatet av en förhandling. Det handlar
              om en serie av kontrollstationer som kommer att ställa krav på
              ställningstaganden också från vår sida.
            </seg>
          </u>
          <u>
            <seg>
              Omröstningen i höst blir viktig men den ska heller inte överdramatiseras.
              Ännu viktigare blir förhandlingen och det konkreta utfallet. Väldigt
              myc ­ ket av våra bedömningar blir utifrån det. Då kan vi också
              ytterst genom riksdagen ta ställning till om Sverige ska ansluta
              sig till den konven ­ tionen. Därför har arbetet påbörjats. Vi
              är därför nu noggranna med att ha en dialog och kontakt med kärnvapenstater
              och samarbetspartner. Vi ska för ­ ­ stås också informera om vår
              procedur gentemot övriga partier.
            </seg>
          </u>
          <u>
            <seg>
              Beroende på hur förbudet utformas kan det blir ett väldigt viktigt
              komplement till existerande avtal på området: Non-Proliferation
              Treaty, provstoppsavtalet CTBT och de kärnvapenfria zoner som
              finns i flera världsdelar. Det är ju som jag sa ett faktum att
              för andra vapen – både biologiska och kemiska – finns det förbudskonventioner,
              men för kärnvapen saknas en sådan.
            </seg>
          </u>
          <u>
            <seg>
              Precis som vi har hört redan finns det just nu en stor upprördhet
              hos i var ­ ­ je fall de 136 länder som redan har sagt att de
              stöder ett sådant förbud och arbetet med en konvention, så vi
              är i gott sällskap om vi skulle välja att göra det. Det är svårt
              att bedöma hur stödet exakt ser ut i andra europeiska länder i
              dagsläget. Texten har precis cirkulerats. I de flesta huvudstäder
              bereds frågan precis som här hos oss.
            </seg>
          </u>
          <u>
            <seg>
              Samtidigt är det intensiva diplomatiska kontakter, i synnerhet
              i New York. Vi tänker bidra till ett konstruktivt debattklimat.
              Det har vi redan gjort. Vi har försökt att brygga över så mycket
              som möjligt i de diskussionerna. Ju fler länder som engagerar
              sig i en förhandling, desto bättre är det. Då ökar chanserna till
              verkliga framsteg.
            </seg>
          </u>
          <u>
            <seg>
              Troligen finns inte förutsättningar för en total EU-enighet.
              Men i både EU- och Natokretsen finns det åtskilliga länder som
              i likhet med Sverige bedriver en ambitiös och aktiv nedrustningspolitik.
              Vårt mål är att vi blir en bred grupp länder som gemensamt tar
              steg mot nedrustning. Jag skulle önska att få höra från Moderaterna
              att det är önskvärt och att vi delar sam ­ ma mål.
            </seg>
          </u>
          <u>
            <seg>
              Vår förhoppning är också att få kärnvapenstaterna att engagera
              sig – om inte från början så åtminstone på sikt. Vi gör oss väl
              inga illusioner om det i dagsläget. Men vi måste hantera det faktum
              att de tillmäter sina kärnvapeninnehav allt större betydelse.
              Det är bakgrunden till frustrationen.
            </seg>
          </u>
          <u>
            <seg>
              Det är också en positionering och en markering från i dagsläget
              136 länder som säger: Nu får det vara nog. Vi måste se en annan
              utveckling därför att det läge som vi har just nu är så farligt.
            </seg>
          </u>
          <note type="speaker">
            Anf. 14 HANS WALLMARK (M):
          </note>
          <u>
            <seg>
              Herr talman! Carl Schlyter från Miljöpartiet erbjöd sig komma
              och tala i vilken tänkbar fråga som helst på en SSU-kongress.
              Så får man väl göra när ingen i ens eget parti lyssnar på en.
            </seg>
          </u>
          <u>
            <seg>
              Det har varit fem andra talare i debatten som på olika sätt har
              varit engagerade och argumenterat mot kärnvapen, och jag har full
              respekt för deras inlägg. Dock vill jag ändå hävda att de måste
              reflektera kring om de eventuellt medverkar till en liten förenkling.
              Hade det varit så enkelt som de säger hade inte utrikesministern
              behövs avge ett svar som är tre sidor långt, utan då kunde det
              ha räckt med ett ja eller ett nej.
            </seg>
          </u>
          <u>
            <seg>
              Jag tycker att utrikesministerns sätt att argumentera, inte minst
              i det senaste inlägget, visar att det är komplicerat. Det är en
              fråga som innehåller många olika dimensioner. Annars skulle man
              inte tveka och inte titta på alla de olika texter som går runt.
              Det kan få konsekvenser.
            </seg>
          </u>
          <u>
            <seg>
              Vi har flera gånger sagt detta. De fem övriga talarna tycker
              att även om det får den konsekvensen att vi inte kan bli Natomedlemmar
              spelar det inte någon roll, eftersom vi ändå är emot Nato. Återigen:
              Jag har full respekt att man är emot Nato. Men om det får den
              typen av konsekvenser kan man ställa mycket höga krav på hur ärendet
              bereds och hur man förankrar.
            </seg>
          </u>
          <u>
            <seg>
              Herr talman! Jag har ändå upprepat frågan två gånger, och jag
              kan gärna nu avslutningsvis göra det en tredje gång. Vad är rekommendationen
              från Försvarsdepartementet i dessa frågor? Vad är rekommendationen
              från Försvarsmakten?
            </seg>
          </u>
          <u>
            <seg>
              Om man nu efterlyser vad Moderaterna och andra partier tycker
              kan man på ett väldigt tidigt stadium involvera dem i en process
              som kan få väldigt viktiga konsekvenser. Det har varit den grundläggande
              frågeställningen för alla mina frågor.
            </seg>
          </u>
          <u>
            <seg>
              Utöver det tycker jag att vi ska vara genuint oroliga över det
              som sker i vårt närområde med den ryska federationen och en ny
              försvarsdoktrin med 10 000 kärnvapenstridsspetsar och den nya
              utplaceringen av Iskan ­ derrobotar i Kaliningrad.
            </seg>
          </u>
          <note type="speaker">
            Anf. 15 Utrikesminister MARGOT WALLSTRÖM (S):
          </note>
          <u>
            <seg>
              Herr talman! Vi brukar alltid försöka att föra en saklig debatt
              i god stämning, Hans Wallmark. Jag uppskattar att du gör det.
              Jag har medgett att det är en komplex fråga. Hur utformas ett
              sådant förbud så att vi verkligen kan få en efterlevnad? Men det
              måste börja i att vi sätter ett mål, är trovärdiga i vår egen
              hållning och har målet klart för oss.
            </seg>
          </u>
          <u>
            <seg>
              Det är en förhandling, och det är dessutom en beredning av ärendet
              som jag har försökt att beskriva. Just därför pågår nu diskussioner
              i Reger ­ ingskansliet. Hur samlar vi ihop alla de åsikter som
              vi har fått? Hur kan vi informera övriga partier? Hur engagerar
              vi oss och tar reda på vad andra länder tycker? Hur jobbar vi
              gentemot kärnvapenstaterna? Hur talar vi med Nato?
            </seg>
          </u>
          <u>
            <seg>
              Allt detta arbete är under full gång. Det kommer vi också att
              informera partierna om. Så småningom tvingas vi förstås också
              att rösta och ta ställning inom ett par veckor. Det börjar bli
              bråttom. Men vi bereder ärendet så grundligt som det över huvud
              taget är möjligt.
            </seg>
          </u>
          <u>
            <seg>
              Det är lite spännande för mig. För 20 år sedan deltog jag och
              protesterade tillsammans med en hel värld mot Frankrikes kärnvapentester
              i Mururoa. Jag var i varje fall inte så välkommen i Frankrike
              just då. Sedan dess har mycket positivt hänt. Men hotet från kärnvapen
              dröjer sig kvar.
            </seg>
          </u>
          <u>
            <seg>
              Nu blir både vårt närområde och vår omvärld på allt fler sätt
              osäker. Faran från kärnvapen är en säkerhetspolitisk verklighet.
              Vi måste vara en stark röst för global kärnvapennedrustning. Det
              är min inriktning. Vårt mål måste vara tydligt. Det är inte människovärdig
              att ge upp, sa Alva Myrdal, trots att vi kan se att det är svårt.
              Det är den inställningen vi måste ha. Jag hoppas att vi ska nå
              politisk enighet.
            </seg>
          </u>
          <note>
            Överläggningen var härmed avslutad.
          </note>
          <note>
            § 5 Svar på interpellation 2015/16:793 om skrotning av Gripen
            C
          </note>
          <note type="speaker">
            Anf. 16 Försvarsminister PETER HULTQVIST (S):
          </note>
          <u>
            <seg>
              Herr talman! Mikael Oscarsson har frågat mig vilken snittålder
              Gripen C-planen har som ska skrotas för att bygga nya Gripen E
              och om jag ser någon risk för nedsatt försvarsförmåga under produktionen
              av Gripen E. Han har också frågat mig hur jag ställer mig till
              alternativet att sälja eller hyra ut JAS Gripen C till andra länder
              i stället för att ta delar från fungerande flygplan och om detta
              blir en bättre affär än att montera isär fungerande plan för att
              använda dessa maskiners delar. Slutligen har Mikael Oscarsson
              frågat om det nu sammantaget finns – av bland annat ekonomiska
              och säkerhetspolitiska skäl – anledning att ändra det gällande
              beslutet och att göra som Brasilien och bygga JAS E med nya delar
              och inte skro ­ ta Gripen C-plan.
            </seg>
          </u>
          <note>
            JAS 39 C har till dags dato flugit i ca 1 100 flygtimmar per
            flygplan. De senaste åren har flygtidsuttaget varit ca 120 timmar
            per flygplan och år. Flygtid i relation till ålder på flygplan
            är här ett mer rättvisande mått. För ­ svarsmakten redovisar i
            årsredovisningen för 2015 även ett stigande flyg ­ ­ ­ ­ ­ tidsuttag:
            2015 genomfördes 11 287 flygtimmar. JAS 39 C/D kommer att användas
            i Försvarsmaktens operativa verksamhet till mitten på 2020 ‑ talet.
          </note>
          <note>
            I det försvarspolitiska inriktningsbeslutet har regeringen betonat
            vikten av att stridsflygssystemets operativa förmåga vidmakthålls
            under ombeväpningsperioden. Kraven på operativ tillgänglighet
            av flygplan måste beaktas i planeringen för ombeväpningen från
            JAS 39 C/D till JAS 39 E. Försvarsmakten analyserar nu, med stöd
            av Försvarets materielverk, hur det kan göras.
          </note>
          <u>
            <seg>
              Avseende affärsmässighet och export till andra länder måste vi
              vara flexibla för att kunna skapa långsiktiga samarbeten. Det
              innebär bland annat att såväl uthyrning som försäljning av JAS
              39 C/D eller JAS 39 E kommer att vara olika möjliga lösningar
              för att främja en kostnadseffektiv materiel- och logistikförsörjning.
            </seg>
          </u>
          <u>
            <seg>
              Den nu gällande bedömningen är att det blir mer kostnadseffektivt
              för staten att återanvända JAS 39 C/D än att helt nyproducera
              JAS 39 E. Sverige har möjlighet att välja den för oss mest rationella
              lösningen.
            </seg>
          </u>
          <u>
            <seg>
              Avslutningsvis vill jag framhålla att regeringen i budgetpropositionen
              för 2017 har begärt riksdagens bemyndigande att under 2017–2020
              få besluta om upplåtelse och överlåtelse av materiel under förutsättning
              att materielen kan avvaras med hänsyn till Försvarsmaktens operativa
              förmåga. Att skapa gynnsammare förutsättningar för ombeväpningen
              till JAS 39 E genom ett sådant mandat ligger i linje med det försvarspolitiska
              inriktningsbeslutet för 2016–2020.
            </seg>
          </u>
          <note type="speaker">
            Anf. 17 MIKAEL OSCARSSON (KD):
          </note>
          <u>
            <seg>
              Herr talman! Tack för svaret! JAS 39 Gripen är av yttersta vikt
              för Sveriges försvarsförmåga, inte minst i den tuffa säkerhetspolitiska
              miljö vi befinner oss i. Vi har sett, särskilt under den senaste
              månaden, hur denna miljö har försämrats. Det gäller dels läget
              mellan Ryssland och Amerika, där man är nere på lika låga nivåer
              som under kalla kriget, dels att Kaliningrad har fått nya vapen.
              Det handlar också om att vårt eget närområde har blivit betydligt
              tuffare.
            </seg>
          </u>
          <u>
            <seg>
              Därför är det viktigt att titta på JAS 39 Gripen och övergången
              från Erik till Caesar, och därför har jag ställt interpellationen.
              När vi fattade beslutet 2012 hette det att det skulle vara en
              ”uppgradering”. Det har visat sig vara betydligt mer än så; det
              är i princip ett helt nytt flygplan.
            </seg>
          </u>
          <u>
            <seg>
              I det svar jag har fått sägs att JAS 39 C till dags datum har
              flugit i snitt 1 100 flygtimmar per flygplan. Det sägs att dessa
              flygplan ska ha uppemot 7 000 timmar. Det betyder att vi har använt
              ungefär 15 procent av kapaciteten. Om vi skulle fortsätta att
              flyga som 2015 skulle vi kunna hålla på i många årtionden. Det
              finns i så fall uppemot en halv miljon flygtimmar kvar att ta
              ut i våra flygplan.
            </seg>
          </u>
          <u>
            <seg>
              Frågan inställer sig: Hur mycket sparar man per flygplan genom
              att ta ut delar från JAS 39 Caesar och använda dem till Erik?
              Och vilka delar rör det sig specifikt om? Detta är frågor som
              jag gärna skulle vilja ha svar på.
            </seg>
          </u>
          <u>
            <seg>
              Jag har också en fråga om hur det går med vår försvarsförmåga.
              Det sägs här att vi flyger 120 timmar per år med våra flygplan.
              Det är lågt. I exempelvis Tjeckien ligger man på 170 timmar per
              år. Frågan är vilken konsekvens ombyggnationen kommer att innebära.
              Vi har sex divisioner. Kommer det att betyda att en division går
              ned i minskad förmåga? Vad får det för konsekvens för vår förmåga?
              I ett inslag på TV4 i våras menade man att vi den veckan hade
              bara 25 procents tillgänglighet. Vad får det för konsekvenser
              när man skrotar fungerande plan?
            </seg>
          </u>
          <u>
            <seg>
              En ytterligare fråga inställer sig. I tidningarna kan man läsa
              att både Slovakien och Botswana är mycket intresserade av att
              köpa flygplan. Botswana har signalerat att man är intresserad
              av mellan åtta och tolv flygplan. Även för Slovakien kanske det
              rör sig om något liknande. Det gäller Caesar-plan, och det är
              alltså av svenska staten man köper.
            </seg>
          </u>
          <u>
            <seg>
              Frågan är: Vad för det för konsekvenser? Är det inte bättre att
              använda dem på det viset än att ta sönder fungerande flygplan?
            </seg>
          </u>
          <note type="speaker">
            Anf. 18 Försvarsminister PETER HULTQVIST (S):
          </note>
          <u>
            <seg>
              Herr talman! Låt mig säga så här: Hur kände sig Oscarsson när
              han satt och tryckte på knappen här i riksdagen för några år sedan
              och fattade beslutet om att vi skulle ha 60 stycken JAS Gripen
              E? Hur kände sig Oscarsson när den förra regeringen, som Kristdemokraterna
              var en del av underlaget för, var med och fattade detta beslut?
              Kände inte Oscarsson till vad beslutets innebörd var?
            </seg>
          </u>
          <u>
            <seg>
              Du står här och frågar om skrotningar och detaljer. Hur påläst
              var du själv när du fattade beslutet, och hur förde ni resonemangen
              i den förra regeringskonstellationen när ni lade fram förslaget?
              Vi var med och gjorde en uppgörelse om detta. Bakgrunden till
              uppgörelsen var att det var absolut nödvändigt att höja nivån
              på vårt stridsflyg om vi skulle kunna mäta oss med teknikutvecklingen
              för stridsflyg i vår omgivning och i det som sker i närområdet.
            </seg>
          </u>
          <u>
            <seg>
              Det var oundvikligt att fatta ett beslut om uppgradering av JAS
              Gripen. Det var ett grundläggande krav i hela detta beslut, som
              den förra reger ­ ingen – som KD ingick i – lade fram förslag
              till och som Oscarsson satt i riksdagen och röstade ja till, att
              man skulle ta komponenter ur C/D- och A-maskiner för att placera
              i E-maskiner och på detta sätt bidra till ett förbilligande av
              ombeväpningen av flygvapnet.
            </seg>
          </u>
          <u>
            <seg>
              Det framgick av detta beslut – vilket kanske Oscarsson också
              är påläst om – att kärnan i svensk stridsflygförmåga kommer att
              vara JAS Gripen C/D fram till mitten av 2020-talet. Detta är ingen
              process som avslutas nästa år, då det kommer att stå 60 stycken
              JAS Gripen Erik där, utan det alltså är en process som nu kommer
              att pågå under ett antal år.
            </seg>
          </u>
          <u>
            <seg>
              Det vi får i slutändan, när vi har genomfört detta, är ett stridsflyg
              som är relevant för att möta det vi då har i vår nära omvärld.
              Jag förutsätter att Oscarsson också när beslutet fattades, och
              förmodligen diskuterades inom allianspartierna, informerade om
              vilka stridsplanstyper och vilka utveck ­ lingsförutsättningar
              det då fanns i vårt närområde. Han har väl då också kapacitet
              att jämföra vad E-versionen betyder i jämförelse med C/D-ver ­
              sionen i mötandet med en eventuell motståndare. Det är sådana
              saker som är det väsentliga i sammanhanget.
            </seg>
          </u>
          <u>
            <seg>
              Jag tycker att man ska komma ihåg en annan sak också: Ett stridsflygssystem
              bygger inte enbart på antalet flygplan och flygförare. För ett
              effektivt luftförsvar krävs också sådant som en sensorkedja för
              att upptäcka en fiende. Det krävs en fungerande stridsledning
              som kan leda de olika flygoperationerna, det krävs vapen och det
              krävs störsystem. Det är också viktigt med en basorganisation
              som fungerar och som kan klargöra flygplanen, tanka, ladda och
              så vidare. Det är sådana här saker som man i en helhet måste dimensionera
              när man diskuterar hur stort ett flygvapen ska vara.
            </seg>
          </u>
          <u>
            <seg>
              Vi måste ha klart för oss att vi inte bara kan koncentrera diskussionen
              på hur många E-, hur många C/D- och eventuellt A-plan vi ska ha.
              Man måste också diskutera bredden i hela organisationen. Det är
              många sådana här bitar som man måste anpassa om man ska föra det
              resonemang som Oscarsson gör här.
            </seg>
          </u>
          <u>
            <seg>
              Jag skulle vilja fråga dig: Var du inte medveten om att det handlade
              om att ta delar ur C/D- och A-plan för att bygga E-plan när du
              själv var med och fattade beslutet en gång i tiden i riksdagen?
            </seg>
          </u>
          <note type="speaker">
            Anf. 19 MIKAEL OSCARSSON (KD):
          </note>
          <u>
            <seg>
              Herr talman! Jag tycker att man som politiker ska vara öppen
              och ärlig och att man ska ta till sig information. Det beslut
              som fattades och som också Socialdemokraterna var med på fattades
              på sin tid, 2012, som varande det bästa.
            </seg>
          </u>
          <u>
            <seg>
              Sedan dess har mycket hänt, herr försvarsminister. Det har blivit
              ett försämrat säkerhetsläge. Det är viktigt att ta till sig den
              information som finns här och nu.
            </seg>
          </u>
          <u>
            <seg>
              Trots att det var ett långt inlägg som försvarsministern höll
              fick jag inte svar på hur mycket man sparar per flygplan och vilka
              delar det rör sig om. Man kan till exempel inte använda motorn.
              Vad är det för delar man ska använda?
            </seg>
          </u>
          <u>
            <seg>
              Om Sverige nu ska avyttra JAS C är det positivt att andra länder
              kommer att köpa dessa plan av Sverige och inte direkt från Saab,
              som Sydafrika har gjort. Men om vi nu ska avyttra dessa plan till
              Botswana och Slovakien och först ska ta bort delar från dem måste
              vi väl rimligtvis sätta tillbaka delarna igen? Kan försvarsministern
              reda ut begreppen där: Hur kommer det hela att gå till?
            </seg>
          </u>
          <u>
            <seg>
              De här planen är inte trasiga i dag. De flyger. Då måste man
              ställa sig frågan: Är det ekonomiskt försvarbart, och är det fortfarande
              ett vettigt beslut utifrån vår förmåga? Eller finns det anledning
              att justera detta?
            </seg>
          </u>
          <u>
            <seg>
              Vi vet också att en stor andel av våra försvarsutgifter går till
              våra JAS-plan. De är väldigt viktiga. Då är det angeläget att
              få reda på hur vi använder pengarna. Finns det en rimlighet i
              att ändra detta?
            </seg>
          </u>
          <u>
            <seg>
              Frågorna är: Hur mycket sparar man per flygplan? Vilka delar
              är det man tar bort? Och om man sedan ska exportera plan av C-versionen
              till Botswana eller Slovakien måste man väl sätta tillbaka dessa
              delar igen?
            </seg>
          </u>
          <u>
            <seg>
              I interpellationen frågade jag också hur gamla de här flygplanen
              egentligen är. På den frågan har jag inte fått något direkt svar.
              Jag har fått reda på att planen har gått ca 15 procent av sin
              livslängd. Men man kan räkna lite på egen hand. De började levereras
              2002, och sista leveransen kom förra året, 2015. Det måste betyda
              att de här planen i genomsnitt kanske är åtta år gamla. Det vore
              intressant att få detta belyst i nästa inlägg.
            </seg>
          </u>
          <u>
            <seg>
              Försvarsministern frågar mig om det inte känns obehagligt och
              så vidare, men frågan är ytterst till honom själv: Känns det inte
              obehagligt att inte gå till botten med dessa frågor och att säkert
              veta att vi gör det rätta och verkligen använder pengarna så effektivt
              vi kan? Det får inte bli så illa att vi säljer dessa fina flygplan
              av C-varianten till Botswana eller Slovakien och får sätta tillbaka
              de delar som vi tagit bort. Den frågan skulle jag önska att få
              tydligt och klart belyst i nästa inlägg.
            </seg>
          </u>
          <note type="speaker">
            Anf. 20 Försvarsminister PETER HULTQVIST (S):
          </note>
          <u>
            <seg>
              Herr talman! Det är väldigt mycket frågor om den ena detaljen
              efter den andra och eventuella kostnader för specifika komponenter.
              Jag tänker inte beröra den typen av frågor. Jag skulle föreslå
              Oscarsson att kontakta Saab eller Försvarets materielverk och
              gå igenom detta i detalj, för jag förstår att det finns stor efterfrågan
              på kunskap på skruv- och mutternivå i de här sammanhangen.
            </seg>
          </u>
          <u>
            <seg>
              Vi har 60 flygplan av C/D-versionen som kommer att användas för
              att bygga om till E-flygplan. Komponenter från de 60 C/D-flygplanen,
              och till del också från A/B-flygplan, kommer att användas för
              att produktionen ska bli mer rationell och ekonomisk. De resterande
              flygplanen kan sedan användas för svenska exportsatsningar om
              man så önskar.
            </seg>
          </u>
          <u>
            <seg>
              Det riksdagsbeslut som Oscarsson själv var med och fattade innebär
              att Försvarsmakten har viss flexibilitet att avgöra hur mycket
              man ska använ ­ da av gamla plan och hur mycket som ska vara ren
              nyproduktion. Det är en utvärdering som Försvarsmakten just nu
              ägnar tid och kraft åt.
            </seg>
          </u>
          <u>
            <seg>
              Om nu KD har uppfattningen att vi ska driva parallella system
              bör man också när man gör beräkningarna värdera de erfarenheter
              som finns från exempelvis Viggensystemet, när vi hade fem olika
              versioner. Vi kunde ju kon ­ statera att det var kostnadsdrivande
              att driva dem parallellt. Det är sam ­ ma sak om man opererar
              två system bredvid varandra. Det är kostnadsdrivan ­ de.
            </seg>
          </u>
          <u>
            <seg>
              Jag tycker också att det kan finnas anledning att i en kommande
              försvarsberedning ta upp det som diskuterades i den tidigare försvarsberedningen,
              nämligen om vi ska beställa ytterligare Gripen E. Det är en diskus
              ­ sion som i så fall kan komma upp. Jag ser inte slutresultatet
              på det reso ­ ­ ­ neman ­ g ­ et. Detta var något som togs upp
              i den tidigare försvarsberedningen och som omnämndes i rapporten
              utanför de 60 Gripen E som den förra re ­ geringen hade föreslagit.
            </seg>
          </u>
          <u>
            <seg>
              Man ska ha klart för sig att alla nya åtaganden på materielområdet
              måste ske i en balans med de åtaganden som finns när det gäller
              armén, flyget och marinen. Allting måste dessutom sättas in i
              en operativ helhet. Det är inte så enkelt att vi bara för att
              en fråga dyker upp i en tidningsartikel ska ändra vår hela materielplanering,
              avbryta projekt och börja om på nytt. Det leder inte till resultat
              och hållfasthet i sammanhanget.
            </seg>
          </u>
          <u>
            <seg>
              I grunden måste det beslut som vi har fattat genomföras och ligga
              fast. Sedan får man i den försvarsberedning som jag kommer att
              tillsätta nästa år titta på om man ska utöka antalet flygplan
              inom ramen för stridsflyget och hur det i så fall ska finansieras.
              Men jag tror inte att det leder till särskilt mycket att man står
              här och ställer fråga på fråga utan att ha en uppfattning om kostnaderna
              och utan att ha gått till botten med komplexiteten i systemen.
            </seg>
          </u>
          <note type="speaker">
            Anf. 21 MIKAEL OSCARSSON (KD):
          </note>
          <u>
            <seg>
              Herr talman! Om jag ska vara ärlig tycker jag inte att jag ställde
              frågor på, som försvarsministern uttryckte det, skruv- och mutternivå.
              Man kan inte säga att de frågor jag repeterade flera gånger –
              hur mycket sparar man på ett flygplan, och vilka delar rör det
              sig om? – kräver svar på den detaljnivån. Vad jag menar är: Vad
              är det som tas bort – är det till exempel katapultstolen eller
              något annat? Och ska delarna sättas tillbaka igen om planen ska
              exporteras? Jag tycker att detta är fullt relevanta frågor. Försvarsministern
              kommer nog att få vänja sig vid att få dessa frågor också av andra.
              Han måste kunna ge ett klart och tydligt svar på dem.
            </seg>
          </u>
          <u>
            <seg>
              Om konungariket Sverige, med sin stolta försvarsindustri med
              JAS i spetsen, exporterar sitt fina flygplan i C-versionen till
              Botswana och Slovakien uppkommer ett ansvar. Dessa länder har
              inte tänkt sig att ha dessa plan i fem sex år, utan de har tänkt
              ha dem i 20 eller kanske 30 år, som är den livslängd de har. Då
              finns vårt ansvar kvar.
            </seg>
          </u>
          <u>
            <seg>
              Försvarsministern var på slutet inne på frågan om vi skulle ha
              tio plan till och vad det skulle kosta. Till det arbetet tycker
              jag att man ska skicka med frågan att titta på vad det skulle
              kosta att behålla plan av C-versionen. Jag tror att det blir en
              betydligt bättre affär för skattebetalarna, och det skulle kunna
              innebära att vi inte får något förmågeglapp i den ytterligt tuffa
              säkerhetspolitiska miljö vi befinner oss i.
            </seg>
          </u>
          <u>
            <seg>
              Jag frågar återigen: Hur mycket sparar man per flygplan? Vilka
              delar rör det sig om? Och måste man skruva tillbaka dessa delar
              igen om vi får ex ­ portera dessa uppemot 20 plan till de båda
              länderna?
            </seg>
          </u>
          <note type="speaker">
            Anf. 22 Försvarsminister PETER HULTQVIST (S):
          </note>
          <u>
            <seg>
              Herr talman! Jag hoppas att Oscarsson nu lyssnar på vad jag säger.
              Det jag sa i förra inlägget var att resterande flygplan sedan
              kan användas i bland annat svenska exportsatsningar. Då hade jag
              först förklarat att man tar komponenter ur 60 plan, och resterande
              flygplan kan sedan användas för exportsatsningar.
            </seg>
          </u>
          <u>
            <seg>
              Där har du ett svar. Jag var tvungen att upprepa det, eftersom
              du tydligen inte lyssnade på vad jag sa.
            </seg>
          </u>
          <u>
            <seg>
              Sedan blir det helt fel om jag nu ska gå in och kommentera Botswana
              och Slovakien. Det är två affärer som dessutom inte är färdiga.
              Vi har att ta ansvar för de affärsrelationer som vi har med andra
              länder och de eventuella processer som är. Jag tänker inte stå
              och debattera enskilda affärsuppgörelser och vad det blir av dem
              i förlängningen, eftersom de affärsuppgörelserna inte är klara.
              Att stå och spekulera om sådant blir helt fel, och det ger helt
              fel signaler. Däremot måste vi ha en försvarsexport i Sverige.
              Vi ska exportera JAS Gripen också. Det är bra att göra detta,
              för det in ­ nebär kostnadsdelning. Det innebär exportinkomster.
              Det är i grunden po ­ ­ sitivt för Sverige. Men att här stå och
              diskutera två olika länder är nå ­ gonting jag ställer in. Det
              tänker jag inte göra.
            </seg>
          </u>
          <note>
            Överläggningen var härmed avslutad.
          </note>
          <note>
            § 6 Svar på interpellation 2016/17:22 om nya direktiv till Trafikverket
          </note>
          <note type="speaker">
            Anf. 23 Statsrådet ANNA JOHANSSON (S):
          </note>
          <u>
            <seg>
              Herr talman! Edward Riedl har frågat mig vilka skälen är till
              att Trafik ­ verket och jag har motsatta uppfattningar när det
              gäller frågan om reger ­ ingen har gett verket i uppdrag att se
              över Västra länken samt på vilka omständigheter och fakta min
              uppfattning i frågan baseras.
            </seg>
          </u>
          <u>
            <seg>
              I Trafikverkets uppdrag att ta fram inriktningsunderlag inför
              transport ­ infrastrukturplanering för perioden 2018–2029 ingick
              att göra tre analyser. Den första var hur inriktningen för transportinfrastrukturen
              bör se ut om trafiken utvecklas enligt Trafikverkets prognos utifrån
              hittills beslutad politik. Den andra var hur inriktningen för
              transportinfrastrukturen bör se ut om trafiken utvecklas enligt
              Trafikverkets prognos med hittills besluta ­ de och aviserade
              åtgärder. Och den tredje var hur inriktningen för trans ­ portinfrastrukturen
              bör se ut om trafiken utvecklas enligt Trafikverkets prognos med
              antaganden om ytterligare styrmedel och åtgärder för att kostnadseffektivt
              minska transportsystemets utsläpp av växthusgaser.
            </seg>
          </u>
          <u>
            <seg>
              Trafikverket gavs i uppdrag att redovisa en bedömning av om objekt
              i den gällande nationella trafikslagsövergripande planen för utveckling
              av transportsystemet för perioden 2014–2025 påverkas på något
              betydande sätt av de förutsättningar som gäller för inriktningsanalyserna.
              Objekt där upphandling av byggentreprenad påbörjats skulle inte
              omfattas av bedömningen.
            </seg>
          </u>
          <u>
            <seg>
              I Trafikverkets redovisning av uppdraget som inkom den 30 november
              2015 skriver Trafikverket att den förväntade trafikökningen på
              totalnivå inte skiljer sig nämnvärt mellan de tre inriktningarna
              och att likheten mellan inriktningarna därför blir stor.
            </seg>
          </u>
          <u>
            <seg>
              Hela uppdraget syftade till att ge regeringen ett underlag inför
              arbetet med den infrastrukturproposition som beslutas av riksdagen.
              I ett sådant underlag är det naturligt att Trafikverket gör analyser
              och bedömningar och tittar på effekter för att kunna ge en bra
              beskrivning till regeringen. Att Trafikverket ges i uppdrag att
              göra de analyser och bedömningar jag nyss beskrivit är inte samma
              sak som att objekten skulle vara föremål för omprövning. Detta
              skede av planeringen handlar inte om enskilda objekt, och Trafikverket
              har också redovisat uppdraget utan förslag till några omprioriteringar
              av objekt i befintlig plan.
            </seg>
          </u>
          <u>
            <seg>
              Den infrastrukturproposition som regeringen lagt fram till riksdagen
              baserar sig på Trafikverkets underlag och beskrivningar. Inte
              heller infrastrukturpropositionen behandlar specifika objekt i
              befintlig plan.
            </seg>
          </u>
          <note type="speaker">
            Anf. 24 EDWARD RIEDL (M):
          </note>
          <u>
            <seg>
              Herr talman! Tack, ministern, för svaret! Alliansregeringen beslutade
              i tidigare nationell plan att bygga Västra länken i Umeå. Det
              är ett viktigt infrastrukturprojekt för en expansiv region. Det
              handlar både om att klara av miljökvaliteten inne i de centrala
              delarna av Umeå och om en fortsatt expansion. Det är också i olika
              avseenden ett projekt som är viktigt för den in ­ dustri som finns
              i stan. Det handlar om att kunna ta sig till godsbangård och annat.
            </seg>
          </u>
          <u>
            <seg>
              Herr talman! Den nya regeringen, som Anna Johansson är en del
              av, gav Trafikverket i uppdrag att utifrån tre nya kriterier,
              som infrastrukturministern redogjorde för, se över tidigare beslutade
              men ej upphandlade vägprojekt inför arbetet med infrastrukturpropositionen
              – det är också väl be ­ skrivet av ministern. Vi moderater bad
              riksdagens utredningstjänst att titta på vilka vägprojekt det
              kunde handla om. Det var ett tjugotal vägprojekt runt om i Sverige
              som alliansregeringen hade beslutat om, som fanns i nationell
              plan och som skulle beröras av detta. Ett av de projekten var
              Vä ­ s ­ tra länken. Det är i min valkrets av stort intresse.
            </seg>
          </u>
          <u>
            <seg>
              Då är frågan om nya regeringar tittar över gamla regeringars
              i nationell plan beslutade projekt eller inte. Det är en rätt
              ovanlig åtgärd, herr talman. Det är inte ofta som regeringen går
              in och gör det, utan det brukar rulla, så att säga. När man väl
              har plockat in nya infrastrukturprojekt brukar de ligga.
            </seg>
          </u>
          <u>
            <seg>
              Jag kan också konstatera att den infrastrukturproposition som
              nu är överlämnad till riksdagen är relativt tunn. Man pekar inte
              ut särskilt många projekt i den. Det kan man tycka är både bra
              och dåligt. Men det innebär något i nästa beslutspunkt, som då
              är en åtgärdsplan som regeringen förfogar över. Såvitt jag kan
              förstå kommer den sannolikt våren 2018. Då ska alltså nya infrastrukturprojekt
              pekas ut i detalj. Då dyker en intressant fråga upp utifrån de
              nya direktiv man har överlämnat.
            </seg>
          </u>
          <u>
            <seg>
              Herr talman! Jag har en jätteenkel fråga att ställa till ministern,
              som kan besvaras med ett mycket enkelt ja eller nej. Kan ministern
              lova att Västra länken i Umeå blir kvar i den nya nationella planen,
              som regeringen ska besluta om? Frågan kan besvaras med ett enkelt
              ja eller nej.
            </seg>
          </u>
          <note type="speaker">
            Anf. 25 Statsrådet ANNA JOHANSSON (S):
          </note>
          <u>
            <seg>
              Herr talman! Som jag har sagt när det gäller allting som eventuellt
              kommer eller inte kommer att finnas med i den transportslagsövergripande
              nationella planen för 2018–2029: Det kommer att framgå av det
              beslut som regeringen fattar 2018.
            </seg>
          </u>
          <u>
            <seg>
              Jag vill bara vara tydlig med en sak. Trafikverket har inte fått
              något direktiv av regeringen om att ompröva några objekt. Trafikverket
              har fått ett uppdrag av regeringen att göra en analys av objekt
              som ligger i gällande nationell plan utifrån en ny analys av transportflöden
              och behov. Detta har Trafikverket gjort, och Trafikverkets svar
              är tydligt med att det inte sker några större förändringar i de
              förväntade trafikvolymerna, det vill säga: I huvudsak ligger gällande
              prioriteringar kvar.
            </seg>
          </u>
          <u>
            <seg>
              Jag tycker att det är rimligt att vi använder skattebetalarnas
              pengar på det mest samhällsekonomiskt effektiva sättet, så effektivt
              som det över huvud taget är möjligt. Det innebär naturligtvis
              att de beslut som riksdagen och regeringen fattar ska bygga på
              så färska, så aktuella och så goda prognoser som möjligt. Det
              är Trafikverkets uppdrag att förse regeringen med detta, och det
              har Trafikverket gjort.
            </seg>
          </u>
          <u>
            <seg>
              Det här uppdraget är ganska allmänt hållet, och det handlar om
              att utifrån tre olika scenarier bedöma hur de objekt som ligger
              i gällande natio ­ nell plan förhåller sig till de nya prognoser
              man kan göra. Hur man kan få det till ett ifrågasättande av ett
              enskilt och benämnt objekt i nationell plan kan jag tyvärr inte
              svara på. Men det kanske det finns andra som kan.
            </seg>
          </u>
          <note type="speaker">
            Anf. 26 EDWARD RIEDL (M):
          </note>
          <u>
            <seg>
              Herr talman! Jag vill bara påminna dem som lyssnar på debatten
              om att ministern varken svarade ja eller nej på den fråga jag
              ställde, som var mycket enkel: Kommer Västra länken att finnas
              kvar i den nya nationella planen, som den regering som Anna Johansson
              är minister i ska besluta om? Det finns inget ja eller nej på
              den frågan från ministern.
            </seg>
          </u>
          <u>
            <seg>
              Det är en relativt enkel fråga. I vanliga fall är det på det
              sättet att när den nya regeringen lägger en nationell plan rullar
              den gamla vidare. Det ska relativt mycket till om man ska göra
              förändringar i denna. Vi kan dis ­ ku ­ ­ tera länge vad som är
              gjort eller inte gjort. KU har väl också en del att tit ­ ­ ta
              på i det avseendet. I vilket fall som helst är det så här: Ministern
              skulle med lätthet kunna säga, herr talman, att det här projektet
              inte är under om ­ prövning på något sätt. Och då kommer det alltså
              att ligga kvar i den na ­ ­ ­ tionella planen. Jag tolkade det
              också som att det var det ministern försökte förmedla när hon
              uttalade sig i lokala medier hemma i Västerbotten: att det inte
              fanns något skäl till oro.
            </seg>
          </u>
          <u>
            <seg>
              Jag synar detta, herr talman. Det var en så pass enkel fråga:
              Kommer ett tidigare redan beslutat vägprojekt att ligga kvar i
              nationell plan eller inte? Om ministern inte kan svara ja eller
              nej på den frågan är det projektet, Västra länken i Umeå, faktiskt
              hotat. Och de andra 20 vägprojekten runt om i landet är också
              i någon bemärkelse hotade. Om det inte vore så skulle ministern
              kunna säga att de kommer att ligga kvar i nationell plan och att
              de inte avser att göra någon förändring kring detta.
            </seg>
          </u>
          <u>
            <seg>
              Ministern skulle alltså med ett enkelt ja kunna säga att det
              här kommer att ligga kvar i nationell plan. Men det kan ministern
              inte säga, och då mås ­ te det finnas någon form av oro även från
              ministerns sida ifall det verkligen kommer att vara på det sättet.
              Annars förstår jag inte varför man inte kan svara ja eller nej
              på en så pass enkel fråga.
            </seg>
          </u>
          <u>
            <seg>
              Jag ställer samma fråga till ministern igen: Kommer Västra länken
              att fin ­ nas kvar i den nationella planen som den nya regeringen
              kommer att besluta om – ja eller nej?
            </seg>
          </u>
          <note type="speaker">
            Anf. 27 Statsrådet ANNA JOHANSSON (S):
          </note>
          <u>
            <seg>
              Herr talman! Jag har fått frågan om åtskilliga objekt som finns
              nämnda som brister i nuvarande nationell plan. Jag har också fått
              frågan om objekt som det finns önskemål om och om utpekade objekt
              i nationell plan. Mitt svar har varit detsamma på alla dessa frågor,
              nämligen att vi inte tar ställning till enskilda objekt förrän
              2018. Det är mitt besked i denna fråga också.
            </seg>
          </u>
          <u>
            <seg>
              Däremot har jag på frågan om det finns anledning att känna oro
              för Västra länken svarat att det i dagsläget inte finns någonting
              som tyder på att så skulle vara fallet, och det kan jag med lätthet
              upprepa i denna debatt. Men i det här skedet går jag inte in och
              garanterar några objekt i kommande nationell plan, vare sig det
              här objektet eller något annat objekt. Det är en principiell hållning
              som jag tänker fortsätta att hålla mig till.
            </seg>
          </u>
          <note type="speaker">
            Anf. 28 EDWARD RIEDL (M):
          </note>
          <u>
            <seg>
              Herr talman! Tack, ministern, för det mycket tydliga beskedet
              till både Umeå och förespråkarna för Västra länken och alla andra
              i Sverige som också kan beröras av detta!
            </seg>
          </u>
          <u>
            <seg>
              Ministern kan alltså inte svara ett enkelt ja på frågan om av
              den tidigare regeringen redan beslutade objekt. Det är ju det
              det handlar om. Den som lyssnar ska vara medveten om att det här
              alltså är vägprojekt som redan är beslutade av den tidigare regeringen
              och som kommit in i nationell plan, och nu ser man på sätt och
              vis faktiskt över dem.
            </seg>
          </u>
          <u>
            <seg>
              Vore det så att man inte ser över dem skulle man faktiskt ganska
              enkelt kunna säga i denna talarstol att nej, vi t änker inte se
              över detta. De 20 väg ­ projekt som det handlar om finns det inte
              skäl att vara orolig för över hu ­ vud taget, för vi kommer inte
              att se över dem – de ligger fast i nationell plan.
            </seg>
          </u>
          <u>
            <seg>
              Det finns inget mellanting mellan ja och nej. Antingen kan ministern
              ga ­ rantera att man inte kommer att röra dessa objekt eller så
              kan det mycket väl vara så att man rycker bort dessa objekt.
            </seg>
          </u>
          <u>
            <seg>
              Jag tycker att det är bra när debatter är tydliga, herr talman.
              Om man inte ger detta besked innebär det att budskapet till lokalpolitiker
              och företagare i Umeå, liksom till dem i regionen som berörs av
              det, är: Åk ned och påverka regeringen i detta, annars riskerar
              det här objektet att försvin ­ na ur nationell plan!
            </seg>
          </u>
          <u>
            <seg>
              Det här är inget önskeobjekt som ligger långt fram i tiden, utan
              det är här alltså ett tidigare beslutat objekt som ministern nu
              skapar oro kring.
            </seg>
          </u>
          <note type="speaker">
            Anf. 29 Statsrådet ANNA JOHANSSON (S):
          </note>
          <u>
            <seg>
              Herr talman! Jag skulle nog vilja påstå att det inte är ministern
              som skapar oro kring det här projektet. Däremot är det ganska
              självklart, tycker jag, att när man står inför att fatta beslut
              om en ny nationell plan också gör en bedömning av om tidigare
              bedömningar fortfarande kvarstår. Ibland förändras ju verkligheten,
              och då är det rimligt att även politiska beslut förändras utifrån
              den nya verkligheten.
            </seg>
          </u>
          <u>
            <seg>
              Jag har tidigare sagt, och vidhåller, att det i dag finns väldigt
              lite som talar för att Västra länken inte skulle bli av så som
              planerat. Tvärtom talar allting just nu för att den ligger kvar
              precis så som planerat. Vi kan dock in ­ te föregripa det arbete
              som Trafikverket ska göra.
            </seg>
          </u>
          <u>
            <seg>
              I dag finns det ingenting som talar för att Västra länken är
              hotad. Därför finns det heller ingen anledning att riva upp en
              alldeles onödig oro, vare sig i Umeå eller någon annanstans, kring
              de övriga objekt som ligger i nu ­ varande nationell plan.
            </seg>
          </u>
          <u>
            <seg>
              Vi har tidigare sagt att vi inte har rört några objekt i nationell
              plan, och vi har inte för avsikt att riva upp några beslut i gällande
              nationell plan. Men självklart måste man göra en ny bedömning
              om det är så att verkligheten har förändrats markant sedan man
              senast fattade beslut.
            </seg>
          </u>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 13.24 på förslag av talmannen att ajournera
            sammanträdet till kl. 14.00, då statsministerns frågestund skulle
            börja.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 14.00.
          </note>
          <note>
            § 7 Statsministerns f rågestund
          </note>
          <note type="speaker">
            Anf. 30 TREDJE VICE TALMANNEN:
          </note>
          <u>
            <seg>
              Jag vill hälsa statsministern välkommen.
            </seg>
          </u>
          <u>
            <seg>
              Regeringens migrationspolitik
            </seg>
          </u>
          <note type="speaker">
            Anf. 31 ANNA KINBERG BATRA (M):
          </note>
          <u>
            <seg>
              Fru talman, ledamöter och åhörare! Ska man leda ett land måste
              man ha en plan och vara beredd till omprövning när så krävs. Därför
              inledde jag en omprövning av den moderata migrationspolitiken,
              vilket innebär bland annat tillfälliga uppehållstillstånd som
              huvudregel och skarpare försörjningskrav.
            </seg>
          </u>
          <u>
            <seg>
              Man är naiv om man tror att den globala flyktingkrisen och effekterna
              av den för Sverige är över. Jag tycker att Sverige som en del
              i en långsiktigt hållbar migrationspolitik behöver ha just tillfälliga
              uppehållstillstånd och skarpare försörjningskrav och behålla dem.
              Men vad tycker statsminis ­ tern?
            </seg>
          </u>
          <note type="speaker">
            Anf. 32 Statsminister STEFAN LÖFVEN (S):
          </note>
          <u>
            <seg>
              Fru talman! När det gäller omprövning tror jag att det behövs
              en hel del mer av den varan innan Anna Kinberg Batra kan tala
              så mycket om det.
            </seg>
          </u>
          <u>
            <seg>
              När det gäller migrationspolitiken har den här regeringen visat
              att vi gör vad som krävs när det behövs. Vi kommer att fortsätta
              med det. Vi kommer aldrig att försätta oss i en sådan situation
              som vi i fjol höst var i.
            </seg>
          </u>
          <u>
            <seg>
              Jag är glad över att vi kunde nå en bred överenskommelse om migra
              ­ tionspolitiken. Det stärker Sverige. Vi kommer att fortsätta
              att jobba sten ­ hårt för att vi ska få en situation i EU där
              alla medlemsländer tar sitt ansvar, vilket är helt nödvändigt.
              Vi kommer naturligtvis också att jobba för att vi ska få ett större
              globalt ansvar, eftersom detta faktiskt är en global händelse
              som vi alla måste ta ansvar för.
            </seg>
          </u>
          <u>
            <seg>
              Om man först tittar på det globala har UNHCR fått ett mandat
              att fundera igenom hur migrationspolicyn globalt ska se ut. Det
              kommer att påverka Sverige.
            </seg>
          </u>
          <u>
            <seg>
              Jag är mycket nöjd med att vi som värdar tillsammans med USA
              i New York för en tid sedan kunde få fler länder att säga ja till
              att också ta emot kvot ­ flyktingar. Det kommer att underlätta
              för att få fler länder att säga att de kommer att vara med och
              finansiera jobb, skolgång och sjukvård för flyk ­ t ­ ingar i
              närområdet.
            </seg>
          </u>
          <u>
            <seg>
              Vi har en diskussion i EU, och det finns nu ett förslag från
              kommis ­ sio ­ nen om hur det borde se ut. Det diskuteras i de
              olika länderna.
            </seg>
          </u>
          <u>
            <seg>
              Både den globala diskussionen och diskussionen med EU kommer
              förmodligen att påverka svensk lagstiftning. Med anledning av
              det tycker jag att det är naturligt att vi ger uttryck för att
              vi ska ha en reglerad invandring och en reglerad migration. Vi
              ska stå upp för asylrätten, och vi ska ha ordning och reda i vårt
              mottagande. Det är hörnpelarna. Men jag vill dessutom se vad EU-reglerna
              och de globala reglerna kommer att innebära. Då tror jag att vi
              är redo att diskutera detaljer i svensk lagstiftning.
            </seg>
          </u>
          <note type="speaker">
            Anf. 33 ANNA KINBERG BATRA (M):
          </note>
          <u>
            <seg>
              Fru talman! Jag tackar statsministern för svaret. Men nu är det
              varken Barack Obama, EU-kommissionens ordförande Jean-Claude Juncker
              eller Angela Merkel som står mitt emot mig, utan det är den svenske
              statsministern. Och min fråga handlar om vad den svenske statsministern
              tycker. Ska detta vara så svårt att vara tydlig om i denna kammare?
            </seg>
          </u>
          <u>
            <seg>
              Vi har en tillfällig lagstiftning nu som tillkom efter krav som
              bland andra vi moderater förde fram. Men vad tycker Stefan Löfven
              att Sverige ska göra för att få en långsiktigt hållbar migrationspolitik?
              Är det bra eller dåligt att tillfälliga uppehållstillstånd och
              skarpa försörjningskrav faktiskt är något som ska gälla i Sverige?
            </seg>
          </u>
          <note type="speaker">
            Anf. 34 Statsminister STEFAN LÖFVEN (S):
          </note>
          <u>
            <seg>
              Fru talman! Det är nog bra att det är den här statsministern
              som står här och ingen annan. Det låter på Anna Kinberg Batra
              som om Sverige skulle kunna leva isolerat och att vi över huvud
              taget inte behöver ta någon hänsyn till vår omvärld. Jag tror
              att Anna Kinberg Batra mycket väl vet att en del av EU-lagstiftningen
              påverkar oss i allra högsta grad. Lite grann be ­ roende på om
              det kommer förordningar eller direktiv ger det oss mer eller mindre
              utrymme att stifta våra egna lagar.
            </seg>
          </u>
          <u>
            <seg>
              Det som vi ska vara tydliga med är att vi inte ska tillbaka till
              den situation som vi hade förra hösten. Vi ska stå upp för asylrätten,
              vi ska ha en reglerad invandring och vi ska ha ordning i mottagandet.
              Det är själva basen. Där återkommer vi.
            </seg>
          </u>
          <u>
            <seg>
              Om vi, när vi sedan ska ta bort den tillfälliga lagstiftningen,
              inte säger att vi också ska ta hänsyn till den lagstiftning som
              faktiskt påverkar oss vo ­ ­ re det ett mycket stort fel. Det
              viktigaste nu är att se till att hela EU tar sitt ansvar. I den
              kontexten kan vi hjälpa fler, och Sverige kan göra en bä ­ t ­
              ­ ­ ­ ­ ­ ­ ­ ­ tre insats.
            </seg>
          </u>
          <note>
            Statsministerns uttalanden om Sverigedemokraterna
          </note>
          <note type="speaker">
            Anf. 35 JIMMIE ÅKESSON (SD):
          </note>
          <u>
            <seg>
              Fru talman, statsministern! I söndagens partiledardebatt i tv
              sa Stefan Löfven bland annat: Sverigedemokraterna är ett nazistiskt
              parti. Han sa också att jag gick med i Sverigedemokraterna när
              man fortfarande hade hakkors på sina möten. Detta är konstaterade
              lögner.
            </seg>
          </u>
          <u>
            <seg>
              Ja, det fanns tveksamheter i partiet i begynnelsen. Det har jag
              aldrig nå ­ ­ ­ ­ ­ ­ ­ gonsin förnekat. Jag skulle vilja påstå
              att det har funnits tveksamheter i alla partier, inte minst när
              de var mycket unga som partier, även om bilden naturligtvis är
              mer komplex än vad den mediala debatten vill göra gällande. Men
              det betyder inte, fru talman, att man kan ljuga hur som helst,
              sär ­ ­ ­ skilt inte om man är Sveriges statsminister.
            </seg>
          </u>
          <u>
            <seg>
              I går när vi hade partiledardebatt här i riksdagen påstod Stefan
              Löfven att resurserna till vård och omsorg minskar med Sverigedemokraternas
              politik. Det är inte sant; det är lögn. Han påstod också att vi
              inte röstade för vår egen budget. Och då talar vi om hösten 2014.
              Det är också en lögn.
            </seg>
          </u>
          <u>
            <seg>
              Fru talman! Min fråga är: Varför ljuger Stefan Löfven så mycket?
            </seg>
          </u>
          <note type="speaker">
            Anf. 36 Statsminister STEFAN LÖFVEN (S):
          </note>
          <u>
            <seg>
              Fru talman! När det gäller att Sverigedemokraterna är ett nazistiskt
              parti sa jag direkt efteråt att partiet har nazistiska rötter.
              Jag har alltid uttryckt mig så, och det är det som gäller. Sverigedemokraterna
              har nazistiska rötter; så är det. Det tror jag inte att någon
              behöver tvivla på.
            </seg>
          </u>
          <u>
            <seg>
              Jag rekommenderar läsning av Expos vitbok om Sverigedemokraterna.
              Ta en god stund för att läsa den!
            </seg>
          </u>
          <u>
            <seg>
              När det gäller välfärdsmiljarderna handlar det om minus 40 miljarder.
              Det är ett dråpslag mot svensk välfärd. Det är där ni står.
            </seg>
          </u>
          <u>
            <seg>
              Jimmie Åkesson säger att man hade tveksamheter i begynnelsen.
              Ja, det hade ni. Och det är inte bara tveksamheter, ni har de
              nazistiska rötter som ni har. Jimmie Åkesson talar om hur det
              var i begynnelsen. Men jag ta ­ lar nu om hösten 2016, då en av
              era främsta företrädare – den ekonomisk-politiska talespersonen
              – gör charader, höll jag på att säga. Men han visar hur nazister
              berättar anekdoter om hur nazister sparkar på döda djur och gör
              referenser till judar och skrattar. Då är det något fel, Jimmie
              Åkesson.
            </seg>
          </u>
          <u>
            <seg>
              Det är inga tveksamheter i begynnelsen; det är här och nu. Och
              en av era riksdagsledamöter skriver en motion med anspelning på
              antisemitiska teorier. Det är inte några tveksamheter i begynnelsen.
            </seg>
          </u>
          <u>
            <seg>
              Ni är ett parti med nazistiska rötter, och ni är ett rasistiskt
              parti. Det får ni stå upp för, och det får du leva med, eller
              så gör du om det.
            </seg>
          </u>
          <u>
            <seg>
              När ni talar om er nolltolerans är mitt svar fortfarande: Det
              finns en chans för Sverigedemokraterna att få en nolltolerans
              mot sådana förehavan ­ ­ den, och det är att ni lägger ned partiet.
              Det är enda chansen för er att få nolltolerans.
            </seg>
          </u>
          <note>
            (Applåder)
          </note>
          <note type="speaker">
            Anf. 37 JIMMIE ÅKESSON (SD):
          </note>
          <u>
            <seg>
              Fru talman! Det var inget egentligt svar på min fråga, som var:
              Varför ljuger Stefan Löfven så mycket? Jag har fyra konstaterade
              lögner här. Det andra kan vi säkert diskutera i olika sammanhang,
              och jag delar statsministerns uppfattning i den meningen att det
              han nämner är olämpligheter – absolut. Men det är inte ett svar
              på frågan varför Stefan Löfven ljuger. Därför vill jag helt enkelt
              att Stefan Löfven svarar på frågan. Varför ljuger Stefan Löfven
              så mycket?
            </seg>
          </u>
          <note type="speaker">
            Anf. 38 Statsminister STEFAN LÖFVEN (S):
          </note>
          <u>
            <seg>
              Fru talman! Nej, jag säger att jag inte gör det. Sverigedemokraterna
              har nazistiska rötter; det bara är så. Det fanns hakkors där,
              ja, och framför allt en bredd av nazistiska symboler. Det var
              så. Läs Expos vitbok!
            </seg>
          </u>
          <u>
            <seg>
              Det blir 40 miljarder mindre till välfärden. Så är det. Ni säger
              att ni lägger till en del pengar, Jimmie Åkesson, men sedan drar
              ni bort också. Summan är −40 miljarder. Det kommer du icke ifrån.
              Det är sanningen, och det står jag för.
            </seg>
          </u>
          <u>
            <seg>
              Det är inte så svårt att läsa tidningen och ta del av vad som
              händer i Sverigedemokraterna. Det går ju inte en vecka utan att
              någon av Sverigedemokraternas främsta företrädare – jag talar
              inte om allmänheten här nu, utan jag talar om de främsta företrädarna
              – beter sig som ingen annan gör. Inget annat parti skulle tolerera
              detta. Det är sanningen, Jimmie Åkesson.
            </seg>
          </u>
          <u>
            <seg>
              Enkla jobb
            </seg>
          </u>
          <note type="speaker">
            Anf. 39 ANNIE LÖÖF (C):
          </note>
          <u>
            <seg>
              Fru talman och statsministern! Sverige delas socialt och regionalt.
              Vi ser en pågående tudelning mellan dem som har jobb och dem som
              inte har det, mellan dem som kommer nya till vårt land och dem
              som är födda och uppvuxna här samt mellan dem som har en lång
              utbildning och dem som saknar utbildning. Det oroar mig att tudelningen
              ökar.
            </seg>
          </u>
          <u>
            <seg>
              Tittar man i de prognoser regeringen själv tar fram ser man att
              vi under de kommande åren kommer att ha uppemot 1 miljon människor
              som lever i utanförskap. Bland de arbetslösa kommer uppemot 80
              procent att tillhöra riktigt utsatta grupper, som kommer att få
              mycket svårt att komma i arbete. Detta är en väldigt oroande utveckling.
              Jag vill att vi ska bryta tudelningen, och jag vill att vi ska
              fokusera på integrationen. Vi har nu en statsminister och en regering
              som inte ens tar ordet ”integration” i sin mun.
            </seg>
          </u>
          <u>
            <seg>
              Det finns olika sätt att bryta tudelningen, inte minst bland
              nyanlända. Det handlar om utbildning, och där finns det ingen
              politisk konflikt. Det handlar om språkinlärning, och det handlar
              om att få fram fler jobb. De åtgärder regeringen brukar lyfta
              fram när man pratar jobb handlar bland annat om 5 000 statliga
              beredskapsjobb – som om 5 000 jobb skulle göra jobbet mot den
              enorma utmaning Sverige står inför. Man brukar också lyfta upp
              snabbspår. I dag har Arbetsförmedlingen beskrivit att 11 av 14
              snabbspår har problem och att 5 snabbspår inte fungerar alls.
            </seg>
          </u>
          <u>
            <seg>
              För ett tag sedan gav Stefan Löfven näringsminister Mikael Damberg
              i uppdrag att skapa fler enkla jobb. Jag skulle därför vilja fråga
              Stefan Löfven: Vilka är dessa enkla jobb?
            </seg>
          </u>
          <note type="speaker">
            Anf. 40 Statsminister STEFAN LÖFVEN (S):
          </note>
          <u>
            <seg>
              Fru talman! Först och främst tycker jag att det ändå är på sin
              plats att sluta med siffertricksandet när det gäller utanförskapet
              och i stället titta på verkligheten som den är.
            </seg>
          </u>
          <u>
            <seg>
              Sverige delas – ja. Vi hade åtta år av borgerlig politik, då
              utanförskapsområdena växte. Vi fick ganska många fler utanförskapsområden.
              Det berodde bland annat på underinvestering i utbildning. I dag
              har vi en situation där det finns 100 000 jobb som inte blir tillsatta
              därför att företag och arbetsgivare inte hittar rätt utbildad
              arbetskraft. För mig är det en väldigt tydlig signal om att vi
              ska utbilda människor. Fler måste få möjlighet att ta de jobb
              som finns, och det är därför vi investerar i 70 000 utbildningsplatser
              runt om i Sverige.
            </seg>
          </u>
          <u>
            <seg>
              Vi har lagt om politiken, från skattesänkningar och nedskärningar
              – de nedskärningar ni bland annat gjorde på utbildningsområdet,
              Annie Lööf – till att investera. Vi investerar i infrastrukturen,
              vi investerar i bostäder och vi investerar i välfärden. Då kommer
              naturligtvis också fler jobb. Bara det att man bygger blir det
              fler jobb av. Det blir jobb för tjänstemän i byggindustrin, för
              snickare, för armerare och för betongarbetare. Det blir jobb för
              dem som gör vattenkransarmaturerna. Det blir jobb för dem som
              gör fönster och dörrar. Det blir jobb när man investerar, Annie
              Lööf. Det är därför vi ska fortsätta investera.
            </seg>
          </u>
          <u>
            <seg>
              Det finns olika grupper på arbetsmarknaden. En del har en väldigt
              hög utbildning, och en del har gymnasieutbildning. Sedan finns
              det även en grupp som har väldigt låg utbildning och dessutom
              har kommit upp i åldrarna. De behöver naturligtvis andra jobb,
              och det är därför vi ska ha beredskapsjobb. Jag kan också tänka
              mig fler av subventionerade anställningar.
            </seg>
          </u>
          <u>
            <seg>
              När vi pratar med folk i det privata näringslivet säger de att
              de har en hel del arbetsuppgifter som inte utförs ute på företagen.
              Näringslivet vet väl bättre än både du och jag vilka arbetsuppgifter
              det är, Annie Lööf. Men de ser att de finns, och de kan också
              bidra. När vi växlar upp detta till det privata näringslivet kommer
              fler att kunna få arbete – betydligt fler.
            </seg>
          </u>
          <note type="speaker">
            Anf. 41 ANNIE LÖÖF (C):
          </note>
          <u>
            <seg>
              Fru talman! Jag tackar statsministern för svaret, även om jag
              kanske inte kan säga att det var ett svar. Det var ett klassiskt
              icke-svar.
            </seg>
          </u>
          <u>
            <seg>
              Jag frågade vilka enkla jobb Stefan Löfven ser framför sig och
              hur det kommer sig att regeringens lovvärda – får man väl ändå
              säga – snabbspår inte funkar. Arbetsförmedlingen säger att 11
              av 14 har problem, och 5 funkar inte alls. Av traineejobben, som
              Stefan Löfven i valrörelsen lovade att det skulle bli tiotusentals
              av, har det blivit 125 jobb. Man höjer skatter på jobb och företag,
              trots att man borde sänka dem för att jobben ska växa fram. Man
              blundar för tudelningen, och Stefan Löfven kan inte ens säga ordet
              ”integration” i svaret.
            </seg>
          </u>
          <u>
            <seg>
              Jag tror att det är oerhört viktigt att få en regering som förstår
              tudelningens konsekvenser, det vill säga ett utanförskap där uppemot
              1 miljon människor kommer att leva i passivt bidragsberoende,
              och förstår att detta måste brytas, att man behöver ha en reformagenda
              för integration, jobb och företagande och att detta är på allvar.
            </seg>
          </u>
          <note type="speaker">
            Anf. 42 Statsminister STEFAN LÖFVEN (S):
          </note>
          <u>
            <seg>
              Fru talman! Utanförskapsområdena växte under den borgerliga regeringen.
              Klyftorna växte under den borgerliga regeringen. Fattigdomen växte
              under den borgerliga regeringen. Det är ert resultat, Annie Lööf.
            </seg>
          </u>
          <u>
            <seg>
              Ert absolut största misslyckande var arbetslösheten. Den var
              högre när ni lämnade än när ni tillträdde. Det är en bedrift av
              er. Vi sänker nu arbetslösheten på totalen. Jobben växer till,
              och vi har fler arbetade timmar. Det är en bra grundförutsättning.
              Det är själva förutsättningen. En del av detta beror på att vi
              investerar. Nu har vi hög investeringstakt i byggsektorn, och
              vi har en bra privat konsumtion beroende på att människor känner
              trygghet i sin ekonomi. De har fått bättre möjligheter även när
              de är sjuka eller arbetslösa. Det bidrar till ekonomin, och det
              bidrar till jobben.
            </seg>
          </u>
          <u>
            <seg>
              Sedan är det några som behöver enklare vägar in i jobb – ja.
              Det är därför vi har 5 000 beredskapsjobb i de statliga företagen.
              Du vet hur liten del det är av den totala arbetsmarknaden, Annie
              Lööf, men växlar vi upp detta till hela arbetsmarknaden har vi
              betydligt fler jobb. När det gäller snabbspåren är det 2 000 redan
              nu, Annie Lööf. Gläd dig!
            </seg>
          </u>
          <note>
            (Applåder)
          </note>
          <u>
            <seg>
              Rätten till personlig assistans
            </seg>
          </u>
          <note type="speaker">
            Anf. 43 JONAS SJÖSTEDT (V):
          </note>
          <u>
            <seg>
              Fru talman och statsminister Stefan Löfven! LSS och den personliga
              assistansen är en av de viktigaste och finaste delarna av det
              svenska välfärdssamhället. För de människor som behöver assistansen
              är det en frihetsfråga. Det ger dem frihet att leva ett någorlunda
              rimligt liv och göra saker som för oss ofta är helt självklara.
            </seg>
          </u>
          <u>
            <seg>
              Nu ser vi en rad uppmärksammade beslut som innebär att personer
              som verkligen behöver den här hjälpen inte får den eller inte
              får den i samma omfattning som tidigare. Det har flera olika orsaker.
              En orsak är ett par domar i vägledande fall, och en annan är att
              regeringen i sitt regleringsbrev till Försäkringskassan har gett
              ett uppdrag att hålla igen på kostnaderna vad gäller den personliga
              assistansen. Om man ger ett sådant uppdrag till en myndighet är
              det klart att man får räkna med att myndigheten gör en mer restriktiv
              bedömning i de enskilda fallen, och det är det vi ser nu.
            </seg>
          </u>
          <u>
            <seg>
              Jag tycker att det har blivit väldigt olyckligt. Framför allt
              har det blivit olyckligt för de människor som verkligen behöver
              den personliga assistansen. Vi har därför i dag tagit initiativ
              i socialutskottet till att om möjligt samla en majoritet i riksdagen
              – ihop med de borgerliga partierna, hoppas vi – för att ta tillbaka
              det besparingsbeting som regleringsbrevet till Försäk ­ ringskassan
              i praktiken innebär. Vi är beredda att göra det för att den per
              ­ ­ sonliga assistansen ska fungera som det är tänkt, efter intentionerna
              i lagstiftningen.
            </seg>
          </u>
          <u>
            <seg>
              Men det allra bästa vore förstås om regeringen kunde säga att
              detta inte blev riktigt som man tänkt sig, att det slår för hårt
              mot de enskilda och att man omprövar beslutet. Är regeringen beredd
              att göra det, Stefan Löfven?
            </seg>
          </u>
          <note type="speaker">
            Anf. 44 Statsminister STEFAN LÖFVEN (S):
          </note>
          <u>
            <seg>
              Fru talman! Först och främst gäller det att ge en korrekt beskrivning
              av vad som faktiskt sker nu. Det uppdrag regeringen har gett Försäkringskassan
              är att se över den dramatiska kostnadsökningen för att den inte
              ska vara så dramatisk. Det andra som sker nu är att några prejudicerande
              domar har gett utslag, och det ser vi över. Ansvarigt statsråd
              har sagt direkt till Inspektionen för socialförsäkringen: Titta
              på dessa konsekvenser. Jag vill ha en beskrivning före årsskiftet.
            </seg>
          </u>
          <u>
            <seg>
              Sedan har vi en översyn av hela regelverket, vilket är viktigt.
              Bland annat har vi en fråga som borde intressera Vänsterpartiet,
              nämligen att vi måste se om pengarna faktiskt går till dem som
              behöver pengarna. Detta är en viktig rättighetslagstiftning, och
              människor ska ha den rättigheten. Det är en frihetsfråga och en
              djupt ideologisk fråga för mig. Det är lika viktigt när det gäller
              det här stödet, precis som alla andra stöd, att pengarna går till
              det som de är avsedda för.
            </seg>
          </u>
          <u>
            <seg>
              Vi har 1 000 företag med 16 000 brukare. De använder en hel del
              av pengarna till konsulter, till juridiska konsultationer. En
              del går till vinster och en del till marknadsföring, inte till
              brukarna.
            </seg>
          </u>
          <u>
            <seg>
              Tycker Vänsterpartiet att det är bra att pengarna som ska gå
              till brukarna i stället går till jurister, konsulter, vinster
              och marknadsföring? Eller kan Vänsterpartiet tänkas vara berett
              att göra en översyn, så att de pengar som ska gå till brukarna
              går till dem och inte till några andra ändamål?
            </seg>
          </u>
          <note type="speaker">
            Anf. 45 JONAS SJÖSTEDT (V):
          </note>
          <u>
            <seg>
              Fru talman! Jag tror att Stefan Löfven känner till Vänsterpartiets
              ståndpunkt när det gäller privata vinster i välfärden. Vi har
              debatterat det många gånger, och det är något som vi gemensamt
              arbetar för att se över. Och det tycker jag är fullt rimligt.
              Pengarna ska gå till brukarna som verkligen behöver dem. Vi ska
              till exempel inte ha oseriösa företag, som vi har haft. Det måste
              vi absolut göra någonting åt. Men det får inte gå ut över dem
              som faktiskt behöver assistansen. Det vi ser nu är att det är
              de personer som behöver assistansen som drabbas.
            </seg>
          </u>
          <u>
            <seg>
              Ja, i den mån kostnader går till sådant som de inte är tänkta
              för ska det självklart ses över. Men vi är inte beredda att inskränka
              den enskildes frihet, som det här handlar om. Man måste kunna
              göra två saker samtidigt.
            </seg>
          </u>
          <u>
            <seg>
              Det är bra att man ser över effekten av domarna; det är helt
              nödvändigt. Jag hoppas att det också leder till att regeringen
              föreslår en bättre lagstiftning, om det behövs.
            </seg>
          </u>
          <u>
            <seg>
              Jag hade önskat att Stefan Löfven i dag hade sagt: Det här har
              blivit fel. Vi kommer att ta tillbaka besparingsbetinget – som
              det i praktiken är – till Försäkringskassan.
            </seg>
          </u>
          <note>
            (Applåder)
          </note>
          <note type="speaker">
            Anf. 46 Statsminister STEFAN LÖFVEN (S):
          </note>
          <u>
            <seg>
              Fru talman! Det är fel och populistiskt att kalla det för bespararingsbeting.
              Det är icke ett besparingsbeting. Det är en instruktion till en
              myndighet att se över kostnadsökningen, den dramatiska ökningen
              av kostnader, inte att man ska dra ned på kostnaderna. Och detta
              ska ske inom ramen för befintlig lagstiftning.
            </seg>
          </u>
          <u>
            <seg>
              Det här är en rättighetslagstiftning, och då ska individen ha
              rätt till assistansersättning också enligt de här instruktionerna.
              Men vi måste också se att pengarna ibland hamnar fel.
            </seg>
          </u>
          <u>
            <seg>
              Vänsterpartiet kan här, som i många andra fall, göra två saker
              samtidigt. Det är klart att vi ska göra det här, men vi ska ändå
              inte göra det, för just nu passar det att ha en lite mer populistisk
              inställning. Jag beklagar det.
            </seg>
          </u>
          <u>
            <seg>
              Det här är en viktig rättighetslagstiftning som vi ska hålla
              fast vid. Människor har rätt till assistansersättning. Men det
              är vår skyldighet att se till att pengarna hamnar rätt, och det
              tänker jag stå upp för.
            </seg>
          </u>
          <note>
            (Applåder)
          </note>
          <u>
            <seg>
              Konsekvenserna av regeringens riktlinjer för LSS
            </seg>
          </u>
          <note type="speaker">
            Anf. 47 JAN BJÖRKLUND (L):
          </note>
          <u>
            <seg>
              Fru talman! Maja är fem år. Hon har en hjärnskada, epilepsi.
              Hon kan inte se. Hon kan heller inte röra sig. Hon behöver assistans
              24 timmar om dygnet för att kunna leva. Några gånger i veckan
              hjälper assistenter och föräldrar till för att ge henne möjlighet
              att rida. Eftersom hon inte kan röra sig förstår var och en att
              det krävs mycket hjälp. Men det är den stunden i veckan då Maja
              känner frihet.
            </seg>
          </u>
          <u>
            <seg>
              Majas föräldrar är förtvivlade. Det beror på att Försäkringskassan
              har fått order om att spara in på assistansen. Jag utgår från
              att de följder det får inte är regeringens avsikt. Likväl är det
              konsekvenserna av de beslut som regeringen har fattat, och som
              Jonas Sjöstedt nyss pekade på.
            </seg>
          </u>
          <u>
            <seg>
              Jag har inga invändningar mot att man utreder reglerna. Ni har
              tillsatt två utredningar om reglerna för assistans, en som ska
              vara klar om några må ­ nader och en som ska vara klar 2018. Man
              bör då avvakta utredningarnas resultat innan man ger order till
              Försäkringskassan om nedskärningar. Men ordern om nedskärningar
              till Försäkringskassan gavs ju redan i december förra året i regleringsbrevet,
              precis som Jonas Sjöstedt påpekade.
            </seg>
          </u>
          <u>
            <seg>
              Det finns antaganden om att pengar går till andra saker. Det
              fuskas säkert. Fusk är kriminellt och ska naturligtvis lagföras.
              Fusk förekommer i mer eller mindre alla bidragssystem. Försäkringskassan
              bedömde att det var 1,6 promille som var fusk, och det är oacceptabelt.
              Men er besparing slår mot dem som behöver hjälp.
            </seg>
          </u>
          <u>
            <seg>
              Fru talman! Maja är ingen fuskare. Hon behöver assistans.
            </seg>
          </u>
          <note type="speaker">
            Anf. 48 Statsminister STEFAN LÖFVEN (S):
          </note>
          <u>
            <seg>
              Fru talman! Naturligtvis är det så.
            </seg>
          </u>
          <u>
            <seg>
              Det här är en bra lag, en rättighetslagstiftning, som ska upprätthållas.
              Det gäller att hålla sig till en lagstiftning. Det får Försäkringskassan
              och alla andra göra.
            </seg>
          </u>
          <u>
            <seg>
              Det gjordes några utredningar också på den borgerliga tiden.
              De kom redan 2012 och visade redan då tydligt att pengarna – fusk
              kanske var en liten del – gick till jurister, konsulter och marknadsföring
              och inte till brukarna. Det visste den borgerliga regeringen.
              Det var bara det att de valde att inte göra någonting.
            </seg>
          </u>
          <u>
            <seg>
              Vi tänker göra någonting åt detta för att se till att brukarna,
              Maja och de andra, faktiskt får den hjälp de behöver. Det är de
              som ska ha den, inte jurister, konsulter och marknadsförare. Den
              är till för brukarnas frihet, och den tänker jag fortsätta att
              stå upp för.
            </seg>
          </u>
          <u>
            <seg>
              Det här är en rättighetslagstiftning som vi tänker hålla fast
              vid. Vi ger oss inte på den punkten. Vi tänker bara se till att
              det är de som ska ha stödet som får pengarna, inte jurister och
              konsulter.
            </seg>
          </u>
          <note type="speaker">
            Anf. 49 JAN BJÖRKLUND (L):
          </note>
          <u>
            <seg>
              Fru talman! Det var Liberalerna, eller Folkpartiet som det då
              hette, som drev igenom rättighetslagstiftningen LSS under den
              borgerliga regeringen på 90-talet.
            </seg>
          </u>
          <u>
            <seg>
              I paragraferna är det inte exakt definierat, utan det är en tolkning
              som För ­ säkringskassan gör, vad som berättigar assistans och
              hur många timmar assistans man behöver. Det är en bedömning som
              görs. Bara för att det är en rättighetslagstiftning är det ju
              inte givet att individen x behöver y antal tim ­ mar, utan det
              är en prövning som hela tiden görs.
            </seg>
          </u>
          <u>
            <seg>
              När regeringen går in och säger att Försäkringskassan ska skära
              ned antalet timmar bryter Försäkringskassan förmodligen inte mot
              rättighetslagen, men man stramar likväl åt det stöd som de här
              individerna får. Det är den konsekvensen detta får, Stefan Löfven.
            </seg>
          </u>
          <u>
            <seg>
              Jag har inget emot utredningar som ska granska om pengarna går
              till fel ändamål. Men invänta då resultaten av utredningarna innan
              du beordrar stora nedskärningar, som du har gjort!
            </seg>
          </u>
          <u>
            <seg>
              Min vädjan är precis som Jonas Sjöstedts i dag – vi är eniga
              på den här punk ­ ten: Dra tillbaka ordern om nedskärningar!
            </seg>
          </u>
          <note type="speaker">
            Anf. 50 Statsminister STEFAN LÖFVEN (S):
          </note>
          <u>
            <seg>
              Fru talman! Jan Björklund säger att han inte har något emot utredningar.
              Det gjordes utredningar på hans tid, och han vet ju svaret. Pengarna
              går också fel. Det förekommer en del fusk . D et är en del konsultarvoden,
              vinster och marknadsföring. Jag vill att pengarna ska gå till
              brukarna.
            </seg>
          </u>
          <u>
            <seg>
              Regeringen har inte gett någon instruktion om att man ska minska
              antalet timmar. Däremot har vi sagt att man ska hejda den kraftiga
              ökningen. Det är inte en stor ökning av antalet personer som får
              assistansersättning utan en stor ökning av antalet timmar. Vi
              vill att man ska se över den kraftiga ökningen. Vi har aldrig
              instruerat om att minska antalet timmar.
            </seg>
          </u>
          <u>
            <seg>
              Vi ska hålla oss till sanningen. Det är en bra början.
            </seg>
          </u>
          <note>
            LSS och regeringens regleringsbrev till Försäkringska s san
          </note>
          <note type="speaker">
            Anf. 51 ANDREAS CARLSON (KD):
          </note>
          <u>
            <seg>
              Fru talman! Oron hos de personer som är beroende av assistans
              enligt LSS är påtaglig. Den växer, och jag tror att den har vuxit
              ytterligare efter de fyra chanser som Stefan Löfven har haft på
              sig att svara på frågor från Jonas Sjöstedt och Jan Björklund
              men svävat på svaret.
            </seg>
          </u>
          <u>
            <seg>
              Han säger att det handlar om att se över kostnadsutvecklingen.
              Man kan då bläddra i det regleringsbrev som regeringen har gett
              till Försäkringskassan med en instruktion. Där finns inte orden
              ”se över” med. Där handlar det om att Försäkringskassan ska bidra
              till att bryta utvecklingen av antalet timmar med assistansersättning.
              Det är ganska stor skillnad, Stefan Löfven, på att se över och
              att bryta utvecklingen.
            </seg>
          </u>
          <u>
            <seg>
              Jag är helt övertygad om att de rättigheter som är fastställda
              i lag kan man inte smyga igenom förändringar av i regleringsbrevet
              till Försäkringskassan. Vi behöver ha en öppen debatt, en folkligt
              förankrad debatt. Det är bra med utredningar. Men ni har smugit
              in en ändring i regleringsbrevet till Försäkringskassan. Där står
              inte de ord som du har använt hittills i den här debatten, Stefan
              Löfven, att ”se över”, utan det handlar om att ”bryta”.
            </seg>
          </u>
          <u>
            <seg>
              Jag tycker att det här är oerhört allvarligt. Bara farhågan att
              någon skulle riskera att dö på grund av indragen assistans borde
              göra att statsministern gör allt som står i hans makt för att
              vidta åtgärder och ge ett annat direktiv till Försäkringskassan.
              Är du beredd att göra det, Stefan Löfven?
            </seg>
          </u>
          <note type="speaker">
            Anf. 52 Statsminister STEFAN LÖFVEN (S):
          </note>
          <u>
            <seg>
              Fru talman! För tredje gången: Det handlar om att bryta utvecklingen
              av antalet timmar. Utvecklingen går rakt uppåt. Det är något fler
              männi ­ skor som får stöd, men det korrelerar inte med antalet
              ökade timmar. Det är en dramatisk ökning av antalet timmar, och
              vi vill bryta denna utveck ­ ling. Det tycker vi är riktigt.
            </seg>
          </u>
          <u>
            <seg>
              En gammal utredning som gjordes på er tid visar att en del av
              resurserna inte används till brukarna. Dessa fakta har vi redan.
              En del går till konsulter, jurister, marknadsföring och vinster.
              När vi vet det, är det inte då vår skyldighet att ändra på det
              så att pengarna faktiskt går till dem som behöver dem?
            </seg>
          </u>
          <u>
            <seg>
              Det är en rättighetslagstiftning, och vi tänker stå upp för den.
              Men vi tänker också se till att pengarna kommer dit de ska, till
              brukarna.
            </seg>
          </u>
          <note type="speaker">
            Anf. 53 ANDREAS CARLSON (KD):
          </note>
          <u>
            <seg>
              Fru talman! Det stämmer inte, Stefan Löfven. Det handlar inte
              bara om timmar utan om antalet personer. År 2015 var det färre
              personer som beviljades assistans enligt LSS än 2014. Då fanns
              regleringsbrevet och direktiven från regeringen till Försäkringskassan.
              Meningen om att bryta utvecklingen får konsekvenser för dem som
              är beroende av assistans.
            </seg>
          </u>
          <u>
            <seg>
              Det stämmer inte att det bara handlar om timmar. Det handlar
              om personer. Dessa personer behöver vi ge de lagstadgade rättigheter
              som de har. Vi får inte dribbla bort det genom att göra ändringar
              i regleringsbrevet till Försäkringskassan innan vi har sett resultaten
              av utredningarna.
            </seg>
          </u>
          <u>
            <seg>
              Du börjar i fel ände, Stefan Löfven. Är du beredd att göra om
              och göra rätt?
            </seg>
          </u>
          <note type="speaker">
            Anf. 54 Statsminister STEFAN LÖFVEN (S):
          </note>
          <u>
            <seg>
              Fru talman! Det är antalet timmar som ökar dramatiskt, och det
              står inte alls i korrelation till antalet personer.
            </seg>
          </u>
          <u>
            <seg>
              Då måste vi rimligen se över det. Det ska dock göras inom ramen
              för den lagstiftning som finns. Det är ingen som har ändrat lagen;
              den ser precis likadan ut. Försäkringskassan ska hantera den precis
              som de gjorde förut, som en rättighetslagstiftning. Vi har inte
              sagt att de ska göra en annan bedömning så att det blir färre
              timmar.
            </seg>
          </u>
          <u>
            <seg>
              Men vi ska se till att pengarna används rätt. De ska gå till
              brukarna. Det är vårt besked.
            </seg>
          </u>
          <u>
            <seg>
              Jämlik och tillgänglig vård
            </seg>
          </u>
          <note type="speaker">
            Anf. 55 HILLEVI LARSSON (S):
          </note>
          <u>
            <seg>
              Fru talman! Sjukvården är helt beroende av att det satsas tillräckligt
              mycket skattemedel så att vi får tillräckligt mycket personal
              och tillräckligt många vårdplatser. Det är också avgörande att
              vården ges efter behov. Vård ska ges till den som behöver den
              bäst, och inga andra faktorer ska avgöra. Den akuta och livräddande
              vården är givetvis det allra mest avgörande.
            </seg>
          </u>
          <u>
            <seg>
              Sjukvården är framför allt en regional fråga men också en statlig
              fråga. Den är helt avgörande för hela landet. Det ska inte vara
              skillnad beroende på var man bor om man får vård i tid.
            </seg>
          </u>
          <u>
            <seg>
              Det finns en oro bland många vad gäller de långa väntetiderna
              i akutsjukvården. Det finns också en oro vad gäller förlossningsvården,
              om man ska få komma till den klinik man förväntar sig och få den
              vård man förtjänar.
            </seg>
          </u>
          <u>
            <seg>
              Hur bedriver regeringen arbetet med jämlik och tillgänglig vård
              efter behov?
            </seg>
          </u>
          <note type="speaker">
            Anf. 56 Statsminister STEFAN LÖFVEN (S):
          </note>
          <u>
            <seg>
              Fru talman! Jag tackar Hillevi Larsson för en viktig fråga.
            </seg>
          </u>
          <u>
            <seg>
              Regeringen har lagt om politiken från skattesänkningar och nedskärningar
              till investeringar. En stor del av dem går till vår välfärd, inte
              minst till sjukvården.
            </seg>
          </u>
          <u>
            <seg>
              Vi har gjort en speciell satsning för att öka bemanningen i sjukvården.
              Vi har också gjort en speciell satsning på cancervården. Den behöver
              bli mer jämlik, för här är det alldeles för stora skillnader mellan
              olika landsdelar vad gäller hur fort behandlingen kommer igång.
              Vi har gjort stora satsningar på förlossningsvården och mammografin.
            </seg>
          </u>
          <u>
            <seg>
              Därutöver får landstingen 3 miljarder som de själva förfogar
              över, för det är självklart olika i olika delar av landet.
            </seg>
          </u>
          <u>
            <seg>
              Vi har alltså ökat resurserna för att få en jämlik vård. Nu går
              vi vidare med att öka tillgängligheten, bland annat genom att
              tillföra våra vårdcentraler ännu mer resurser så att ännu fler
              människor får del av vården.
            </seg>
          </u>
          <u>
            <seg>
              Sveriges strategi inför klimatmötet i Marrakech
            </seg>
          </u>
          <note type="speaker">
            Anf. 57 JONAS ERIKSSON (MP):
          </note>
          <u>
            <seg>
              Fru talman och statsminister Löfven! Riksdagen ställde sig i
              går bakom att godkänna klimatavtalet från Paris.
            </seg>
          </u>
          <u>
            <seg>
              Vi vet att klimatförändringarna är här, att de är allvarliga
              och att de be ­ rör oss alla både nu och i framtida generationer.
              Men de kan bromsas.
            </seg>
          </u>
          <u>
            <seg>
              Genom regeringens engagemang både nationellt och internationellt
              har Sverige varit en viktig aktör i detta arbete, och Sveriges
              arbete är fortfarande av stor betydelse.
            </seg>
          </u>
          <u>
            <seg>
              Med anledning av Sveriges ledartröja inom klimat- och miljöpolitiken
              frågar jag statsministern: Vilken strategi avser regeringen att
              ha inför klimatmötet i Marrakech nu i november?
            </seg>
          </u>
          <note type="speaker">
            Anf. 58 Statsminister STEFAN LÖFVEN (S):
          </note>
          <u>
            <seg>
              Fru talman! Det var en stor dag i riksdagen i går, och det är
              en stor dag i dag eftersom regeringen har kunnat fatta beslut
              om att ratificera Parisavtalet. Jag är övertygad om att utan EU
              hade vi inte haft något Parisavtal.
            </seg>
          </u>
          <u>
            <seg>
              Det var en viktig start, men det är nu jobbet börjar på riktigt.
              Det blir ett riktigt partsmöte i Marrakech eftersom vi är parter
              i ett avtal som ska ta detta vidare. Vi engagerar oss på många
              sätt i klimatförhandlingarna, för vi måste fatta helt nödvändiga
              beslut.
            </seg>
          </u>
          <u>
            <seg>
              Det innebär exempelvis att ta upp diskussionen inom ramen för
              EU om att skärpa våra egna klimatambitioner så att vi når längre
              före 2030 än vi redan har gjort. Denna diskussion är igång, och
              den kommer inte minst klimatminister Isabella Lövin att vara mycket
              engagerad i.
            </seg>
          </u>
          <note>
            (Applåder)
          </note>
          <u>
            <seg>
              Tvång att ingå i storregioner
            </seg>
          </u>
          <note type="speaker">
            Anf. 59 ERIK BENGTZBOE (M):
          </note>
          <u>
            <seg>
              Fru talman och herr statsminister! När regeringen var nytillträdd
              inledde man ett ambitiöst och på sätt och vis välbehövligt arbete
              med en ny regionindelning för Sverige. En indelningskommitté tillsattes
              som skulle utreda möjligheterna, förutsättningarna och även ett
              genomförande av en regionförändring.
            </seg>
          </u>
          <u>
            <seg>
              Denna indelningskommitté har hitintills sagt att inget landsting
              och län ska tvingas in i en storregion mot sin vilja. I tisdags,
              för två dagar sedan, sa Landstinget Sörmland nej till att ingå
              i en storregion år 2019.
            </seg>
          </u>
          <u>
            <seg>
              Kan statsministern här och nu garantera att löftet att man inte
              ska tvingas in i en storregion mot sin vilja kommer att hållas?
            </seg>
          </u>
          <note type="speaker">
            Anf. 60 Statsminister STEFAN LÖFVEN (S):
          </note>
          <u>
            <seg>
              Fru talman! Jag kan inte kommentera vad ett enskilt landstings
              diskussion kommer att landa i. Men av rent praktiska skäl är det
              svårt att tvinga in någon i ett samarbete.
            </seg>
          </u>
          <u>
            <seg>
              Jag tycker dock att vi ska diskutera principen om att vi behöver
              en ny indelning av Sverige om vi ska orka bland annat det vi nyss
              diskuterade: ha bra sjukvård över hela landet. Här finns sådana
              brister att vi bara av det skälet behöver få ett bättre underlag.
            </seg>
          </u>
          <u>
            <seg>
              Kommittén har kommit till denna slutsats eftersom man har haft
              ett bra stöd runt om i landet. Det ska dock tas i några delar,
              för det behöver delas upp.
            </seg>
          </u>
          <u>
            <seg>
              Vi behöver en ny regionindelning, och diskussionen får fortsätta.
              Det ingår andra landsting i samma sammanhang som Sörmland, och
              vi vet inte hur den diskussionen kommer att fortsätta.
            </seg>
          </u>
          <u>
            <seg>
              Men, som sagt, av praktiska skäl blir det nog svårt att tvinga
              någon. Det ser jag framför mig.
            </seg>
          </u>
          <note>
            Anslagen till Försvarsmakten
          </note>
          <note type="speaker">
            Anf. 61 ROGER RICHTOFF (SD):
          </note>
          <u>
            <seg>
              Fru talman och statsministern! Det finns en del att glädjas åt.
              Vi har samma uppfattning om Natoanslutningen och att vi har en
              mycket duglig försvarsminister. Det är glädjande att vi har en
              tydlig majoritet i riksdagen för ett nej till Natoanslutning.
            </seg>
          </u>
          <u>
            <seg>
              Vi har ett läge med ökande oroligheter och spänningar i Östersjön.
              Statsministern är väl medveten om detta. Kinesiska och ryska fartyg
              har haft övningar.
            </seg>
          </u>
          <u>
            <seg>
              Med tanke på den ökande hotbilden och det oroliga läget i Östersjön
              är regeringens anslag väldigt litet.
            </seg>
          </u>
          <u>
            <seg>
              Hur ser statsministern på den blygsamma ökningen av anslagen?
            </seg>
          </u>
          <note type="speaker">
            Anf. 62 Statsminister STEFAN LÖFVEN (S):
          </note>
          <u>
            <seg>
              Fru talman! Vi gör en rejäl ökning av anslagen till försvaret
              i och med den överenskommelse som gjordes. Det fattades beslut
              av förra regeringen under förra mandatperioden, och nu har vi
              skjutit till ytterligare. Det görs alltså en rejäl ökning av anslagen
              till f örsvaret.
            </seg>
          </u>
          <u>
            <seg>
              Vi behöver öka vår totala försvarsförmåga. Krigsförbandens försvarsförmåga
              måste öka. Vi tillför resurser till materiel. Vi tillför resurser
              till bemanning av försvaret, för där behöver det definitivt gå
              upp.
            </seg>
          </u>
          <u>
            <seg>
              Vi har just börjat omriktningen av det olycksaliga beslut som
              den förra riksdagsmajoriteten fattade mellan 2006 och 2010, nämligen
              att helt övergå till ett yrkesförsvar i stället för att ha någon
              typ av värnplikt. Det håller vi också på att se över.
            </seg>
          </u>
          <u>
            <seg>
              Vi stärker alltså vår försvarsförmåga – det är viktigt – samtidigt
              som vi breddar våra bilaterala samarbeten. På totalen stärker
              detta Sveriges försvarsförmåga, och det är jag glad för.
            </seg>
          </u>
          <u>
            <seg>
              Hållbart företagande
            </seg>
          </u>
          <note type="speaker">
            Anf. 63 PER-ARNE HÅKANSSON (S):
          </note>
          <u>
            <seg>
              Fru talman! Statsministern! Den hållbara utvecklingen är i fokus.
              Som nämndes fattade vi i går här i kammaren det historiska beslutet
              om klimatavtalet från Paris.
            </seg>
          </u>
          <u>
            <seg>
              Hållbar utveckling är dock inte bara en nödvändighet såväl miljömässigt
              som socialt utan ses alltmer som ett starkt konkurrensmedel inom
              handel och näringsliv. De statliga företagen, som svenska folket
              äger gemensamt, har kanske ett särskilt ansvar att vara föredömen
              på detta område. Detta är nog affärsmässigt klokt och ger effekter
              för utveckling av grön, hållbar teknik, för arbetet med mänskliga
              rättigheter och för jämställdhet.
            </seg>
          </u>
          <u>
            <seg>
              Jag vet att mycket görs, och vi här i riksdagen får årligen en
              redogörelse för det arbete som bedrivs. Jag vill ändå fråga: Ser
              statsministern att det finns ytterligare möjligheter för de företag
              som ägs av svenska folket att utveckla hållbart företagande, och
              hur skulle det i så fall kunna genomföras i praktiken?
            </seg>
          </u>
          <note type="speaker">
            Anf. 64 Statsminister STEFAN LÖFVEN (S):
          </note>
          <u>
            <seg>
              Fru talman! Tack för frågan!
            </seg>
          </u>
          <u>
            <seg>
              Hållbarhet är viktigt, och staten ska naturligtvis gå före och
              vara ledande i detta. Det är viktigt att statligt ägda företag
              är föregångare när det gäller både att vara innovativa och nydanande
              och att se till att vara hållbara. Det tror jag är ett led i att
              vara en attraktiv arbetsgivare.
            </seg>
          </u>
          <u>
            <seg>
              Alla statliga bolagsstyrelser ska därför arbeta fram strategiska
              hållbarhetsmål. Det kan exempelvis vara att minska koldioxidutsläppen,
              öka mångfalden bland medarbetarna, minska antalet arbetsplatsolyckor
              och utveckla nya hållbara produkter.
            </seg>
          </u>
          <u>
            <seg>
              Det finns många bra exempel där vi kan säga att vi har varit
              föregångare. Ett sådant är Apoteket, som har utnämnts till Sveriges
              mest hållbara företag. Ett annat är Samhall, som har fått European
              Business Awards pris för mest hållbara företag.
            </seg>
          </u>
          <u>
            <seg>
              Det sker ett bra arbete, och vi ska fortsätta det.
            </seg>
          </u>
          <note>
            Ny praxis för prövningen av arbetskraftsinvandrare
          </note>
          <note type="speaker">
            Anf. 65 JOHANNA JÖNSSON (C):
          </note>
          <u>
            <seg>
              Fru talman! Den senaste tiden har vi kunnat ta del av många berättelser
              om arbetskraftsinvandrare som ska utvisas på grund av små misstag,
              som många gånger gjorts av tidigare arbetsgivare, och saker som
              hänt för flera år sedan.
            </seg>
          </u>
          <u>
            <seg>
              Detta handlar i grunden om en ny praxis från Migrationsöverdomstolen
              som nu gör att tusentals personer kommer att få sina fall prövade
              utifrån ett helt nytt sätt. Det handlar om personer som sköter
              sig, betalar skatt och bidrar till samhället, människor som bara
              vill kunna leva sina liv här.
            </seg>
          </u>
          <u>
            <seg>
              Missbruk av systemet ska givetvis beivras och motverkas, men
              detta handlar inte om missbruk. Det handlar om små misstag, och
              det finns ingen som helst möjlighet att rätta till dem i efterhand.
              Detta drabbar just arbetstagaren väldigt hårt.
            </seg>
          </u>
          <u>
            <seg>
              Jag undrar därför: Vad tänker statsministern och regeringen göra
              för att stoppa detta?
            </seg>
          </u>
          <note type="speaker">
            Anf. 66 Statsminister STEFAN LÖFVEN (S):
          </note>
          <u>
            <seg>
              Fru talman! Precis som Johanna Jönsson sa finns ett regelverk
              för detta. Vi har den arbetskraftsinvandring vi har med de regler
              som finns. De besluten fattades tidigare. Myndigheten har att
              förhålla sig till dessa regler och också agera utifrån dem, om
              man bryter mot dem.
            </seg>
          </u>
          <u>
            <seg>
              Jag kan inte kommentera enskilda fall – de får myndigheten ta
              ansvar för – men om det är något som inte håller enligt det regelverk
              som finns måste myndigheterna rimligen agera utifrån det. Jag
              tycker att det är viktigt att man behåller och står upp för reglerna.
              Det är myndigheten som har att hantera dem. Jag har lite svårt
              att kommentera enskilda fall.
            </seg>
          </u>
          <u>
            <seg>
              Statsministerns yttranden om alliansregeringens skatteintäkter
            </seg>
          </u>
          <note type="speaker">
            Anf. 67 ANETTE ÅKESSON (M):
          </note>
          <u>
            <seg>
              Fru talman! I går och i dag har statsministern upprepade gånger
              påstått att alliansregeringen sänkte skatter i stället för att
              prioritera välfärden. Detta väcker flera frågor. Enligt Skatteverket
              ökade nämligen skatteintäkterna i Sverige totalt sett varje år
              under alliansregeringen, bortsett från år 2009, det vill säga
              till följd av den globala finanskrisen.
            </seg>
          </u>
          <u>
            <seg>
              Gällande kommunalskatten, alltså de intäkter som går direkt till
              kommunerna och landstingen, ökade till och med skatteintäkterna
              varje år, utan undantag. Det är kommunerna och landstingen som
              bedriver de viktiga verksamheter som traditionellt betecknas som
              välfärd, det vill säga skola, vård och omsorg. Det betyder att
              under Alliansen ökade skatteintäkterna till välfärden varje år.
            </seg>
          </u>
          <u>
            <seg>
              Jag undrar därför: Vad menar statsministern med sina påståenden?
            </seg>
          </u>
          <note type="speaker">
            Anf. 68 Statsminister STEFAN LÖFVEN (S):
          </note>
          <u>
            <seg>
              Fru talman! Jag menar precis vad jag säger. Den förra regeringen
              sänkte skatterna med sammanlagt 140 miljarder kronor. Det aktiva
              beslutet var inte rätt politik, men jag trodde att ni var stolta
              över det.
            </seg>
          </u>
          <u>
            <seg>
              Det är klart att skatteintäkter kan öka, men man ska se det i
              förhållande till hur befolkningen ser ut. Om vi tittar på hur
              många människor som fanns anställda i välfärden i förhållande
              till befolkningen ser vi en kraftig minskning under den förra
              regeringens period. Det är ett faktum.
            </seg>
          </u>
          <u>
            <seg>
              Det finns inget jultomteteorem som säger att vi kan sänka skatterna
              och sedan ha minst lika bra välfärd. Det var faktiskt detta som
              hände i välfärden – människorna såg detta och vågade inte längre
              lita på välfärden. Alla de sjukskrivna kvinnorna såg detta; de
              fick slita ut sig. Nu ska vi ha ökad bemanning i välfärden. Det
              är därför vi har bytt riktning i politiken.
            </seg>
          </u>
          <note>
            (Applåder)
          </note>
          <u>
            <seg>
              Turkiets agerande mot kurdiska tv-kanaler
            </seg>
          </u>
          <note type="speaker">
            Anf. 69 DANIEL RIAZAT (V):
          </note>
          <u>
            <seg>
              Fru talman! Statsministern! Under de senaste månaderna har vi
              kunnat se hur den turkiska regimen har blivit alltmer auktoritär.
              Man har vid ett flertal tillfällen lagt ned kurdiska tv-kanaler
              som är baserade i Turkiet. Man har tydligt begränsat kampen för
              demokrati och strypt yttrandefriheten, tryckfriheten etcetera.
            </seg>
          </u>
          <u>
            <seg>
              De senaste veckorna har man också varit offensiv när det handlar
              om kurdiska kanaler utomlands. Nu har satellitföretaget Eutelsat
              meddelat att de lägger ned en tv-kanal i Sverige, vilket skedde
              för två dagar sedan.
            </seg>
          </u>
          <u>
            <seg>
              Jag undrar: Vad avser Stefan Löfven att göra, även om regeringen
              sitter i knät på den turkiska presidenten på grund av flyktingavtalet?
              Kommer den turkiska ambassadören att kallas upp till regeringen
              för att ta tag i denna fråga?
            </seg>
          </u>
          <note type="speaker">
            Anf. 70 Statsminister STEFAN LÖFVEN (S):
          </note>
          <u>
            <seg>
              Fru talman! Vad gäller eventuella tv-kanaler och vad som händer
              blir det lite för detaljerat, men att sitta i Erdoğans knä är
              helt fel.
            </seg>
          </u>
          <u>
            <seg>
              Jag är bekymrad över utvecklingen i Turkiet i allmänhet, beroende
              på vad som sker med mänskliga rättigheter, demokrati och så vidare.
              Det är ingen tvekan om det, och detta ger vi också uttryck för.
            </seg>
          </u>
          <u>
            <seg>
              Samtidigt är det viktigt att ha kontakt också med länder vars
              utveckling vi inte är helt nöjda med. Om vi bara skulle ha kontakt
              med de länder där vi tycker att det är helt bra skulle vi ha en
              helt annan värld. Det är viktigt att vi är med i Turkiet också.
              Vi ger stöd, inte minst till civilorganisationer. Att vi har kontakt
              med dessa är jag helt övertygad om kommer att stärka Turkiet och
              dess demokrati.
            </seg>
          </u>
          <u>
            <seg>
              Det är ett problematiskt läge – ja. Vi ska ha kontakt med Turkiet.
              Turkiet är viktigt, och Sverige har länge haft åsikten att Turkiet
              egentligen borde komma in i EU. Den processen har en ledstång
              som jag är helt säker på kommer att främja demokratin.
            </seg>
          </u>
          <note>
            (Applåder)
          </note>
          <note>
            Åtgärder mot felaktig betygsättning
          </note>
          <note type="speaker">
            Anf. 71 MICHAEL SVENSSON (M):
          </note>
          <u>
            <seg>
              Fru talman! Statsministern! Många såg säkert i går med förfäran
              på Uppdrag granskning , som visade en del från verkligheten i
              svensk skola, med betygshets och betygsjakt, inte mellan elever
              utan på ett annat sätt. Ibland kanske rektorer, direkt eller indirekt,
              tubbas att förmå lärarna att sätta högre betyg.
            </seg>
          </u>
          <u>
            <seg>
              Man visade på borttagna spärrar i systemen, och man framhävde
              det relativa betygssystemet, som försvann för ett antal år sedan.
              Man visade att under 25 år har kunskaperna minskat men betygen
              gått upp. För att förekomma statsministern har detta inte så mycket
              med friskolorna att göra. Programmet riktade sig mot både kommunala
              skolor och friskolor.
            </seg>
          </u>
          <u>
            <seg>
              Jag vill fråga: Vad vill statsministern göra för att bryta denna
              utveck ­ ling?
            </seg>
          </u>
          <note type="speaker">
            Anf. 72 Statsminister STEFAN LÖFVEN (S):
          </note>
          <u>
            <seg>
              Fru talman! Jag har sagt det tidigare: Sverige har det mest extremt
              marknadsliberala skolsystemet i hela världen. Det finns inget
              annat land som har det så. I Danmark har man också privata skolor
              och friskolor. Där förbjuds vinster, och så är det också i de
              andra nordiska länderna.
            </seg>
          </u>
          <u>
            <seg>
              Det är inte så svårt att fundera på vad sådant kan bero på. Hur
              kan det komma sig att vi har både högre betyg och lägre och fallande
              resultat? Finns det någon drivkraft att sätta högre betyg än man
              egentligen skulle vilja göra? Svaret är pengar. Det är klart att
              det finns med i denna drivkraft.
            </seg>
          </u>
          <u>
            <seg>
              Vi måste stoppa detta vinstutflöde från den svenska skolan. Det
              är vad vi vill göra. Vi ska ha privata alternativ och ett allsidigt
              utbud av utbildning. Människor ska kunna välja, men vi måste stoppa
              utflödet av pengar. Skattebetalarnas pengar ska gå till skolan;
              de ska inte gå till vinster.
            </seg>
          </u>
          <note>
            (Applåder)
          </note>
          <u>
            <seg>
              Matchningsproblemen på arbetsmarknaden
            </seg>
          </u>
          <note type="speaker">
            Anf. 73 ANNA WALLÉN (S):
          </note>
          <u>
            <seg>
              Fru talman och statsministern! När man är ledamot i riksdagens
              näringsutskott är företagsbesök en stor och viktig del i ens riksdagsuppdrag.
              Jag besöker framför allt företag i min valkrets Västmanland. Det
              finns en sak som jag nästan alltid får med mig från de företag
              jag besöker: Man har problem att hitta personal som har rätt utbildning
              för de olika typer av jobb som man behöver ha för att kunna anställa
              och för att kunna växa. Senast var jag i Kungsör. Där söker man
              verktygsmakare. Man har letat runt om i hela Sverige, och det
              går inte att finna några sådana.
            </seg>
          </u>
          <u>
            <seg>
              Jag skulle vilja fråga statsministern vad regeringen gör för
              att minska eller komma till rätta med dessa matchningsproblem
              på arbetsmarknaden.
            </seg>
          </u>
          <note type="speaker">
            Anf. 74 Statsminister STEFAN LÖFVEN (S):
          </note>
          <u>
            <seg>
              Fru talman! Jag blir avundsjuk när jag hör att Anna Wallén får
              vara ute på företagsbesök. Det får jag också, men inte lika ofta
              som förut.
            </seg>
          </u>
          <u>
            <seg>
              Det är precis det här som är en av våra stora frågor: Hur får
              vi bättre matchning? Som jag sa tidigare har vi 100 000 arbetstillfällen
              som inte blir tillsatta på grund av att arbetsgivare inte hittar
              rätt utbildad arbetskraft. Då är utbildning lösningen. För en
              del är det högskoleutbildning av något slag och för andra är det
              yrkeshögskola, inte minst. Det finns också annan yrkesutbildning
              som kan komma i fråga. Det är därför vi investerar i 70 000 ut
              ­ bildningsplatser av allehanda slag runt om i landet – just för
              att kunna mö ­ ta detta bättre.
            </seg>
          </u>
          <u>
            <seg>
              Vi har också sagt till Arbetsförmedlingen att de måste bli bättre
              på att ställa sig bredvid företagen och se vad de faktiskt behöver.
              Matchningen måste bli bättre, och Arbetsförmedlingen håller på
              att förbättra sina arbetsme ­ toder för att bli den som kan leverera
              vad företagen behöver. Det är det andra vi behöver göra.
            </seg>
          </u>
          <u>
            <seg>
              Resurser och kontakt mellan Arbetsförmedlingen och företagen
              – det tror jag är nyckelorden.
            </seg>
          </u>
          <u>
            <seg>
              Åtgärder för studiemotiverade elevers utveckling
            </seg>
          </u>
          <note type="speaker">
            Anf. 75 MARIA MALMER STENERGARD (M):
          </note>
          <u>
            <seg>
              Fru talman! I dag lämnar alltför många elever grundskola och
              gymnasium utan tillräckliga kunskaper. Det är oacceptabelt. Nu
              behövs mer tid till undervisning, höjda lärarlöner och nolltolerans
              mot dåliga skolor.
            </seg>
          </u>
          <u>
            <seg>
              De som inte når upp till Godkänd måste få hjälp att klara målen.
              Men vi får inte nöja oss med det. Vi måste också ha en skola som
              stimulerar och utvecklar de begåvade och motiverade eleverna.
            </seg>
          </u>
          <u>
            <seg>
              Den här veckan har jag förmånen att ha med mig en praoelev från
              Lomma. Han heter Kevin Nyström, och han sitter här uppe på läktaren.
              Han har en fråga som han gärna skulle vilja ställa till statsministern.
              Han har skrivit den själv: Vilka åtgärder avser regeringen att
              vidta för att alla elever ska kunna utvecklas utifrån sina kunskaper,
              och det gäller i synnerhet hur särskilt begåvade elever ska kunna
              utvecklas?
            </seg>
          </u>
          <u>
            <seg>
              Jag tycker att det är en bra fråga, och jag och Kevin skulle
              bli väldigt glada om statsministern ville svara på den.
            </seg>
          </u>
          <note type="speaker">
            Anf. 76 Statsminister STEFAN LÖFVEN (S):
          </note>
          <u>
            <seg>
              Fru talman! Ja, det var en väldigt bra fråga. Vi har lagt om
              inriktningen så att vi nu investerar i skolan. Vi investerar mycket
              i skolan. Det är tre perspektiv som är vägledande för oss.
            </seg>
          </u>
          <u>
            <seg>
              Det första är tidiga insatser. I dag får eleverna mest individuellt
              stöd i årskurs 9. Vi säger att det borde vara mycket tidigare
              – i F-klass och årskurs 1–3. Vi vill också dra ned på antalet
              barn i dessa klasser så att lärarna och eleverna får mer tid med
              varandra. Det är helt avgörande. Det är det magiska ögonblicket,
              som lärarna brukar tala om.
            </seg>
          </u>
          <u>
            <seg>
              Vi höjer lärarlönerna. Vi ser till att lärarna får mer inflytande.
              Lärarnas profession ska gälla mycket mer än detaljerade regler,
              och vi förbättrar deras arbetssituation. Det är det andra.
            </seg>
          </u>
          <u>
            <seg>
              Det tredje vi vill göra är att skapa en mer jämlik skola. Vi
              behöver föra över mer resurser till de skolor som behöver det.
            </seg>
          </u>
          <u>
            <seg>
              I allt detta ska vi hjälpa både dem som behöver mer stöd och
              dem som ligger lite före. Vi måste se individen. De som ligger
              före ska också ha sin stimulans.
            </seg>
          </u>
          <note>
            Regional utveckling
          </note>
          <note type="speaker">
            Anf. 77 ÅSA ERIKSSON (S):
          </note>
          <u>
            <seg>
              Fru talman och statsministern! Det är verkligen ett privilegium
              att få vara ledamot av Sveriges riksdag och få ställa en fråga
              till statsministern. Då vill jag, som i vanliga fall är kommunstyrelsens
              ordförande i en liten Bergslagskommun, Norberg, passa på att höra
              statsministerns syn på re ­ gio ­ nal utveckling.
            </seg>
          </u>
          <u>
            <seg>
              Vad tycker statsministern är viktigast att göra för att även
              små glesbygdskommuner ska kunna växa och få en hållbar tillväxt?
            </seg>
          </u>
          <note type="speaker">
            Anf. 78 Statsminister STEFAN LÖFVEN (S):
          </note>
          <u>
            <seg>
              Fru talman! Hela landet ska leva, och hela landet ska kunna utvecklas.
              Det är därför vi ser till att satsa brett på detta.
            </seg>
          </u>
          <u>
            <seg>
              Infrastruktur är givet. Vägar och järnvägar måste finnas så att
              man kan transportera både människor och gods. Det vet Åsa Eriksson
              mycket väl. Det är det första.
            </seg>
          </u>
          <u>
            <seg>
              Det andra är våra regionala högskolor, som jag tror spelar en
              stor roll som kunskapsnav och utvecklingscentrum i samarbete med
              näringslivet. Det är därför de ska finnas runt om i hela landet.
            </seg>
          </u>
          <u>
            <seg>
              Det tredje vi gör är att satsa mycket på utveckling av skog.
              Vi kan göra mycket mer med vår skogsproduktion. Branschen påstår
              att det kan röra sig om 20 000–25 000 jobb beroende på om vi gör
              rätt. Vi vill också utveckla livsmedelsprogrammet. Jag tror att
              livsmedel också är sådant som kan odlas och skapa jobb runt om
              i hela landet.
            </seg>
          </u>
          <u>
            <seg>
              Vi har en bred parlamentarisk utredning om hela landsbygdsfrågan,
              för vi vill komma fram brett och skapa möjligheter för hela landet
              att klara sig – och inte bara klara sig utan utvecklas.
            </seg>
          </u>
          <note>
            (Applåder)
          </note>
          <u>
            <seg>
              Personer som fått avslag på asylansökan
            </seg>
          </u>
          <note type="speaker">
            Anf. 79 JOHAN FORSSELL (M):
          </note>
          <u>
            <seg>
              Fru talman och statsministern! Det måste vara skillnad på ja
              och nej i asylprocessen. Alternativet skulle dels urholka förtroendet
              för asylsystemet, dels skapa en utsatthet och sociala scener som
              vi ännu inte har sett i vårt land.
            </seg>
          </u>
          <u>
            <seg>
              Trots detta står vi inför en gigantisk utmaning: att bryta det
              skuggsamhälle som nu växer fram. Migrationsverket beräknar att
              under kommande år kommer man i över hälften av alla utvisningsärenden
              att behöva tillkalla polis. Prognosen visar att vi om bara ett
              par år kan ha uppemot 70 000 människor som bor i vårt land utan
              tillstånd. Det motsvarar storleken på en medelstor svensk stad.
            </seg>
          </u>
          <u>
            <seg>
              Vi moderater har lagt fram ett flertal förslag för att bryta
              denna utveck ­ ling. Det handlar bland annat om att fördubbla
              den preskriptionstid på fyra år som i dag finns för när man efter
              ett avslagsbeslut kan lämna in en ny ansökan. Det skulle vara
              viktigt för att sända en tydlig signal till den enskilde om att
              respektera de beslut som myndigheterna fattar.
            </seg>
          </u>
          <u>
            <seg>
              Min fråga till statsministern är: Varför säger regeringen nej
              till förslaget?
            </seg>
          </u>
          <note type="speaker">
            Anf. 80 Statsminister STEFAN LÖFVEN (S):
          </note>
          <u>
            <seg>
              Fru talman! Det är viktigt att vi har en reglerad invandring.
              Ja är ja och nej är nej.
            </seg>
          </u>
          <u>
            <seg>
              Vi ser nu en ökning av antalet återvändande. Det är en ganska
              kraftig ökning. Vi har en takt på ungefär 2 000 personer i månaden,
              och det indikerar en årstakt på 24 000. Det är en kraftig ökning,
              och det är bra. Men det kommer säkert att behöva göras mer.
            </seg>
          </u>
          <u>
            <seg>
              Det är därför regeringen har fattat ett beslut om att när man
              har fått nej och det är ett lagakraftvunnet beslut har man inte
              längre rätt till dagersättning. Man har inte längre rätt till
              det boende som man har haft hittills. Det är ett sätt att visa
              detta: Nu är det tyvärr dags för dig att lämna landet, för du
              har inte fått ja.
            </seg>
          </u>
          <u>
            <seg>
              Därutöver har vi nyss presenterat ett antal förslag på området.
              Ett är att polisen ska ha större möjlighet att göra arbetsplatsinspektioner
              för att undvika någon typ av skuggsamhälle. Vi ska också ha större
              möjligheter att tit ­ ta på id och pass och även att beslagta
              pass om en person inte är här med laglig rätt.
            </seg>
          </u>
          <u>
            <seg>
              Vi vidtar alltså en rad åtgärder, och vi har sett en ökning av
              det antal som reser ut. Det måste vi hålla i.
            </seg>
          </u>
          <note type="speaker">
            Anf. 81 TREDJE VICE TALMANNEN:
          </note>
          <u>
            <seg>
              Då är veckans frågestund avslutad. Jag vill tacka statsministern
              och de deltagande ledamöterna.
            </seg>
          </u>
          <note>
            Ajournering
          </note>
          <note>
            Kammaren beslutade kl. 14.59 på förslag av tredje vice talmannen
            att ajournera sammanträdet till kl. 15.05, då en aktuell debatt
            om Sveriges säkerhetspolitiska situation skulle äga rum.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 15.05.
          </note>
          <note>
            § 8 Aktuell debatt om Sveriges säkerhetspolitiska situation
          </note>
          <note type="speaker">
            Anf. 82 JAN BJÖRKLUND (L):
          </note>
          <u>
            <seg>
              Fru talman! Liberalerna har begärt den här debatten av två skäl.
              Till att börja med är den utveckling som vi ser i vårt geografiska
              närområde ytterst oroande.
            </seg>
          </u>
          <u>
            <seg>
              Vi ser en militär upprustning på den ryska sidan – egentligen
              över hela den ryska militärapparaten, och för vår del i synnerhet
              i Östersjöområdet.
            </seg>
          </u>
          <u>
            <seg>
              Vi ser en ökad aggressivitet i övningsmönster också mot Sverige.
              Det är övningsmönster som övergår i kränkningar eller i vart fall
              i ett otroligt provokativt beteende som gränsar till kränkningar.
            </seg>
          </u>
          <u>
            <seg>
              Nyligen nådde oss också nyheten att Ryssland nu har placerat
              ut medeldistansrobotar vid Östersjön. På ungefär fyra minuter
              når de större delen av södra Sverige, och de kan laddas med kärnvapen.
            </seg>
          </u>
          <u>
            <seg>
              Till detta kommer den ryska politiska nyckfullheten: annekteringen
              av Krim och det hotfulla språkbruket mot närområdet. De baltiska
              staterna är – för att tala klartext – rädda.
            </seg>
          </u>
          <u>
            <seg>
              Samtidigt som denna utveckling sker har den svenska regeringen
              beställt och genomfört en utredning om svensk säkerhetspolitik.
              Regeringen har själv formulerat direktiven och själv utsett utredare.
            </seg>
          </u>
          <u>
            <seg>
              Utredarens slutsatser är mycket tydliga. Den första är att ett
              svenskt Natomedlemskap skulle innebära att risken för att Sverige
              hamnar i konflikt skulle minska. Den andra är att om vi ändå hamnade
              i konflikt skulle vår förmåga att skydda oss öka.
            </seg>
          </u>
          <u>
            <seg>
              Det är svårt att dra speciellt många olika tänkbara slutsatser
              av denna utredning annat än att det är dags att stärka det svenska
              försvaret och att det är hög tid för ett svenskt Natomedlemskap.
            </seg>
          </u>
          <note type="speaker">
            Anf. 83 Utrikesminister MARGOT WALLSTRÖM (S):
          </note>
          <u>
            <seg>
              Fru talman! Ärade ledamöter! Jag vill först och främst tacka
              Liberalerna för den här möjligheten att debattera Sveriges säkerhetspolitik.
              Vi lever ju i en orolig tid, inte minst på grund av situationen
              i vårt närområde, i Syrien, i Irak och i Turkiet.
            </seg>
          </u>
          <u>
            <seg>
              Vår säkerhetspolitik syftar till att bidra till stabilitet och
              säkerhet i vår del av världen. Den vilar på tre ben: den militära
              alliansfriheten, samarbeten och en egen trovärdig försvarsförmåga.
              Nu är inte tid att ändra vår säkerhetspolitiska doktrin.
            </seg>
          </u>
          <u>
            <seg>
              Som ett militärt alliansfritt land bygger vi säkerhet tillsammans
              med andra. Vi fördjupar bilaterala och multilaterala samarbeten
              med länder och organisationer i vårt närområde. Det svensk-finska
              försvars- och säkerhetspolitiska samarbetet har fördjupats avsevärt
              under de senaste åren, likaså den dialog som Sverige och Finland
              för med Nato om säkerheten i Östersjöregionen.
            </seg>
          </u>
          <u>
            <seg>
              Därtill har Sverige och USA nyligen gjort en gemensam avsiktsförklaring
              om inriktningen av vårt försvarssamarbete på flera nyckelområden.
            </seg>
          </u>
          <u>
            <seg>
              Sverige kommer inte att förhålla sig passivt om en katastrof
              eller ett angrepp skulle drabba ett annat EU-land eller ett nordiskt
              land. Vi tar solidariskt ansvar för vår gemensamma säkerhet. Men
              vi behöver arbeta gemensamt för att öka avspänningen i vårt närområde.
              Då går det inte att hela tiden ropa på Nato eller att se Nato
              som svar på alla frågor. Effekterna av sådana ständiga utspel
              om vår säkerhetspolitik blir snarare de omvända: minskad stabilitet
              och minskad handlingsfrihet.
            </seg>
          </u>
          <u>
            <seg>
              Därför har regeringen varit tydlig med att det inte får ske några
              tvära kast i de grundläggande säkerhetspolitiska doktrinerna.
              Ryssland ska inte diktera vår säkerhetspolitik. För regeringen
              handlar det om att bidra till mesta möjliga stabilitet i vår del
              av Europa. Sveriges säkerhetspolitiska linje ligger därför fast.
            </seg>
          </u>
          <u>
            <seg>
              Fru talman! Krister Bringéus rapport Säkerhet i vår tid var en
              del av försvarsöverenskommelsen. Rapporten är enligt direktiven
              en genomgång och belysning av våra försvarspolitiska samarbeten
              och utgör ett värdefullt bidrag till vårt kontinuerliga arbete
              för stabilitet och säkerhet i närområdet, på europeisk nivå och
              globalt. I utredningen finns en rad samarbeten belysta: bilaterala,
              regionala och multilaterala, såsom EU, OSSE, FN och vårt partnerskap
              med Nato.
            </seg>
          </u>
          <u>
            <seg>
              Krister Bringéus för fram ett bredare förhållningssätt till säkerhet.
              Rapporten bidrar till ett fördjupat samtal om det bredare säkerhetsbegrepp
              som råder i dag. Det innefattar bland annat terrorism och klimathot.
              Det är viktigt, och jag välkomnar det ökande intresset för våra
              säkerhetspolitiska utmaningar och överväganden som rapporten kan
              inspirera till.
            </seg>
          </u>
          <u>
            <seg>
              Utredningen har inte haft till uppgift att utvärdera den militära
              alliansfriheten. Jag undrar om han inte vrider på sig ibland när
              han hör hur man plockar ut enskilda citat och försöker att få
              dessa att styrka de egna teorierna och synpunkterna. Rapportförfattaren
              konstaterar också att det är ett rent politiskt beslut om Sverige
              ska gå med i Nato eller inte. Detta går inte att utreda fram,
              utan det är ett politiskt ställningstagande.
            </seg>
          </u>
          <u>
            <seg>
              Svensk säkerhetspolitisk linje är välkänd och respekterad, och
              reger ­ ingen är tydlig med att den ligger fast. Den förutsätter
              en bred och ansvarsfull utrikes- och säkerhetspolitik i kombination
              med fördjupade försvars- och säkerhetspolitiska samarbeten liksom
              en trovärdig nationell försvarsförmåga.
            </seg>
          </u>
          <u>
            <seg>
              Det går alltid att rycka citat ur sitt sammanhang, men det är
              tydligt både i direktiven och i inledningen till rapporten att
              utredaren inte tar ställning. Det var inte hans uppgift att komma
              med förslag.
            </seg>
          </u>
          <u>
            <seg>
              Bringéus konstaterar att ett Natomedlemskap kan leda till militära
              om ­ dispositioner i vårt närområde och att en samlad bedömning
              av denna fråga inte kan göras enbart i ljuset av ett svenskt medlemskap.
              I en gemensam konfliktavhållande förmåga måste man också väga
              in de omfattande försvars- och säkerhetspolitiska samarbeten som
              Sverige redan har ingått. Man ska också komma ihåg att en militär
              avskräckning innebär risk för ökade spänningar och politisk konflikt.
              Därmed ökar också risken för en väpnad konflikt.
            </seg>
          </u>
          <u>
            <seg>
              EU:s ställning som den viktigaste utrikes- och säkerhetspolitiska
              plattformen för Sverige understryks i rapporten. Genom EU har
              vi möjlighet att påverka europeiska och globala förhållanden och
              aktivt bidra till både militär och civil krishantering. Det gäller
              också i FN.
            </seg>
          </u>
          <u>
            <seg>
              Jan Björklund! Du talar om Nato som om konflikten redan var ett
              faktum. Regeringens mål är att förebygga konflikter. Och riksdagens
              uppgift måste väl vara att föra en politik som förebygger konflikter.
            </seg>
          </u>
          <u>
            <seg>
              Jag vill till sist betona bredden av de säkerhetspolitiska instrument
              som Sverige har till sitt förfogande, såsom diplomati, militär
              förmåga, medling och förtroendeskapande åtgärder. Detta ökar våra
              möjligheter att verka för avspänning och stabilitet i Europa och
              i vårt närområde.
            </seg>
          </u>
          <note>
            (Applåder)
          </note>
          <note type="speaker">
            Anf. 84 HANS WALLMARK (M):
          </note>
          <u>
            <seg>
              Fru talman! ”Är partiet viktigare än landet, ministern?” Orden
              är inte mina utan är rubriken på en debattartikel i Aftonbladet
              för några dagar sedan. Texten var skriven av tre erfarna diplomater
              som kan ses finnas i socialdemokratins närhet.
            </seg>
          </u>
          <u>
            <seg>
              Jag gör dock gärna dessa ord till mina: Är partiet viktigare
              än landet, ministern? Jag citerar ur artikeln:
            </seg>
          </u>
          <u>
            <seg>
              ”Till den svenska arbetarrörelsens historiska förtjänster hör
              förmågan att utforma ett samhällskontrakt, identifiera stora framtidsfrågor,
              formulera problemen och på ett pragmatiskt sätt anpassa politiken
              till en föränderlig verklighet och lämna bakom sig nattståndna
              dogmer. Därmed har socialdemokratin kommit att identifieras med
              samhällsbyggande, ansvarstagande, modernitet och rationalitet
              på ett sätt som ingivit respekt långt utanför vårt lands gränser.
            </seg>
          </u>
          <u>
            <seg>
              Vart tog det partiet vägen i säkerhetspolitiken?
            </seg>
          </u>
          <u>
            <seg>
              I stället har partiledningen surrat sig fast vid dogmer, som
              inte längre kan försvaras med sakliga argument. Krister Bringéus
              utredning avlivar till exempel alla väsentliga argument som brukar
              anföras mot ett svenskt medlemskap i Nato.”
            </seg>
          </u>
          <u>
            <seg>
              För en dryg månad sedan presenterades den utmärkta utredningen
              Säkerhet i ny tid . Men vad tycker Socialdemokraterna egentligen
              om Bringé ­ us utredning? Av de fakta och argument som lyfts fram:
              Vilka är det som man anser att man kan avfärda på sakliga grunder?
              Hur vill nu Socialdemokraterna fortsatt använda Bringéus utredning
              i den svenska debatten? Det kommer inga svar.
            </seg>
          </u>
          <note>
            Fru talman! För att citera Bob Dylan , som i dag tilldelats Nobelpriset
            i litteratur: ”T he answer, my friend, is blowin’ in the wind.”
          </note>
          <u>
            <seg>
              Den hållning regeringen valt innebär att man hamnar på samman
              linje som V och SD. Alliansens fyra partier finns på den andra
              sidan. Det är i det kraftfältet som Socialdemokraterna har att
              agera: att vara kvar hos V och SD eller att närma sig M, C, L
              och KD. Det handlar om dogmer kontra sakliga argument.
            </seg>
          </u>
          <u>
            <seg>
              Jag fortsätter att citera ur Aftonbladet: ”Nato-frågan försvinner
              inte. Precis som med EU måste partiets reträtt inledas någon gång,
              och vi beklagar djupt att man även denna gång missat chansen.
              Om det värsta scenariot skulle bli verklighet kommer domen över
              svensk socialdemokrati att bli hård. Det är riskabelt att sätta
              partiets väl före landets.”
            </seg>
          </u>
          <u>
            <seg>
              Handlar det om partiets intresse eller nationens intresse?
            </seg>
          </u>
          <u>
            <seg>
              Liberalerna lämnade in en begäran om aktuell debatt efter att
              Bringéus utredning kom den 9 september. Partiet vill att alla
              lägger fram sina ställningstaganden. Det är en klok tanke.
            </seg>
          </u>
          <u>
            <seg>
              Vi moderater ser en mer orolig omvärld. Vi har ett mer svårbedömt
              Ryssland med rörelser och beteenden som ska tas på allvar, med
              kränkningar, incidenter och provokationer och nu i dagarna uppgifter
              om Iskan ­ derrobotar i Kaliningrad. Sverige borde därför söka
              medlemskap i Nato.
            </seg>
          </u>
          <u>
            <seg>
              Det skulle öka tröskeln för konflikter i vårt närområde och därmed
              öka möjligheten för fred. Det skulle öka Sveriges säkerhet, och
              det skulle öka säkerheten i Östersjöområdet. Det skulle även ge
              oss bindande säkerhetsga ­ ­ rantier. Endast med ett medlemskap
              vet vi att andra kommer till vår hjälp. I dag kan vi hoppas, önska,
              be och vilja. Med ett medlemskap kan vi veta.
            </seg>
          </u>
          <u>
            <seg>
              Bringéus pekar på att Nato är en organisation som bygger på avskräckning
              och självförsvar, och de åtgärder Nato vidtar syftar till att
              en tänkt angripare ska förstå att förberedelser för att framgångsrikt
              möta ett hot har vidtagits. Detta är i sig konfliktavhållande.
            </seg>
          </u>
          <u>
            <seg>
              Som medlem skulle Sverige få tillgång till de solidariska säkerhetsgarantierna
              i Natos artikel 5. Vi skulle också kunna ha en gemensam försvarsplanering.
              Det är också viktigt att notera att ett svenskt Natomedlemskap
              inte är ett substitut för en stärkt svensk nationell försvarsförmåga.
              Oavsett Nato måste vi fortsatt arbeta för att stärka vårt eget
              försvar.
            </seg>
          </u>
          <u>
            <seg>
              Handlar det om partiets intresse eller nationens intresse?
            </seg>
          </u>
          <u>
            <seg>
              Fru talman! Jimmie Åkesson deltar också i debatten. Min uppmaning
              till honom lyder: Var inte aningslös!
            </seg>
          </u>
          <u>
            <seg>
              Det förekommer underrättelsehot. Säkerhetspolisen har beskrivit
              det i sin senaste årsrapport. Sanningen är att vi alla kan utsättas
              för risker och prövningar. Det handlar inte bara om privatpersoner
              utan även om företag, institutioner och myndigheter – rent av
              om riksdagen och dess partier.
            </seg>
          </u>
          <u>
            <seg>
              Ingen kan säga att det inte kan hända just dem, men det är ett
              partis riksdagskansli som varit i det mediala sökljuset under
              en tid. Därför är ansvaret så mycket tyngre på just det partiet
              – Sverigedemokraterna – och det har dess partiledare Jimmie Åkesson
              inte axlat.
            </seg>
          </u>
          <u>
            <seg>
              Nej, ingen är fälld eller dömd. Men det finns anledning att reagera
              och agera även på riskbeteenden.
            </seg>
          </u>
          <u>
            <seg>
              För 50 år sedan genomled Sverige en svår spionskandal med överste
              Wennerström. Då handlade mycket om att främmande makt försökte
              få ut värdefull och intressant information ur Sverige. Dagens
              manövrar handlar inte bara om att få ut information utan också
              om att lämna information, felaktiga uppgifter och påståenden för
              att skapa förvirring, osäkerhet och en känsla av att det ena kan
              vara lika sant som det andra, eller att det ena kan vara lika
              falskt som det andra.
            </seg>
          </u>
          <u>
            <seg>
              Till det kommer desinformation, propaganda och historieförfalskning.
              Vi har trollfabriker på andra sidan Östersjön och Russia Today.
              Detta är reella och verkliga hot som vi i denna stund lever med
              och tvingas hantera.
            </seg>
          </u>
          <u>
            <seg>
              Då måste man agera tydligt och med kraft. I hela den diskussion
              som förts i Sverige de senaste veckorna har det funnits en SD-svans
              på sociala medier som försökt bagatellisera, bortförklara och
              finna konstiga ursäkter. Gör inte det! Axla ansvar, Jimmie Åkesson!
            </seg>
          </u>
          <u>
            <seg>
              Fru talman! Jag känner igen detta från 80-talet, då unga vänstermänniskor
              försökte förneka kommunismens brott mot mänskligheten och bortförklara
              röda stjärnor och Leninbyster i bokhyllan. Gör inte det! Låt oss
              se den nya tidens hot sådana de verkligen är!
            </seg>
          </u>
          <note>
            (Applåder)
          </note>
          <note type="speaker">
            Anf. 85 JIMMIE ÅKESSON (SD):
          </note>
          <u>
            <seg>
              Fru talman! Apropå aningslöshet skulle jag vilja inleda mitt
              bidrag till den här säkerhetspolitiska debatten genom att läsa
              upp ett antal citat som enligt min mening ganska väl återspeglar
              utvecklingen inom svensk försvars- och säkerhetspolitik det senaste
              decenniet.
            </seg>
          </u>
          <u>
            <seg>
              Jag citerar: Sedan 1990-talet har det svenska försvaret tvingats
              till så omfattande besparingar att det blir omöjligt att försvara
              vårt land mot ett angrepp. Det som gör den pågående försvarsslakten
              historiskt unik är att den genomförs i samförstånd mellan vänstern
              och borgerligheten. Ingen, framför allt inte Socialdemokraterna,
              kan förutsäga hur det säkerhetspolitiska läget kommer att se ut
              om 15–20 år, och så lång tid kan det ta att rusta upp ett nedrustat
              försvar. Det finns redan nu starka skäl att varna för utvecklingen
              i Ryssland. Vladimir Putins styre blir alltmer auktoritärt, antivästliga
              stämningar sägs öka och den ryska krigsmakten genomför en målmedveten
              upprustning med 30 procent årligen. Investeringar i försvaret
              är en dyr men nödvändig försäkring, och lika lite som någon annan
              försäkring kan denna tecknas när olyckan väl har skett.
            </seg>
          </u>
          <u>
            <seg>
              Det här är hämtat från en debattartikel som skrevs av vår nuvarande
              gruppledare här i riksdagen Mattias Karlsson 2005. I över ett
              decennium har mitt parti varnat för Putin, för den ryska upprustningen
              och för faran med den svenska nedrustningen.
            </seg>
          </u>
          <u>
            <seg>
              Den bild som gavs i artikeln jag nyss citerade har stöd av expertis.
              Så här sa till exempel professor Stefan Hedlund, forskningschef
              för Centrum för Rysslandsstudier vid Uppsala universitet, för
              ett par år sedan: ”Under ett par decennier gick det mesta ut på
              att förneka att Ryssland var farligt så att man från politiskt
              håll kunde motivera nedrustningar av det svenska försvaret.”
            </seg>
          </u>
          <u>
            <seg>
              Fru talman! Hur har det då kunnat låta från de övriga partierna?
              Så här sa till exempel Miljöpartiets tidigare språkrör Åsa Romson
              för tre år sedan i tidningen Fokus: ”Det är olyckligt att debatten
              har hamnat i ett läge där vissa försvarspolitiker tycks önska
              sig ett ryskt hot. De tycker att det är lite mumma eftersom det
              innebär att de äntligen får diskutera storleken på försvaret.”
            </seg>
          </u>
          <u>
            <seg>
              Centerpartiets representant i Försvarsberedningen tyckte, också
              för övrigt för tre år sedan, att det var viktigt att understryka
              att Ryssland inte längre var en diktatur utan ”mer åt demokratihållet”.
            </seg>
          </u>
          <u>
            <seg>
              Samma år valde statsminister Fredrik Reinfeldt att vifta bort
              försvarets vädjanden om ökade resurser genom att kalla försvaret
              för ett särintresse. För att bemöta den kritik som det uttalandet
              ledde till sa han: Under mina sju år som statsminister har jag
              inte hört något krav från allianspartierna om mer pengar till
              försvaret. Inte heller i riksdagen finns det partier som hävdar
              det, mer än Sverigedemokraterna.
            </seg>
          </u>
          <u>
            <seg>
              Så har det alltså låtit i debatten, fru talman. Nu står vi här
              i dag inför ett ryskt hot med ryska robotar i Kaliningrad riktade
              mot oss. Vi kan konstatera att de övriga partierna, från vänster
              till höger, hade fel igen, allihop. Här pratar vi om aningslöshet.
              Vi kan konstatera att de har spelat rysk roulett med vår säkerhet.
            </seg>
          </u>
          <u>
            <seg>
              Hur har de då hanterat de här missbedömningarna och den ansvarslöshet
              som de har visat upp? Har de bett om ursäkt? Nej, det har de inte
              gjort. Har de tackat oss som tidigt och ihärdigt varnade för det
              som nu sker? Nej, det har de inte gjort.
            </seg>
          </u>
          <u>
            <seg>
              Det första de har gjort är att försöka skyla över sina egna misstag
              och flytta fokus från dem genom att låtsas som att de minsann
              alltid har varit försvarsvänner och genom att konstruera krystade
              konspirationsteorier som går ut på att beskylla oss, det enda
              parti som tidigt varnade för det som nu sker, för att vara putinister
              och säkerhetspolitiskt opålitliga.
            </seg>
          </u>
          <u>
            <seg>
              Till och med Vänsterpartiet, som i decennier var fjärrstyrt från
              Kreml, hoppar på det här tåget. Det är anmärkningsvärt. Så sent
              som förra året avslöjades det att Vänsterpartiet har skänkt stora
              summor av svenska skattemedel till putinistiska ryska separatister
              i Ukraina. En liten detalj i detta sammanhang är att den Aftonbladetjournalist
              som avslöjade detta var Egor Putilov, samma person som övriga
              partier här, utan några som helst konkreta belägg, mer eller mindre
              har anklagat för att vara rysk spion, senast alldeles nyss Moderaterna
              i den här talarstolen.
            </seg>
          </u>
          <u>
            <seg>
              Det andra de har gjort, fru talman, är att försöka framställa
              sig själva som extremt försvarsorienterade partier som tar Sveriges
              säkerhetspolitik på allvar genom att framhålla Nato som den stora
              frälsningen. Med tanke på att både Natochefen och de båda presidentkandidaterna
              i USA den senaste tiden har varit väldigt tydliga med att man
              tänker öka kraven på Natoländernas försvarsanslag tror jag att
              borgerlighetens kalkyl mycket väl kan komma på skam så småningom.
            </seg>
          </u>
          <u>
            <seg>
              Fru talman! Jag blir orolig när jag lyssnar till debatten om
              Sveriges sä ­ k ­ erhetspolitiska läge. Jag blir orolig för de
              steg som hela tiden tas mot ett svenskt Natomedlemskap. Jag ser
              fram emot och hoppas på att vi så små ­ ningom ska kunna få till
              stånd en folkomröstning i Natofrågan.
            </seg>
          </u>
          <note type="speaker">
            Anf. 86 PERNILLA STÅLHAMMAR (MP):
          </note>
          <u>
            <seg>
              Fru talman! Utrikesministern! Vi lever i en tid som kännetecknas
              av större osäkerhet än på länge, ökad instabilitet i vårt närområde
              och en hotbild som är förhöjd och väldigt komplex. Världen är
              i dag mer sammanflätad än någonsin – politiskt, ekonomiskt och
              teknologiskt.
            </seg>
          </u>
          <u>
            <seg>
              Ryssland är för närvarande vårt största militära hot. Det är
              inte så mycket ett hot i form av att ett direkt angrepp mot Sverige
              skulle komma att ske, som Bringéus konstaterar i sin rapport.
              Men det ryska agerandet i Ukraina, den folkrättsvidriga ockupationen
              av Krim och provokationer i Östersjöområdet har förskjutit konfliktlinjer
              och utmanar säkerhetsordningen i Europa. Det ryska agerandet i
              Syrien är även det högst problematiskt. Vi vet också att det ryska
              spioneriet är allvarligt och närgånget och att våra informationskanaler
              svämmar över av desinformation, inte minst rysk sådan. Trollfabrikerna
              trollar runt med informationen, så att lögner blir till sanning
              för vissa.
            </seg>
          </u>
          <u>
            <seg>
              Rör vi oss utanför den närmaste regionala sfären finner vi fler
              människor än någonsin på flykt i en värld som kantas av konflikter
              och klimatförändringar. Det är en skam att världen inte lyckas
              hantera konflikten i Syrien. Det är en skam att människor får
              sätta livet till – om inte i kriget i Syrien så på vägen till
              EU, som är inkapabelt att ta emot dem som söker hjälp undan krig
              och förföljelse, då länderna i EU inte kan komma överens och dela
              med sig. I fattigdom och elände, i krigens skugga och i klimatförändringarnas
              spår växer sig också många terrororganisationer starka.
            </seg>
          </u>
          <u>
            <seg>
              Fru talman! Det är en svår och komplex värld vi har att hantera,
              och vi måste göra det tillsammans. Samarbete är nyckeln till lösningar
              och stabilitet. Men hela poängen är då att vi ska verka för avspänning,
              fred och försoning – inte motsatsen.
            </seg>
          </u>
          <u>
            <seg>
              Det är i detta läge som Alliansen står och ropar på Nato. Det
              är inte bara en förenklad syn på säkerhet. Det riskerar också
              att motverka sitt syf ­ te.
            </seg>
          </u>
          <u>
            <seg>
              Krister Bringéus rapport låter oss inte dra någon slutsats om
              att ett Natomedlemskap skulle vara önskvärt vad än Alliansen försöker
              påskina, tvärtom. Anspänningen skulle öka. Upprustningsspiralen
              skulle vara ett fak ­ ­ tum. Sverige skulle bidra till att öka
              spänningarna som så lätt kan eskalera. Vi ska bryta våldspiralen
              och gå en annan väg.
            </seg>
          </u>
          <u>
            <seg>
              Sverige har lyckats ha fred i över 200 år mycket tack vare just
              denna alliansfrihet. Att i ett läge där spänningarna ökat gå ifrån
              detta och in i en allians, där vi kanske tvingas dela bord och
              säkerhetsstrategi med såväl Trump som Erdo ğ an, kallar jag oansvarigt.
              Jag kan inget annat än fråga mig vad Alliansen ser för fördelar
              att med dela kärnvapenparaplyklubb med dessa båda herrar och vad
              det skulle ge i form av säkerhet. Ett medlemskap i Nato är i detta
              läge inte en säkerhetspolitik utan en osäkerhetspolitik.
            </seg>
          </u>
          <u>
            <seg>
              Fru talman! Det är i stället Miljöpartiets starka övertygelse
              att freden och säkerheten säkras på annat vis. Miljöpartiets och
              regeringens linje är tydlig: fred och säkerhet bygger vi bäst
              genom samarbete, förtroendeskapande åtgärder och en egen försvarsförmåga.
            </seg>
          </u>
          <u>
            <seg>
              Sverige behöver ett fungerande, adekvat försvar. Det kan det
              inte råda någon tvekan om. Det har vi ju också kommit överens
              om i försvarspropositionen. Men de största hoten mot vår säkerhet
              kan inte lösas med mili ­ ­ tära medel – åtminstone inte ensamt.
              Vapen ska alltid användas som last resort.
            </seg>
          </u>
          <u>
            <seg>
              Säkerhet handlar om mer än militärt skydd. Det kan inte mer än
              nog understrykas att utrikespolitiken ska vara vår främsta försvarslinje
              och säkerhetspolitiken vår fredspolitik. Diplomati är vårt främsta
              säkerhetspolitiska instrument.
            </seg>
          </u>
          <u>
            <seg>
              Det viktigaste vi kan göra för att avvärja hot mot fred och stabilitet
              är att samarbeta inom i EU, i Norden och Östersjöområdet, i FN
              och OSSE. Vi har i dag också många viktiga och goda freds- och
              säkerhetspolitiska samarbeten såväl regionalt som bilateralt.
              De spänner över en rad områden – från informationsutbyte till
              övningar och förmågeutveckling.
            </seg>
          </u>
          <u>
            <seg>
              Det handlar om det nordiska samarbetet och samarbetet med Finland,
              Danmark, Storbritannien och USA. Det gäller inte minst samarbetet
              i EU, vår viktigaste samarbetsarena för utrikes- och säkerhetspolitik.
              Medlemskapet i FN:s säkerhetsråd gör oss till en nyckelspelare
              för global säkerhet.
            </seg>
          </u>
          <note>
            (Applåder)
          </note>
          <note type="speaker">
            Anf. 87 KERSTIN LUNDGREN (C):
          </note>
          <u>
            <seg>
              Fru talman! Sveriges säkerhet vilar på flera ben. Vi bygger den
              med de ­ mokrati, fungerande rättsstat, utbildning, stark ekonomi,
              starkt civilt samhälle och med mänskliga rättigheter lika för
              alla. Vi bygger den genom vår förmåga att effektivt försvara oss
              mot militära hot. Vi bygger den som ett litet land på internationell
              rätt och tillsammans inom EU och med andra.
            </seg>
          </u>
          <u>
            <seg>
              Hoten mot vår säkerhet är olika och måste mötas olika. Vissa
              är närliggande och militära, andra globala som klimatet. Hotbilden
              mot vår säkerhet har ändrats i Östersjöregionen, vårt närområde,
              vilket kräver att vi gemensamt måste höja förmågan. Varken vi
              eller våra nordiska eller baltiska grannar ska destabiliseras
              eller utsättas för militärt våld. Det som drabbar en av oss drabbar
              oss alla.
            </seg>
          </u>
          <u>
            <seg>
              Det handlar då inte om neutralitet eller alliansfrihet. Det handlar
              om hur vi bygger starka allianser för att täppa till utrymmet
              för herr Putins manövrer. Vi vet att Ryssland återigen vill omge
              sig med alliansfria stater, med buffertstater, för det passar
              Putins geopolitiska vision. Han har militärt agerat för det i
              både Ukraina och Georgien. Därutöver finns olika frys ­ ta konflikter.
              Men, fru talman, Sverige ska inte vara en buffertstat.
            </seg>
          </u>
          <u>
            <seg>
              Jag kommer precis från Georgien och har haft samtal med kollegor
              i Ukraina. De har alla färska erfarenheter av hur Ryssland och
              Putin agerar. Människorna i Aleppo har också erfarenhet av Putin
              på samma sätt som de som överlevde bombkampanjen i Tjetjenien.
              De har inte skyddats av resolutioner i FN:s säkerhetsråd, OSSE,
              Europarådet eller liknande organ, tyvärr. De har fått känna att
              ensamma kan de inte hindra det ryska agerandet. De har erfarenheter
              av bilaterala avtal, samtal och löften som inte varit hållbara.
            </seg>
          </u>
          <u>
            <seg>
              Ett litet land kan inte ensamt stå emot ett aggressivt och repressivt
              Ryssland som tydligt visat sig vara berett att använda militär
              makt, till och med kärnvapen, för att nå sina mål. Tyvärr har
              den permanenta säkerhetsrådsmedlemmen Ryssland under Putin brutit
              mot internationell rätt och med militärt våld annekterat Krim.
              Det ockuperar de facto delar av Georgien och östra Ukraina. Till
              det ser vi alla hur man bombar sönder och samman Aleppo och begår
              uppenbara krigsbrott. För att bygga säkerhet visavi Ryssland i
              Östersjöregionen hjälper inte internationell rätt eller några
              av de mjuka ben vår säkerhet vilar på. Ytterst handlar det om
              vår och våra grannars förmåga att förhindra alla former av angrepp
              mot oss.
            </seg>
          </u>
          <u>
            <seg>
              Centerpartiet var med om att tillföra ökade medel till vårt svenska
              försvar och mer än vad regeringen förordade. Självklart börjar
              försvaret av Sverige i Sverige och då också med vår vilja att
              göra den gemensamma försvarsförmågan trovärdig genom samövning
              och god planering i nutid.
            </seg>
          </u>
          <u>
            <seg>
              Vår militära förmåga är i dag beroende av samverkan med Nato
              och dess medlemmar. Även regeringen hoppas på deras solidaritet
              men räds garantier. Varför? Regeringen sluter bilaterala avtal
              med viktiga Natoländer för att i nästa stund tala om Sverige som
              alliansfritt. Varför? Vi utlovar svenskt militärt stöd till våra
              nordiska och baltiska grannar men utan garantier. Varför? Varför
              är Socialdemokraterna rädda för garantier från de Natoländer som
              vi är så beroende av?
            </seg>
          </u>
          <u>
            <seg>
              Sverige är inte med i någon militär allians i dag. Men vi är
              inte alliansfria. Vi är medlemmar i en politisk allians – EU.
              Sverige är inte neutralt om någon angriper ett EU-land. Hela syftet
              med alliansfriheten har därmed försvunnit. Vi bygger i dag vår
              säkerhet tillsammans med Natoländer och Finland. Den säkerheten
              blir robustare och mer trovärdig om den inte lämnar något tvivel
              om vår vilja och vår gemensamma förmåga att handla.
            </seg>
          </u>
          <u>
            <seg>
              Vår samverkan med Finland är bra men bara ett komplement till
              Natosamarbetet. Finland har för sin del dessutom en option om
              medlemskap i Nato och kan tänka den tanke som Socialdemokraterna
              i Sverige inte kan. Eller kan Socialdemokraterna i Sverige se
              en Natooption?
            </seg>
          </u>
          <u>
            <seg>
              Fru talman! Utifrån att Sveriges omvärld ändrats, och förutsättningarna
              för svensk säkerhetspolitik likaså, har vi i Centerpartiet omprövat
              vår hållning och vi uppmanar Socialdemokraterna att göra detsamma.
              Vi vill inte att Sverige ska vara en säkerhetsrisk i den nya miljön
              vare sig för oss själva eller för våra grannar och inte en buffertstat
              för att Ryssland vill det.
            </seg>
          </u>
          <u>
            <seg>
              Vi bygger fred och hindrar konflikter genom tydlighet om vår
              hållning, och genom att gemensamt höja trösklarna stärker vi vår
              konfliktavhållande förmåga. Vi vill starta en process för medlemskap
              i Nato, gärna tillsammans med Finland med sikte på att vi båda
              blir medlemmar samtidigt, även som vi inte lägger något veto mot
              någon.
            </seg>
          </u>
          <note>
            (Applåder)
          </note>
          <note type="speaker">
            Anf. 88 STIG HENRIKSSON (V):
          </note>
          <u>
            <seg>
              Fru talman! Tack för denna möjlighet att få diskutera säkerhetspolitik!
              För nog finns det hot, och vad som värre är även manifesta händelser.
              Jag talar om klimatpåverkan som hotar mänsklig säkerhet i form
              av skogsbränder, översvämningar och stormar, liksom cyberhot både
              genom vår sårbarhet och genom attacker utifrån. Pandemier ska
              vi inte glömma, och inte heller terrorism, inte bara den utifrån
              kommande utan även den inhemska, som inte bara är ett hot utan
              sådant som sker här och nu i detta land med brännande av tänkta
              flyktingförläggningar med mera. Det är väl säkerhetspolitik som
              vi ska diskutera i dag?
            </seg>
          </u>
          <u>
            <seg>
              Så kom Jimmie Åkesson upp i talarstolen. Man nästan baxnar. Han
              är nog den sista person som fortfarande citerar den förre SD-tjänstemannen
              Putilov som ett sanningsvittne, till och med när det gäller de
              i Aftonbladet avslöjade lögnerna om Vänsterpartiet. Det var ett
              trolleri – det var kanske troll.
            </seg>
          </u>
          <u>
            <seg>
              Nåväl. Det finns förvisso även andra säkerhetspolitiska hot:
              den ökade spänningen i vårt närområde där en ständigt högljuddare
              retorik, som vi har fått höra en del prov på även här i kammaren,
              ackompanjerar en ökad övnings- och upprustningsspiral, också med
              kärnvapnen som omgärdar oss. Då måste de säkerhetspolitiska instrumenten
              vässas och i en del fall tas fram ur garderoben. För självklart
              är inte en militär upprustning det främsta sättet att minska spänningar
              och krigshot. Som det står i National ­ encyklopedin: ”Principiellt
              kan säkerhetspolitiken rymma två element: direkta försvarsåtgärder
              mot angrepp eller politiska åtgärder avsedda att minska konfliktrisker,
              motverka internationell spänning och förhindra att hot och väpnade
              konflikter uppstår.” Jag skulle vilja sätta in ett ”och” där i
              stället: både militär förmåga och de andra åtgärderna.
            </seg>
          </u>
          <u>
            <seg>
              Tyvärr har dock Sverige sakta men säkert övergivit en traditionell
              och framgångsrik säkerhetspolitik som har byggt på militär alliansfrihet,
              nedrustning, fredliga lösningar på konflikter och stöd till FN.
              I dag är vi med i en union som de dominerande länderna strävar
              efter ska militariseras. Vår ständigt ökade hoptvinning med Nato
              och dess strukturer sår alltmer tvivel om vår alliansfrihet. Vänsterpartiet
              är emot denna utveckling.
            </seg>
          </u>
          <u>
            <seg>
              Vi, fru talman, anser att Sverige kan ta på sig en viktig uppgift.
              Som opartisk aktör kan vi agera medlare i internationella konflikter.
              Vår militära alliansfrihet stärker vår trovärdighet i det arbetet
              och är närmast en förutsättning för detta. Utgångspunkten för
              Sveriges försvars- och säkerhetspolitik är självklart att värna
              vårt lands säkerhet. Det kräver militär alliansfrihet. Det kräver
              också en aktiv, självständig utrikespolitik och att vi även vågar
              verka mot kärnvapen, trots att vi därmed kanske inte får bli medlemmar
              i Nato – ni vet, det där som en del säger aldrig skulle påverka
              vår utrikespolitik.
            </seg>
          </u>
          <u>
            <seg>
              Det kräver arbete för mänskliga rättigheter och för folkrätten,
              för kvinnors frigörelse och för global social rättvisa. Men det
              kräver också engagemang för nedrustning, konfliktförebyggande
              insatser, ett starkt FN, respekt för folkrätten etcetera. Det
              kräver också – det vill vi se – ett förbud mot vapenexport till
              diktaturer, krigförande stater och länder som begår grova och
              omfattande brott mot de mänskliga rättigheterna, liksom ett internationellt
              förbud mot kärnvapen. Det arbetet måste få ökad prioritet. Om
              detta må vi väl diskutera.
            </seg>
          </u>
          <u>
            <seg>
              Diplomater, myndigheter, organisationer, mellanfolkliga kontakter
              och forskarsamarbete – alla kan bidra i det säkerhetspolitiska
              arbetet. Med ett stärkt totalförsvar där civilförsvaret rustas
              upp och stödet till försvarets frivilligorganisationer stärks,
              kombinerat med ett trovärdigt militärt försvar, kan vi därmed
              följa Abraham Lincolns goda råd: Håll dig väl med din granne,
              men bygg ett högt staket.
            </seg>
          </u>
          <u>
            <seg>
              Bob Dylan har citerats här i dag. Han har skrivit mycket, en
              hel del antikrigssånger, till exempel Masters of War :
            </seg>
          </u>
          <note>
            You fasten all the triggers For the others to fire Then you sit
            back and watch When the death count gets higher Come you masters
            of war I just want you to know I can see through your masks.
          </note>
          <note type="speaker">
            Anf. 89 JAN BJÖRKLUND (L):
          </note>
          <u>
            <seg>
              Fru talman! Under större delen av 1900-talet pågick en kamp i
              Europa mellan frihet och förtryck, mellan demokrati och diktatur,
              mellan ett liberalt samhällssystem och ett socialistiskt samhällssystem.
              När Berlinmuren föll var det många som trodde att liberalismen
              var säkrad som grundläggande modell för Europa. I dag vet vi bättre:
              Den hotas inifrån av extremism och populism, men den utsätts också
              för hot utifrån.
            </seg>
          </u>
          <u>
            <seg>
              Säkerhetsläget har försämrats mycket radikalt. Den ryska aggressiviteten
              fortsätter. Vi ser en ökad militär upprustning kring Östersjön.
              50 mil härifrån, i Kaliningrad, placeras nu Iskandermissiler som
              kan kärnvapenbestyckas. De når större delen av södra Sverige.
              De kan på några minuter slå ut stora delar av vårt land. Samtidigt
              flyttar Ryssland fram andra posi ­ tioner, till exempel genom
              ytterligare gasledningar som här skapar ett energiberoende gentemot
              Ryssland.
            </seg>
          </u>
          <u>
            <seg>
              Det är ett allvarligt läge. Det svenska försvaret har behandlats
              styvmoderligt under ett par decennier. De som påstår att de flesta
              partier här inne är delansvariga i detta har rätt, även mitt eget
              parti historiskt. Nedrustningsbeslut har följt på varandra. Det
              går ganska snabbt att rusta ned, men det tar mycket längre tid
              att bygga upp förmåga.
            </seg>
          </u>
          <u>
            <seg>
              Jag är besviken på den försvarsöverenskommelse som har träffats
              mellan fem partier i denna riksdag: de båda regeringspartierna
              och de tre andra allianspartierna. Den är fullständigt otillräcklig
              i förhållande till de utmaningar vi står inför.
            </seg>
          </u>
          <u>
            <seg>
              Nu hör jag att det ropas på nya försvarsuppgörelser. Då vill
              jag säga: Se till att finansiera den ni redan har gjort! De åtgärder
              som föreslås däri är bra. De är otillräckliga, men inte ens de
              är finansierade. Det är dessutom obegripligt att de fem partierna
              nu tänker sig att minska det svenska flygvapnet från 100 flygplan
              till 60 med en nedskrotning som börjar om några månader. I det
              säkerhetspolitiska läge vi har är detta en ofattbar signal. Det
              är kapitalslöseri – planen är inköpta och moderna – men det är
              också ett säkerhetspolitiskt risktagande.
            </seg>
          </u>
          <u>
            <seg>
              Fru talman! Uppstår det en konflikt kring Baltikum kommer den
              att beröra Östersjön, och det är stor sannolikhet att Sverige
              kommer att bli indraget. Den avgörande frågan är: Klarar vi oss
              bättre själva i den situatio ­ nen, eller klarar vi oss bättre
              om vi får hjälp? För oss liberaler är svaret givet, och vi får
              ett starkt stöd i utredningen. Margot Wallström säger att utredningen
              inte tar ställning. Nej, det är klart att den inte gör det – den
              fick ju ett förbud mot att ta ställning. Men man är blind om man
              inte ser att listan på argument för är mycket stark medan listan
              med argument mot är mycket svag.
            </seg>
          </u>
          <u>
            <seg>
              Utredaren konstaterar att risken för att vi dras in i en konflikt
              minskar om vi är med i Nato. Och om vi ändå dras in ökar vår förmåga
              att skydda oss. Då är Margot Wallströms motargument att man provocerar
              ryssarna om man går med och att vi ska bidra till avspänning.
              Ursäkta mig, men det är inte Sverige som nu bidrar till ökad spänning
              i Östersjön! Det är inte vårt ställningstagande som bidrar till
              detta.
            </seg>
          </u>
          <u>
            <seg>
              När det förs en Natodebatt i Sverige och Finland skräms ryssarna.
              De plockar fram nya medeldistansrobotar och sätter dem vid Östersjöns
              strand. De rustar upp och har ett oerhört aggressivt tonläge.
              Det är klart att syf ­ tet är att skrämmas. Och Margot Wallström
              säger precis det Kreml önskar: Sverige ska inte gå med i Nato.
              Det är precis detta budskap som Putin vill höra.
            </seg>
          </u>
          <u>
            <seg>
              När Pernilla Stålhammar och andra ska nämna vilka kärnvapen de
              är rädda för är det inte de ryska i Kaliningrad som de nämner,
              utan det är de amerikanska. Det är så typiskt för den svenska
              vänstern. I grunden drivs det svenska Natomotståndet av en otidsenlig
              neutralitetsnostalgi och av en antiamerikanism. Det är de grundläggande
              faktorerna bakom det svenska Natomotståndet.
            </seg>
          </u>
          <u>
            <seg>
              Den svenska intellektuella kulturvänstern – nästan alltid mer
              vänster än intellektuell och kulturell – älskar att avsky USA.
              Det är därifrån hotet kommer. Men det är inte den värld som vi
              andra lever i. Amerikansk närvaro i Europa under 1900-talet har
              varit en förutsättning för att de fria demokratierna ska kunna
              överleva. Får vi ett aggressivt och nyckfullt Ryssland som är
              på väg att växa fram igen kommer återigen samarbetet mellan Europa
              och USA att vara helt centralt för vår egen frihet.
            </seg>
          </u>
          <u>
            <seg>
              Fru talman! Ett starkt svenskt försvar i kombination med ett
              svenskt Natomedlemskap ökar tryggheten för oss som bor här. Det
              är det som är vår uppgift.
            </seg>
          </u>
          <u>
            <seg>
              Vi liberaler tror inte att det blir bättre om var och en kör
              sitt eget race i Europa. Det gäller det europeiska samarbetet,
              EU. Men det gäller också säkerhetspolitiken.
            </seg>
          </u>
          <u>
            <seg>
              Fru talman! Ensam är inte stark. Ensam är till sist när det gäller
              bara ensam. Stark är man tillsammans med andra.
            </seg>
          </u>
          <note type="speaker">
            Anf. 90 MIKAEL OSCARSSON (KD):
          </note>
          <u>
            <seg>
              Fru talman! Det finns sakliga skäl att vara orolig för utvecklingen
              säkerhetspolitiskt över hela världen och inte minst i vårt närområde.
              Vi kan se att det har försämrats bara sedan den här månaden började.
            </seg>
          </u>
          <u>
            <seg>
              Vi har exempelvis rapporter som säger att relationen mellan Ryssland
              och USA är så dålig att Rysslands ambassadör numera talar om en
              fryst relation mellan länderna. Det får ses som att man träffat
              samma nivå som under det kalla kriget, då de sämsta relationerna
              uppstod.
            </seg>
          </u>
          <u>
            <seg>
              Vi kan se på vårt eget närområde. Ryssland har flyttat fram Iskander
              ­ robotar. De är här för att stanna. Då är frågan: Varför i Kaliningrad?
              Varför vid Östersjön? Jo, därför att Ryssland planerar att, om
              man vill, kunna an ­ vända ballistiska robotar i vårt närområde.
              De kan också användas med såväl kärnvapen som konventionella stridsspetsar.
            </seg>
          </u>
          <u>
            <seg>
              Man har i dagarna övat med medeldistansrobotar från ubåtar i
              Norra ishavet men också från land. Det är en tydlig markering.
              Jag tror att vi alla i kammaren numera vet att de här Iskanderrobotarna
              når 500 kilometer in över södra Sverige. Det är helt klart att
              Ryssland trappar upp retoriken. Låt oss också vara ärliga och
              titta på oss själva i spegeln! Vi förstår inte Rysslands agerande.
              Vem i den här kammaren kunde förutse att Ryssland skulle gå in
              i Georgien 2008? Vem i den här kammaren, eller i hela världen,
              kunde förutse att man skulle gå in i Ukraina och ta Krim? Vi blev
              tagna på sängen.
            </seg>
          </u>
          <u>
            <seg>
              Frågan är: Vad har man planer på att ta i Baltikum? Vi vet inte.
              Och detta kan ändras över en natt. Det är också viktigt att påpeka
              en sak. Vi har en fantastisk historia. Det är någonting som vi
              ska vara oerhört tacksamma för. Vi har haft 200 år av fred. Det
              är fantastiskt. Ett land kan bli krigsskadat – det är förfärligt.
              Men ett land kan också bli fredsskadat, när vi aldrig tror att
              det gäller oss. Man tror på något vis att man är vaccinerad mot
              angrepp. Men så är det inte. Just i Baltikum har det kanske blivit
              den tuffaste friktionsytan. Därför måste vi få in det här medvetandet
              från politiken och från Försvarsmakten, bottom-up, att Sverige
              kan bli angripet.
            </seg>
          </u>
          <u>
            <seg>
              Det är viktigt i den här debatten att bli lite praktisk, fru
              talman. Det är viktigt att påpeka att den försvarsuppgörelse som
              genomfördes var ett trendbrott. Det är första gången sedan kalla
              kriget som Försvarsmakten får mer pengar. Det var ett viktigt
              steg. Exempelvis får Gotland nu militär närvaro. Men låt oss vara
              ärliga! Vi ska inte säga att det är symboliskt, men om vi riktigt
              ska försvara ön behöver vi mer trupper. Vi skulle behöva tung
              kustrobot. Vi skulle behöva luftvärn. Det är alltså ett steg,
              men det måste följas av fler.
            </seg>
          </u>
          <u>
            <seg>
              Det finns också någonting som jag tycker att regeringen borde
              överväga. Är det så att utvecklingen har sprungit i fatt försvarsuppgörelsen?
              Be ­ höver vi samlas i försvarsgruppen och se om det finns justeringar
              som behöver göras? Behöver vi exempelvis stärka möjligheten när
              det gäller flygbaserna, så att vi kan placera ut våra flygplan?
              JAS-planen är fantastiska, men de är sårbara när de är på marken.
              Vi borde kunna flytta ut dem mer. Vi borde kunna öva mer. Det
              här är någonting som vi skulle kunna diskutera i samförstånd.
              Det är också så att köpkraften tyvärr minskar med 5 miljarder.
              Det är någonting som vi behöver titta på.
            </seg>
          </u>
          <u>
            <seg>
              Vi kommer inte ifrån Nato. Vi vet att vi klarar oss – det avslöjade
              förre ÖB – i några dagar. Sedan tror och hoppas vi väl att Nato
              ska komma och hjälpa oss. Men vi kan inte räkna med det. Det är
              betydligt bättre att vara förberedd. Hela livet är sådant. Det
              är bättre att vara förberedd än att hoppas på turen. Det blir
              ju så att man får improvisera. Nato får improvisera samarbetet
              om vi inte tecknar försäkringen. Sverige borde teckna försäkringen
              innan det är för sent.
            </seg>
          </u>
          <u>
            <seg>
              Nu säger någon: Ja, men det här är någonting som bara några stycken
              håller med om. Utredningen som Krister Bringéus gjorde var en
              fantastiskt viktig utredning. Den river sönder de argument som
              brukar vara favoritargument, exempelvis att vi skulle få kärnvapen
              på svenskt territorium. Titta på Norge, säger utredaren. Det blir
              inte så. Det talas ofta om hysteriska försvarshöjningar. Men det
              blir inte så. Tvärtom säger utredningen att ett svenskt medlemskap
              skulle vara konfliktavhållande. Ibland låter det som att det skulle
              vara tvärtom. Men det är konfliktavhållande. Det skulle öka tryggheten
              för Sverige och för våra grannländer. Ministern vet hur det är
              när hon är i Baltikum. Det här är det första som kommer upp. De
              pekar på Gotland och vårt ansvar där, men de pekar också på att
              Sverige borde bli medlem i Nato. Det skulle göra skillnad.
            </seg>
          </u>
          <u>
            <seg>
              Då är frågan: Hur ska regeringen handskas med det här? Ska det
              fortsätta att vara ett Amerikahat? Ska det fortsätta att vara
              en neutralitetsnostalgi? Eller ska man se säkerhet i ny tid?
            </seg>
          </u>
          <note type="speaker">
            Anf. 91 Utrikesminister MARGOT WALLSTRÖM (S):
          </note>
          <u>
            <seg>
              Fru talman! Ärade ledamöter! Jag är hellre fredsskadad än i händerna
              på Mikael Oscarsson och hans planer för vårt försvar och jag vet
              inte allt. Jag blev orolig. Jag väntade mig bara satsning på kärnvapen
              och svenska kärnvapen också. Då hade bilden varit komplett.
            </seg>
          </u>
          <u>
            <seg>
              Låt mig få påminna om att säkerhet i vår tid är ett mycket bredare
              begrepp. Jag tyckte att du, Kerstin Lundgren, gjorde det jättebra
              när du började med att beskriva precis alla politiska, diplomatiska
              och utrikespolitiska verktyg vi har. Sedan fanns det ett enda
              svar, nämligen Nato. Men Nato är inte svar på frågor som har att
              göra med klimatförändringar, terrorism eller pandemier, som i
              dag kan vara lika mycket ett hot mot vår säkerhet. Att andras
              öden också är våra har vi sett gång på gång på gång. Ni läser
              en rapport som också beskriver det faktum att vi inte är ensamma.
              Vi har arbetat just med att inleda samarbeten. Jag tyckte att
              det var på gränsen till oförskämt och direkt oriktigt att blanda
              korten och plötsligt kalla Sverige, Kerstin Lundgren, för säkerhetsrisk
              och buffertstat.
            </seg>
          </u>
          <u>
            <seg>
              Vilket land har stått i spetsen från början för att se till att
              vi har en konsekvent och rakryggad politik mot Ryssland? Vilket
              land är det som alltid har stått upp och försvarat sanktionspolitiken
              mot Ryssland och samtidigt sagt att vi förstås måste ha en rak
              och tydlig dialog med Ryssland? Vilket land är det som har inlett
              samarbete efter samarbete för att just se till att vi kan vara
              så flexibla och så säkra som det över huvud taget är möjligt?
              Det handlar om att se att vi behöver hela det utbudet av samarbeten
              för att också kunna ta oss an det bredare säkerhetsbegreppet.
              Vi är inte alls ensamma. Det är precis tvärtom. Som aldrig förr
              samarbetar vi med olika länder och organisationer. Vi är en av
              de viktigaste bidragsgivarna när det gäller olika FN-organ och
              humanitär hjälp, allt detta som faktiskt förhindrar konflikt.
            </seg>
          </u>
          <u>
            <seg>
              Nato är svar när konflikten är ett faktum, men vi måste jobba
              på ett helt annat sätt i dag om vi ska försäkra oss om att vi
              också kan leva säkert och känna oss säkra i Sverige. Vi gör dessutom
              den investering som så länge har behövts i det svenska försvaret.
            </seg>
          </u>
          <u>
            <seg>
              Det var inte så länge sedan som Centerpartiet självt bytte fot.
              Och inte vill ni kommentera det faktum att vi skulle bli beroende
              av vem som är president i USA. Inte vill ni kommentera vad som
              händer med dem som just nu har mer av en autokratisk politik än
              någonting annat och hur det påverkar den här organisationen. Ni
              ville inte heller tills helt nyligen stå under ett kärnvapenparaply.
              Men ni har bytt fot.
            </seg>
          </u>
          <u>
            <seg>
              Jag tror att vad Ryssland egentligen vill, Jan Björklund, är
              just att vi ska byta säkerhetspolitisk doktrin, att vi ska låta
              oss skrämmas till att inta en helt annan hållning. Men då ska
              vi stå fast och säga: Vi byter inte säkerhetspolitik för att ni
              skramlar och har en retorik som är alltmer aggressiv, utan vi
              ska stå fast. Vi ska ha hela utbudet av samarbeten och se till
              att stärka vårt eget försvar och behålla vår militära alliansfrihet.
            </seg>
          </u>
          <note>
            (Applåder)
          </note>
          <note type="speaker">
            Anf. 92 HANS WALLMARK (M):
          </note>
          <u>
            <seg>
              Herr talman! Utgångspunkten för den aktuella debatt som vi nu
              för och som Liberalerna har begärt är Krister Bringéus utredning.
              Det finns många andra intressanta frågor som utrikesministern
              lyfte fram, men låt oss nu hålla oss till det som var grunden
              för själva begäran.
            </seg>
          </u>
          <u>
            <seg>
              Jag tycker att det är intressant hur utrikesministern beskriver
              Kerstin Lundgren och Centerpartiet: att de har bytt fot. Det är
              inget annat än lite nedlåtande. Man kan beskriva det, herr talman,
              och det tror jag är mer korrekt, som ett parti i rörelse. Det
              borde socialdemokratin och utrikesminis ­ tern vara avundsjuka
              på. Vi ser ett parti som har förmågan, modet och kraften att också
              förändra uppfattningar givet det läge man befinner sig i.
            </seg>
          </u>
          <u>
            <seg>
              Det är inte tu tal om saken, herr talman, att Östersjöområdet
              ser annorlunda ut i dag än för 15–20 år sedan. Vi kan vara ganska
              övertygade om att det kan se helt annorlunda ut om 10–15 år, och
              fortsätter det i tangentens riktning kommer det att vara ännu
              sämre och ännu värre.
            </seg>
          </u>
          <u>
            <seg>
              Det finns en fråga som jag tycker att utrikesministern borde
              förhålla sig till. Om ett parti som Centerpartiet som i decennier
              har varit socialdemokratin relativt närstående när det gäller
              den allianslösa hållningen nu är i rörelse, hur förhåller man
              sig till det? Om ett sådant parti, en sådan folkrörelse som Centerpartiet,
              kan förändra sig – hur kommer det sig då att inte Socialdemokraterna
              kan göra det? Jag ber att få påminna om artikeln i Aftonbladet
              med några socialdemokratin närstående diplomater: Partiets intresse
              eller nationens intresse?
            </seg>
          </u>
          <u>
            <seg>
              Hittills har jag faktiskt inte hört några motargument mot det
              som lyfts fram i Bringéus utredning. Låt mig bara ta ett av många
              citat som det är möjligt att fånga i Bringéus utredning om fördelar:
              ”Utredningens intryck är att en svensk Natoansökan skulle välkomnas
              av alliansen. De allierades inställning baseras på synen på Sverige
              som en säkerhetsproducent liksom deras uppfattning att den samlade
              konfliktavhållande förmågan i Östersjöregionen skulle öka med
              ett svenskt medlemskap.” Hur förhåller sig utrikesministern till
              det stycket?
            </seg>
          </u>
          <u>
            <seg>
              Återigen: Vi har också artikel 5, säkerhetsgarantin. Man kan
              tro, man kan hoppas, man kan önska och man kan be, men det är
              bara med artikel 5, med ett fullt Natomedlemskap, som vi vet att
              andra länder skulle komma till vår hjälp.
            </seg>
          </u>
          <u>
            <seg>
              Titta också på vad som hände när frihetens och det upprättade
              självstyrets klocka ringde i Öst- och Centraleuropa efter Berlinmurens
              fall! När möjligheten gavs var bland det första man gjorde att
              ansöka om Natomedlemskap och sedan EU-medlemskap – Estland, Lettland,
              Litauen, Polen, Bulgarien, Tjeckien, Rumänien! Om vi ställer frågan
              till våra vänner i Estland, Lettland och Litauen om de ångrar
              att de sökte ett Natomedlemskap tror jag inte att de kommer att
              besvara den frågan med att de ångrar sig. Om vi däremot frågar
              våra vänner i Ukraina om de ångrar att de inte fullgjorde steget
              och blev Natomedlemmar tror jag att de kommer att säga: Ja, i
              dag ångrar vi det bittert och djupt.
            </seg>
          </u>
          <u>
            <seg>
              Jag vill bara kommentera att Jimmie Åkesson i sitt inlägg på
              sex minuter inte använde någon tid till att förklara vad han själv
              tycker om ett Natomedlemskap. Han landade i en teknisk lösning
              under de sista sekunderna av sitt anförande, men det fanns ingenting
              om hur han själv värderar detta med ett Natomedlemskap. Han får
              också gärna förhålla sig till det styc ­ ke som jag läste ur Bringéus
              utredning.
            </seg>
          </u>
          <u>
            <seg>
              Än mer anmärkningsvärt, herr talman, är att Jimmie Åkesson inte
              på något sätt reflekterade kring de underrättelsehot som Sverige
              utsätts för. Jag tycker att det hade varit värdefullt, och jag
              hoppas att han använder si ­ na fyra minuter i nästa inlägg till
              att just förklara något om underrättelse ­ hotet riktat mot nationen
              Sverige.
            </seg>
          </u>
          <note>
            (Applåder)
          </note>
          <note type="speaker">
            Anf. 93 JIMMIE ÅKESSON (SD):
          </note>
          <u>
            <seg>
              Herr talman! Först har jag några reflektioner. Jag vet inte om
              jag förstod fullt ut vad Stig Henriksson menade i sin kommentar.
              Förnekar Vänsterpartiet att man har slussat svenska skattemedel
              till proryska separatister? Eller menar man att man är offer för
              något slags rysk desinformation, att det egentligen inte har hänt
              utan att alltihop bara är ett påhitt?
            </seg>
          </u>
          <u>
            <seg>
              Såvitt jag har uppfattat den historien har Vänsterpartiet själva
              bekräftat att detta har skett. Sedan har man förklarat bort det
              på olika sätt, och det kan man diskutera, men det råder väl ändå
              ingen tvekan om att detta har skett? Detta vill jag gärna ha ett
              svar på.
            </seg>
          </u>
          <u>
            <seg>
              Vår alliansfrihet är en garant för vår utrikespolitiska handlingsfrihet
              runt om i världen. Det tycker jag är ett argument så starkt som
              något att värdera och fundera över, kopplat till, såklart, vårt
              eget säkerhetspolitiska läge men också kopplat till andra konflikter
              runt om i världen där Sverige har en roll som kanske skiljer sig
              från till exempel USA:s eller en del andra Natoländers roll runt
              om i världen. Sverige har i första hand och i väldigt hög grad
              varit en humanitär kraft, inte en militär, i konflikter runt om
              i världen. Det är klart att en Natoanslutning med största sannolikhet
              skulle skifta det, och det tycker jag att man bör ta på allvar.
            </seg>
          </u>
          <u>
            <seg>
              Däremot vill vi se en stärkt svensk försvarsförmåga. Alldeles
              oavsett vad Hans Wallmark säger var det egentligen det som var
              min utgångspunkt i mitt inledande anförande här. Detta har vi
              sagt väldigt länge, till skillnad från till exempel Moderaterna
              och till skillnad från de övriga allianspartier som nu ropar på
              en Natoanslutning. Det gör man ju i första hand eftersom man har
              varit med om att slakta försvaret i 20 års tid, och nu är man
              inte beredd att skjuta till de pengar som krävs.
            </seg>
          </u>
          <u>
            <seg>
              Man står här och talar om att vi ska stärka vår försvarsförmåga,
              men man gör ju inte det. Den enda som med något slags hederlighet
              kan hävda det är Jan Björklund, men ni övriga allianspartier är
              inte i närheten av att finansiera en stärkt svensk försvarsförmåga.
              Så är det. Ni ropar på Nato som frälsaren, och det står er fritt
              att göra det, men jag menar å ena sidan att det finns starka skäl
              som talar emot det, å andra sidan finns det väldigt starka skäl
              för att vi ska behålla vår alliansfrihet.
            </seg>
          </u>
          <u>
            <seg>
              Jag avslutade mitt anförande med att föreslå en folkomröstning
              om Natomedlemskap. Jag är nämligen lite orolig för det gradvisa
              närmande till Nato som har skett de senaste åren, nu senast med
              värdlandsavtalet. Det är någonting som passerar utan någon egentlig
              debatt. Ni som är försvarspolitiskt engagerade här i riksdagen
              debatterar det säkert väldigt mycket, men det är ingenting som
              debatteras ute i det offentliga rummet i någon större utsträckning.
              Samtidigt vet vi att alliansfriheten, vårt oberoende, är någonting
              som är djupt rotad hos det svenska folket, vilket också är skälet
              till att det inte finns något starkt folkligt stöd för en svensk
              Natoanslutning.
            </seg>
          </u>
          <u>
            <seg>
              Ändå fattas politiska beslut som gör att vi ständigt närmar oss
              Nato, och jag menar att det måste vara slut med det nu. Det måste
              vara slut med det här tysta, gradvisa närmandet. I stället måste
              vi helt enkelt fråga det svenska folket vad man tycker. Det ska
              naturligtvis föregås av en debatt, så som brukar ske vid folkomröstningar.
            </seg>
          </u>
          <u>
            <seg>
              Jag blir också lite orolig när jag hör borgerligheten och inte
              minst Jan Björklund. Han uttalade sig nämligen ganska tidigt om
              att man är beredd att köra över socialdemokratin när det handlar
              om Natoanslutning. Då undrar jag: Är borgerligheten beredd att
              fatta ett beslut med enkel majoritet om en svensk Natoanslutning?
              Kan vi få ett tydligt besked om det i dag?
            </seg>
          </u>
          <note type="speaker">
            Anf. 94 PERNILLA STÅLHAMMAR (MP):
          </note>
          <u>
            <seg>
              Herr talman och utrikesministern! Jag blev lite konfunderad när
              Jan Björklund uttryckte sig som att jag skulle vara ryssvänlig
              och emot USA och att jag skulle vara mer rädd för amerikanska
              kärnvapen än för ryska kärnvapen. Jag tror inte att Jan Björklund
              i så fall lyssnade till vad jag sa. Det stämmer inte.
            </seg>
          </u>
          <u>
            <seg>
              Nej, Jan Björklund, jag är rädd för kärnvapen! Det är här Nato
              kommer in. Om Sverige blir medlem i Nato handlar det om att enligt
              Natos gemensamma kärnvapendoktrin består den största säkerhetsgarantin
              för de allierade av alliansens strategiska kärnvapenstyrkor. Precis
              detta är ett av de största skälen till att Sverige inte ska vara
              medlem i Nato.
            </seg>
          </u>
          <u>
            <seg>
              Jag vill se ett arbete där Sverige fortsätter på linjen att minska
              mängden kärnvapen, att få bort kärnvapen från världen. Detta är
              inte förenligt. Däremot kan Sverige ha dessa bilaterala samarbeten
              med såväl USA som andra länder och ändå arbeta hårt för att få
              bort kärnvapen från världen.
            </seg>
          </u>
          <u>
            <seg>
              Hans Wallmark poängterade att vi skulle hålla oss till Bringéus
              rapport, så jag tänker göra det. Det är faktiskt ingen Natoutredning,
              utan den ger en bred bild av vilken säkerhetspolitik Sverige ska
              föra. Utredningen går igenom alla samarbeten.
            </seg>
          </u>
          <u>
            <seg>
              När jag har lyssnat på den här debatten har det känts som om
              Alliansen bara pratar om militära hot och militär aggression.
              Vi måste faktiskt se till den breda, komplexa bilden.
            </seg>
          </u>
          <u>
            <seg>
              Bringéus konstaterar att klimatfrågan är den största långsiktiga
              utmaningen för mänskligheten och Sverige. Det betyder inte att
              vi ska ta lätt på militära risker, men vi måste hålla perspektiven
              rätt.
            </seg>
          </u>
          <u>
            <seg>
              Därför är jag stolt över att höra till en regering som har lagt
              fram den största miljö- och klimatbudgeten i svensk historia.
              Vi förstärker Klimatklivet med över 1,5 miljarder för att påskynda
              omställningen till ett klimatsmart samhälle på lokal och regional
              nivå. Vi har gjort Sverige till världens största givare per capita
              till FN:s gröna klimatfond. Det är att bedriva säkerhetspolitik
              och att ge en trygg framtid för alla jordens invånare.
            </seg>
          </u>
          <u>
            <seg>
              Vad hittar vi då i Liberalernas budget? Jo, man skär ned miljöanslagen
              med 6 miljarder mellan 2017 och 2019. Man tar bort Klimatklivet
              på 700 miljoner kronor per år, och man säger nej till exempelvis
              flygskatt. Jag menar att det inte är en politik för säkerhet.
              Den måste inbegripa hela spektrumet av det breda hot som vi står
              inför.
            </seg>
          </u>
          <u>
            <seg>
              Vi behöver mer robust energisäkerhet med fokus på rena och förnybara
              energislag, och vi behöver öka livsmedelssäkerheten i Sverige.
              Den civila beredskapen måste också öka.
            </seg>
          </u>
          <u>
            <seg>
              Jag hoppas att vi kan ha en bredare diskussion om säkerhetspolitiken
              framöver i Sveriges riksdags kammare.
            </seg>
          </u>
          <note type="speaker">
            Anf. 95 KERSTIN LUNDGREN (C):
          </note>
          <u>
            <seg>
              Herr talman! Utrikesministern talar om att det inte ska vara
              tvära kast i vår säkerhetspolitik. Men vår omläggning handlar
              inte om tvära kast, utrikesministern. Den har pågått sedan vi
              i riksdagen i bred politisk samsyn enades om en ny säkerhetspolitisk
              linje 1992. Då övergav vi den gamla neutralitetspolitiken.
            </seg>
          </u>
          <u>
            <seg>
              Jag hörde till och med Stig Henriksson tidigare i debatten hänvisa
              till att säkerhetspolitiken har ändrats sakta men säkert. Uppenbarligen
              är det inte tvära kast vi talar om. Men den svenska säkerhetspolitiken
              måste vara uppgraderad och dess hårda kärna fungera för vår nya
              tid.
            </seg>
          </u>
          <u>
            <seg>
              Regeringen brukar gömma sig bakom att det finns ett brett stöd
              för Sveriges säkerhetspolitiska linje. Men här bygger regeringen
              i så fall Sveriges säkerhet i en ny tid på ett smalt stöd i kammaren,
              om ni inte hänvisar till ett stöd från Sverigedemokraterna. Det
              är röster som vi under senare tid har hört har lätt för att få
              kontakt med Putinvänliga krafter och som vi vet inte är att lita
              på. Som grund för svensk säkerhetspolitik känns det minst sagt
              allvarligt. Det borde, herr talman, även för Socialdemokraterna
              och utrikesministern vara besvärande.
            </seg>
          </u>
          <u>
            <seg>
              Ser utrikesministern det som ett säkerhetspolitiskt problem att
              det saknas ett brett stöd för hennes linje, om vi bortser från
              Sverigedemokraterna? Om det är så, vilken blir slutsatsen?
            </seg>
          </u>
          <u>
            <seg>
              Krister Bringéus utredning Säkerhet i ny tid är värd att läsa.
              Gör gärna det. Ryssland är hotet i vår region, är aggressivt och
              oförutsägbart och berett att använda militära medel för att nå
              sina politiska mål. Nato har en defensiv och konfliktavhållande
              profil, precis som vårt svenska försvar, som syftar till att försvara
              och inte angripa. Till skillnad från Sverige och våra bilaterala
              samarbeten talar Nato inte bara om solidaritet. Natomedlemmarna
              är beredda att garantera den. Varför är Sverige inte berett att
              garantera solidaritet?
            </seg>
          </u>
          <u>
            <seg>
              Om utrikesministern varnar för en president Trump i USA så borde
              utrikesministern vara mer bekymrad av att sitta bilateralt i knät
              på den presidenten än att umgås tillsammans i Natokret sen. De
              flesta är trots allt EU ‑ medlemmar – våra kompisar.
            </seg>
          </u>
          <u>
            <seg>
              Det finns inte bara ett svar på säkerhetspolitiska frågor. Det
              tyckte jag att jag var tydlig med. Frågan är om inte utrikesministern
              saknar ett svar, om inte utrikesministern har en blind fläck,
              nämligen hur vi skapar en trovärdig säkerhetspolitik.
            </seg>
          </u>
          <u>
            <seg>
              Ryssland har varit tydligt. Det vill inte se Ukraina, Georgien,
              Finland eller Sverige som medlemmar i Nato. I dag är det bara
              Ryssland som i vårt omland vill se Sverige som militärt alliansfritt
              – vid sidan om regeringen och några andra partier här i kammaren.
              Vi kan notera av utredningen att buffertstater är destabiliserande,
              och Sverige ska inte vara en buffertstat.
            </seg>
          </u>
          <u>
            <seg>
              Utredningen pekar på Östersjöregionen som en säkerhetspolitik
              helhet, där Sveriges vägval kan försvaga eller förstärka den samlade
              konfliktavhållande förmågan. Centerpartiet har tagit ställning.
              Vi vill förstärka den kon ­ fliktavhållande förmågan, inte försvaga
              den.
            </seg>
          </u>
          <u>
            <seg>
              Vi hoppas att Socialdemokraterna vill föra ut utredningen till
              ett brett samtal och inte stoppa den andra utredningen på några
              år i en byrålåda.
            </seg>
          </u>
          <note type="speaker">
            Anf. 96 STIG HENRIKSSON (V):
          </note>
          <u>
            <seg>
              Herr talman! EU-kommissionen påstår i ett så kallat meddelande
              att Europas säkerhetsläge har försämrats dramatiskt. Det är lite
              intressant.
            </seg>
          </u>
          <u>
            <seg>
              Är det en rimlig bild av verkligheten för EU-landet Sverige att
              kriget står för dörren, vilket man skulle kunna tro av en del
              repliker? Nej, lyckligtvis inte.
            </seg>
          </u>
          <u>
            <seg>
              De borgerliga partierna pekar ofta på ambassadör Bringéus utredning.
              Inte så ofta citeras de rader som nära nog punkterar krigsretoriken
              och definitivt Natoargumenten. Bringéus konstaterar: ”Ett isolerat
              ryskt angreppsföretag mot Sverige, för dess egen skull, måste
              betecknas som i praktiken uteslutet.” Vidare framgår ”att ett
              ryskt militärt angrepp mot någon eller några av de baltiska staterna
              i grunden är osannolikt”. Det glöms bort.
            </seg>
          </u>
          <u>
            <seg>
              Vi kan vara i krig om tre år, hette det i ett upphetsat meddelande
              tidigare. Visst kan vi vara det. Dock är det tydligen uteslutet
              att Sverige blir anfallet enskilt. Men Sverige kan naturligtvis
              dras med i ett krig, precis som kunde ha hänt under första eller
              andra världskriget, utan eget beslut. Men problemet med detta
              är att det punkterar anledningen att gå med i Nato. All historisk
              erfarenhet vet att deltagande i militärallianser ökar risken att
              dras in i krig. Historisk erfarenhet, det sunda förnuftet, och,
              herr talman, för det här resonemanget talar väl också inte hundra
              år av ensamhet men möjligen två hundra år av erfarenhet.
            </seg>
          </u>
          <u>
            <seg>
              Sverigedemokraterna, sedan – det är intressant att höra vad de
              tycker om Nato i dag. Risken är att det blir som med värdlandsavtalet:
              För ett år sedan sa de ja till värdlandsavtalet, för ett halvår
              sedan sa de nej till värdlandsavtalet och i omröstningen avstod
              de. Det kan vara spännande.
            </seg>
          </u>
          <u>
            <seg>
              Är Vänsterpartiet offer? Ja, vi är offer för en SD-tjänstemans
              lögner i Aftonbladet, nu avslöjade. Läs på!
            </seg>
          </u>
          <u>
            <seg>
              Några saker till. Jag tycker att det är konstigt att det finns
              en sådan enorm enögdhet. Jag ska inte säga att det motsvarar USA-hatet
              som alla talar om, att det finns något slags rysshat.
            </seg>
          </u>
          <u>
            <seg>
              Vi är kritiska till utplaceringen av Iskanderrobotar, kärnvapenbestyckade
              eller ej. Men vi är också kritiska till att USA moderniserar sin
              kärnvapenarsenal för 350 miljarder dollar. Vi är kritiska till
              att Storbritannien moderniserar sina kärnvapenbestyckade ubåtar
              för 15–20 miljarder pund.
            </seg>
          </u>
          <u>
            <seg>
              Kerstin Lundgren är partiellt enögd. Hon kritiserar Ryssland
              i Aleppo och Tjetjenien, välförtjänt. Men hur är det – apropå
              det berömda hybridkrigets lögner – med invasionen av Irak, som
              byggde på sådana lögner? 600 000 döda – får vi höra kritik av
              det? Eller vill Jan Björklund även nu att vi skulle ha skickat
              JAS-plan, som han ville då? Om det här råder största möjliga tystnad.
            </seg>
          </u>
          <u>
            <seg>
              Det är möjligt att stödet i kammaren är si eller så, men stödet
              i befolkningen för militär alliansfrihet är stort, och det kanske
              också ska räknas.
            </seg>
          </u>
          <u>
            <seg>
              Mikael Oscarsson säger att det går bra i Norge, för där har man
              förbud mot kärnvapen. Nej, man har ett undantag som gäller i fredstid.
              Det är inte riktigt samma sak.
            </seg>
          </u>
          <u>
            <seg>
              Norge blev förresten utsatt för starka påtryckningar när man
              ville driva frågan om Norden som en kärnvapenfri zon. Då skulle
              man drabbas av repressalier. Det visar på en del saker.
            </seg>
          </u>
          <note type="speaker">
            Anf. 97 JAN BJÖRKLUND (L):
          </note>
          <u>
            <seg>
              Herr talman! Stig Henriksson argumenterar intellektuellt, även
              om jag landar i andra slutsatser.
            </seg>
          </u>
          <u>
            <seg>
              Stig Henriksson citerar ett par slutsatser som Bringéus drar
              i sin utredning. Bringéus skriver att ett isolerat angrepp mot
              Sverige är uteslutet. Stig Henriksson gör en stor poäng av det
              – att vi därför inte behöver tänka så mycket på de här frågorna.
              Men det är väl ingen som har påstått att vi skulle tala om ett
              isolerat angrepp mot Sverige. Där håller jag med Bringéus. Det
              är i princip uteslutet. Det är otroligt svårt att tänka sig hur
              den hotbilden skulle växa fram.
            </seg>
          </u>
          <u>
            <seg>
              Däremot måste man vara fullständigt blind för utvecklingen i
              Ryssland om man inte förstår att det finns ett hot mot Baltikum.
              Det är i det sammanhanget Sverige berörs. Ska ryssarna antingen
              ge sig på eller hota att ge sig på Baltikum blir Östersjöområdet
              centralt eftersom det är Östersjöområdet, luftrummet och sjöterritoriet,
              som är centralt för Nato att använda för att kunna skydda Baltikum.
              Det vill ryssarna förhindra. Då blir Östersjön ett centralt strategiskt
              område, och då råkar det vara så att Sverige är den största Östersjömakten.
              Inget annat land har lika mycket sjöterritorium och luftrum i
              Östersjön som Sverige har. Det gäller inte minst Gotland med dess
              luftrum och sjöterritorium. Det är på den basen Bringéus och den
              svenska försvarsmakten och försvarsutredningen resonerar. Det
              är därför det just nu sker – mycket blygsamma och otillräckliga
              men ändå – förstärkningar av den militära kapaciteten på Gotland
              för svensk del.
            </seg>
          </u>
          <u>
            <seg>
              Att ett krig är osannolikt, hur ska man resonera kring det? Behöver
              man över huvud taget ett försvar då? Jag skulle säga att det är
              ytterst osannolikt att min villa, den som min fru och jag äger,
              brinner ned. Trots det betalar vi varje år en brandförsäkring.
              Det är ytterst osannolikt – förmodligen kommer vi att konstatera
              den dag vi säljer huset att pengarna till försäkringen var pengar
              i sjön eftersom huset inte har brunnit. Trots det betalar vi eftersom
              konsekvenserna om det värsta händer är så allvarliga att vi ändå
              vill skydda oss. Det är det som försvars- och säkerhetspolitik
              handlar om.
            </seg>
          </u>
          <u>
            <seg>
              Sedan drar Henriksson en slutsats som är märklig. Han säger att
              det är historiskt bevisat att deltagande i militärallianser ökar
              risken för krig. På vilken grund påstår Henriksson det? Har Norge
              dragits in i krig mer än Sverige sedan man gick med i Nato? Det
              finns ju inga som helst belägg för detta. När de svenska rödgröna
              säger att neutraliteten har tjänat oss väl, vet ni vad norska
              socialdemokrater och vänsterpartister säger? De säger att Natomedlemskapet
              har tjänat dem väl. Så säger de.
            </seg>
          </u>
          <u>
            <seg>
              Det är tvärtom. Fråga balterna! Tror ni att balterna har gått
              med i Nato för att de vill öka risken att bli angripna? Det är
              naturligtvis precis tvärtom. De har gått med för att de upplever
              att det skapar ökad säkerhet.
            </seg>
          </u>
          <u>
            <seg>
              Varför tror ni att det ukrainska parlamentet nu lämnar in en
              ansökan om medlemskap i Nato? De har gjort det nu när ryssarna
              står på deras territorium. Nu kommer Ukraina såklart inte att
              få bli medlem. Det är för sent att teckna brandförsäkring när
              huset står i brand.
            </seg>
          </u>
          <u>
            <seg>
              Utrikesministern säger att Nato inte är svaret på klimatproblem
              och pandemier. Nej, jag vet. Säkerhet är bredare. Men det är så.
              Det är inte JAS-plan som skyddar oss mot klimateffekten, men det
              är heller inte grön skatteväxling som skyddar oss mot Putin. Det
              är helt olika problem, och de måste mötas med helt olika åtgärder.
            </seg>
          </u>
          <u>
            <seg>
              Tvära kast? Kerstin Lundgren sa det: Vi har funderat på de här
              frågorna i Sverige sedan Berlinmuren föll. Vi gick med i Partnership
              for Peace i mitten av 1990-talet. Vi har utrett det gång på gång.
              År 1949 fördes den första diskussionen om Sverige ska gå med i
              Nato. Det är inga tvära kast, utrikesministern. Man kan säga ja
              eller nej, men man kan inte säga att vi förhastar oss.
            </seg>
          </u>
          <note type="speaker">
            Anf. 98 MAGNUS OSCARSSON (KD):
          </note>
          <u>
            <seg>
              Herr talman! Utrikesministern gillade inte att jag beskrev verkligheten
              som den är. Jag tog upp uppskjutningarna av medeldistansrobotar
              från Barents hav. Jag tog upp utplaceringen av Iskanderrobotar
              i Östersjöområdet. Man kan också ta upp att det är konstaterat
              från amerikansk sida att Ryssland försöker manipulera presidentvalet
              i USA. Relationerna beskrivs från både rysk och amerikansk sida
              som de sämsta sedan kalla kriget. Det här måste vi ta in.
            </seg>
          </u>
          <u>
            <seg>
              Vad Bringéus utredning klart och tydligt säger är att skulle
              det uppstå en konflikt i Östersjöområdet, det vill säga i vårt
              närområde, då blir vi indragna vare sig vi vill eller ej.
            </seg>
          </u>
          <u>
            <seg>
              Det är därför det är mycket bättre att förbereda sig med sina
              vänner än att improvisera. Ingen av oss vill ha krig – naturligtvis
              inte. Ett försvar är till för att ha en tröskel, för att skapa
              trygghet. Det bästa sättet att öka avskräckningen är ju ett svenskt
              Natomedlemskap tillsammans med att stär ­ ka vår egen försvarsförmåga.
            </seg>
          </u>
          <u>
            <seg>
              Det finns andra saker som också är viktiga. Det jag tycker är
              viktigt i debatten är att man också är praktisk.
            </seg>
          </u>
          <u>
            <seg>
              Jag läser ur en Gotlandstidning: ”Det har tidigare varit känt
              att den militära återetableringen på Gotland försvårats eftersom
              halva skjutfältet” – Tofta skjutfält – ”har ett begränsat tillstånd
              och den andra delen saknar fullständigt tillstånd.
            </seg>
          </u>
          <u>
            <seg>
              Men nu kan även Jas Gripen stoppas från att landa på Visby flygplats.
              I en omprövning av flygtillståndet som ligger hos statliga Swedavia
              har ett nytt villkor tillkommit – man ska bullerisolera.
            </seg>
          </u>
          <u>
            <seg>
              Det blir någonstans orimligt att vi försvårar för Gotlandsgruppen
              som vi nu ska ha, alltså hemvärnet och kvalificerad militär personal.
              Bristen på besked från regeringen försvårar. Det här ligger ju
              på regeringens bord och är någonting som utrikesministern och
              regeringen kunde se till att göra något åt på en gång.
            </seg>
          </u>
          <u>
            <seg>
              Detta gäller även Hanöbukten, det övningsområde i Blekinge där
              man planerar att bygga världens största vindkraftverk. Det skulle
              förstöra övningsområdet, och jag tror att alla här vet att övning
              är viktigt. Utan övning får vi ingen effekt, så vi får se till
              att bevaka de svenska övningsområdena.
            </seg>
          </u>
          <u>
            <seg>
              Det här är en hemläxa. Det är ett uttryck som försvarsministern
              ofta brukar använda. Det är en hemläxa som jag skickar med utrikesministern.
              Det här är någonting som regeringen kan fatta beslut om. Det ligger
              en lång rad ärenden på ert bord som ni kan fatta beslut om.
            </seg>
          </u>
          <u>
            <seg>
              En sak till: Nord Stream 2. Här är det någon sorts dubbel bokföring.
              I det rådande säkerhetspolitiska läget borde vi ju agera för att
              förhindra det här. Utrikesministern har i en debatt för några
              månader sedan sagt att vi minsann har samma linje som Baltikum
              och de länder som är negativa.
            </seg>
          </u>
          <u>
            <seg>
              Men det visar ju sig att regeringen inte var med och skrev under
              brevet till kommissionen, och det blir väl lite konstigt. Regeringen
              säger hela tiden att man hoppas att EU på något vis ska fixa detta.
              Men vi är ju med i EU, och då ska vi påverka.
            </seg>
          </u>
          <u>
            <seg>
              Min konkreta fråga till utrikesministern, som kommer efter mig
              på talarlistan, är: Det finns en speciell ambassadör som har ansvaret
              för denna fråga nu, så vad gör Sverige för att förhindra gasledningen?
              Vi skulle kunna leverera ett svar på en gång genom att till exempel
              stoppa utlåningen av Slite hamn. Det vore en konkret sak.
            </seg>
          </u>
          <note type="speaker">
            Anf. 99 Utrikesminister MARGOT WALLSTRÖM (S):
          </note>
          <u>
            <seg>
              Herr talman! Ärade ledamöter! Detta utvecklas mer och mer till
              en försvarspolitisk debatt, och där kan förvisso Nato vara ett
              svar för somliga. Men det verkar finnas ett stort motstånd mot
              att hålla en säkerhetspolitisk debatt med det bredare säkerhetsbegreppet.
              Det går inte!
            </seg>
          </u>
          <u>
            <seg>
              De som nu har kallat mig till debatt om säkerhetspolitiken har
              regerat Sverige i åtta år. Den dåvarande statsministern valde
              att kalla Försvarsmaktens säkerhetsanalyser för särintresse. Vår
              regering gör andra prioriteringar, och sedan 2014 har riksdagen
              med bred majoritet fattat beslut om att förstärka det svenska
              försvaret. Sedan tycker Björklund att det inte räcker till, och
              det kan man ju tycka. Man kan ha olika åsikter om hur stort det
              ska vara.
            </seg>
          </u>
          <u>
            <seg>
              Regeringen arbetar i linje med den försvarspolitiska inriktningspropositionen,
              som fem riksdagspartier kom överens om förra året och som innebär
              att vi stärker det svenska försvaret och utvecklar våra samarbeten.
              Ingen här har pratat om samarbete. Det finns ett svar på alla
              frågor, och det är Nato, tyvärr.
            </seg>
          </u>
          <u>
            <seg>
              Försvarsförmågan förstärks, övningsverksamheten utvecklas och
              förbandens förmåga höjs. Anslagen höjs med 10 miljarder fram till
              2020 och 17 miljarder totalt med tidigare beslutade höjningar.
              Det är klart att denna överenskommelse är mycket betydelsefull.
            </seg>
          </u>
          <u>
            <seg>
              Jag hinner inte säga allt, men att bygga säkerhet tillsammans
              med andra är och har under lång tid varit en hörnsten i svensk
              säkerhetspolitik. Jag tror att man vill att vi ska stå fast vid
              vår säkerhetspolitiska doktrin, att vi ska bygga samarbeten och
              att vi ska ha en, inte historielös, utan historiskt effektiv politik
              också när det gäller vår militära alliansfrihet. Till slut handlar
              det om avskräckning eller avspänning, och jag förespråkar avspänning.
            </seg>
          </u>
          <note>
            (Applåder)
          </note>
          <note type="speaker">
            Anf. 100 HANS WALLMARK (M):
          </note>
          <u>
            <seg>
              Herr talman! Jag får inga svar från utrikesministern, och jag
              tror inte att jag får det av någon annan av socialdemokraterna
              i kammaren heller. Låt mig därför vända mig direkt till de kloka
              socialdemokrater som inte finns i kammaren utan ute i samhället
              med en grundläggande fråga: Är det i partiets eller nationens
              intresse man ska agera?
            </seg>
          </u>
          <u>
            <seg>
              Om man vet att man kan vara med och höja tröskeln för konflikter
              i vårt närområde, minska konfliktrisken och därmed vara med och
              säkra freden och öka säkerheten för Sverige och i Östersjöregionen
              – vad är hindret för att ta det steget?
            </seg>
          </u>
          <u>
            <seg>
              Med ett Natomedlemskap vet man dessutom att man kan få hjälp
              om något händer; man behöver inte hoppas, tro, önska eller be.
              Utrikesminis ­ tern säger att vi ska göra saker och ting tillsammans
              med andra, och i Bringéus utredning räknas också en mängd olika
              organisationer upp: EU, OSSE, FN. Allt detta är ju alldeles utmärkt,
              men socialdemokratins blinda fläck är att man säger nej till Nato.
              Man ser gärna samarbete med andra, men man exkluderar en organisation
              och ett samarbete som så många andra demokratier har anslutit
              sig till – i partiets eller nationens intresse?
            </seg>
          </u>
          <u>
            <seg>
              Det sägs också att vi inte ska riskera att öka spänningarna,
              men var har ni varit de senaste åren? Vi har sett utplaceringar
              av Iskander de senaste dagarna, provokationer, incidenter, trupprörelser
              och desinformation. Ja, jag tror att fred byggs genom samverkan:
              EU, OSSE, FN, Nato.
            </seg>
          </u>
          <u>
            <seg>
              Dessutom vänder jag mig mot Stig Henriksson, som säger att det
              ena är ungefär lika dåligt som det andra. Det är precis den bild
              Putin och Ryssland vill ha. Det är inte lika dåligt; det är inte
              samma sak. USA och Ryssland gör inte samma sak. Det är skillnad
              på en demokrati och ett auktoritärt land.
            </seg>
          </u>
          <note type="speaker">
            Anf. 101 JIMMIE ÅKESSON (SD):
          </note>
          <u>
            <seg>
              Herr talman! Jag tycker att man ändå får ut något väldigt positivt
              av att lyssna på denna debatt: Den aningslöshet vi talade om i
              början verkar vara ganska bortblåst, med några få undantag på
              den yttersta vänsterkanten. Det är bra och positivt.
            </seg>
          </u>
          <u>
            <seg>
              Sedan är det klart att vi kan stå här och slå varandra i huvudet
              med olika lösryckta citat från utredningen. Och låt oss vara ärliga:
              Den ger stöd åt båda sidor. Det råder ingen som helst tvekan om
              det. Jag tycker kanske att den viktigaste slutsats som dras i
              utredningen är den som utrikesministern var inne på inledningsvis:
              Natomedlemskap för Sveriges del är en politisk fråga; det går
              inte att utreda fram. Det är alltså politiska åsikter och värderingar
              som ska ligga till grund för detta och inte vad en enskild utredare
              kommer fram till i en enmansutredning.
            </seg>
          </u>
          <u>
            <seg>
              För Sverigedemokraternas del är vi inte beredda att ge vare sig
              Erdo ­ ğan, Clinton eller Trump något avgörande inflytande över
              svensk försvars- och säkerhetspolitik. Det tycker jag är en viktig
              utgångspunkt. I stället föreslår vi en kraftig förstärkning av
              den nationella försvarsförmågan och ett ytterligare fördjupat
              samarbete med Finland i ett försvarsförbund.
            </seg>
          </u>
          <u>
            <seg>
              Samtidigt, herr talman, vill vi inte se något ytterligare tyst
              närmande till Nato utan att det föregås av en ordentlig, genomlysande
              debatt och, som jag nämnt vid några tillfällen tidigare i dag,
              gärna av en folkomröstning. Ska Sverige ansluta sig till Nato
              måste det definitivt föregås av en folkomröstning. Därför använder
              jag de sista sekunderna till att upprepa min fråga till borgerligheten
              och i synnerhet Jan Björklund: Är man beredd att med en enkel
              riksdagsmajoritet rösta in Sverige i Nato, eller krävs det en
              bredare uppgörelse eller en folkomröstning?
            </seg>
          </u>
          <note type="speaker">
            Anf. 102 PERNILLA STÅLHAMMAR (MP):
          </note>
          <u>
            <seg>
              Herr talman! Utrikesministern! Tvära kast – jo, jag tycker att
              det skulle vara tvära kast om Sverige gick med i Nato. Att vara
              en del av Nato är en enorm skillnad i förhållande till det värdlandsavtal
              som vi undertecknat eller Partnerskap för fred. Bland annat skulle
              vi teoretiskt sett kunna tvingas att ha kärnvapen på svensk mark.
              Vi skulle få svårt att arbeta med kärnvapennedrustning internationellt
              på det sätt vi vill, och vi skulle hamna under artikel 5. Det
              är tvära kast och en enorm skillnad i förhållande till var vi
              står i dag.
            </seg>
          </u>
          <u>
            <seg>
              Jag tycker att det känns som att vi, precis som utrikesministern
              sa, halkar in i ett spår där vi pratar försvarspolitik och inte
              säkerhetspolitik. Det är verkligen synd. Jag tänker på Agenda
              2030, som hela världssamfundet faktiskt lyckades komma överens
              om. Vi skulle jobba tillsammans, och vi skulle se på utvecklingen
              i världen ur ett bredare perspektiv. Det måste vi kunna göra här
              i Sverige också när det gäller säkerhetspolitiken.
            </seg>
          </u>
          <u>
            <seg>
              Att främja fred och säkerhet är mångskiktat. Men kärnan handlar
              till syvende och sist om att arbeta förebyggande och förhindra
              konflikter innan de har uppstått, och det gäller både på det internationella
              planet och i Sverige. Därför vill jag understryka det utrikesminister
              Margot Wallström sa tidigare: hellre avspänning än avskräckning,
              och nej tack till Natomedlemskap.
            </seg>
          </u>
          <note type="speaker">
            Anf. 103 KERSTIN LUNDGREN (C):
          </note>
          <u>
            <seg>
              Herr talman! För att Sveriges säkerhetspolitik ska vara trovärdig
              måste vi också ha en trovärdig och hård kärna i den politiken.
            </seg>
          </u>
          <u>
            <seg>
              Vi vill vara solidariska. Vi talar inte bara om det; vi tycker
              att vi ska kunna garantera solidariteten med våra nordiska grannar
              och med våra baltiska grannar. Vi tycker att det är viktigt att
              vi säkerställer att vår Östersjöregion blir en region som inte
              inbjuder till konflikter och inte inbjuder Putin att manövrera
              och destabilisera utan faktiskt klarar ut att man här inte ska
              göra sig besvär.
            </seg>
          </u>
          <u>
            <seg>
              Herr talman! Tänk tanken att vi hade haft den här debatten om
              våra baltiska grannar inte hade varit medlemmar i Nato. Hur hade
              vi då sett på deras situation? Jag tror att flera i den här kammaren
              då skulle kunna tänka tanken att det nog skulle kunna vara nära
              till hands att de upplevde samma sak som våra vänner i Georgien
              eller Ukraina har upplevt.
            </seg>
          </u>
          <u>
            <seg>
              Just nu är den konfliktavhållande insatsen, det som Nato gör,
              det som håller Rysslands fingrar borta från de baltiska grannarna.
            </seg>
          </u>
          <u>
            <seg>
              Tiden är inne att göra vår uttalade solidaritet trovärdig genom
              att både ge och ta emot garantier för att på nytt hitta en bred
              politisk samsyn som bygger fred och frihet i vår del av världen.
              Jag hoppas att vi ska kunna göra den resan tillsammans.
            </seg>
          </u>
          <u>
            <seg>
              När man hör Sverigedemokraternas Putinvänliga krafter tycker
              jag att Socialdemokraterna borde fundera på om vi ska ha en säkerhetspolitik
              som vilar på Sverigedemokraternas axlar.
            </seg>
          </u>
          <note type="speaker">
            Anf. 104 STIG HENRIKSSON (V):
          </note>
          <u>
            <seg>
              Herr talman! Visst är det synd att man inte har jättemånga minuter
              för att bemöta allt man har hört?
            </seg>
          </u>
          <u>
            <seg>
              Vi skulle ha en säkerhetspolitisk debatt. Det står så i alla
              fall. Men som vanligt har debatten i allt väsentligt reducerats
              till att bli en försvarsdebatt. Det i sin tur har reducerats till
              att handla om det militära försvaret. Och allt handlar förstås
              om Ryssland.
            </seg>
          </u>
          <u>
            <seg>
              Jag delar kritiken mot Putins Ryssland, vars politik liknar alldeles
              för mycket den kanske blivande Natobrodern Erdoğans politik. Det
              handlar om ett alltmer auktoritärt styre och förföljelse såväl
              mot politiskt oliktänkande som mot fria medier med mera. Men är
              Ryssland därigenom ett hot mot Sverige?
            </seg>
          </u>
          <u>
            <seg>
              Nu har vi i alla fall hört att ingen längre räknar med ett isolerat
              ryskt anfall mot Sverige, och det är bra att vi har sorterat bort
              det.
            </seg>
          </u>
          <u>
            <seg>
              Då handlar frågan om militärallianser. Jag påstår att historisk
              erfarenhet, sunt förnuft och 200 år av erfarenhet pekar på att
              det är ganska lyckosamt att stå utanför militärallianser. Sedan
              får man skilja mellan avsikt och resultat, Jan Björklund. Avsikten
              med att gå in i en militärallians är en sak, resultatet kan vara
              ett annat.
            </seg>
          </u>
          <u>
            <seg>
              Det finns mycket att säga om detta, men jag ska inte förlänga
              debatten så mycket mer.
            </seg>
          </u>
          <u>
            <seg>
              Sverige ska ha ett bra försvar. Men det är säkerhetspolitik i
              mycket vidare bemärkelse som kan skapa den ömsesidiga säkerhet
              som är nödvändig för att övnings- och rustningsspiralen i vårt
              närområde ska brytas. Om detta borde vi också diskutera.
            </seg>
          </u>
          <note type="speaker">
            Anf. 105 JAN BJÖRKLUND (L):
          </note>
          <u>
            <seg>
              Herr talman! Jag vill tacka både talmannen och övriga riksdagspartier
              för att ni har hörsammat Liberalernas önskemål om att ha denna
              debatt, som skulle handla just om Nato. Det var själva önskemålet,
              och debatten har handlat om det.
            </seg>
          </u>
          <u>
            <seg>
              De besked som regeringen ger är ändå märkliga. En utredning är
              myck ­ et tydlig i sina slutsatser, och regeringen sticker huvudet
              i sanden. Detta är jobbigt. Det är mycket neutralitetsnostalgi,
              Palmenostalgi och allt vad det nu kan vara som sitter i väggarna
              på Sveavägen 68. Det är det som styr detta; det är inte Bringéus
              utredning. Utredningen viftas bort. Man säger att den inte har
              kommit fram till något, men den fick inte dra någon slutsats.
              Men det är helt uppenbart var den landar. Därför håller inte regeringens
              argument.
            </seg>
          </u>
          <u>
            <seg>
              Jag tycker att Jimmie Åkesson är den starkaste försvararen av
              regeringens linje här inne. Han har en mycket starkare argumentation
              än vad regeringen själv har. Men Margot Wallström ska möjligen
              fundera över varför det är så. Varför landar ett parti som Sverigedemokraterna,
              som själva och tillsammans med den övriga europeiska extremhögern
              har en enorm fascination för Putin och Ryssland, i samma slutsats
              som Margot Wallström?
            </seg>
          </u>
          <u>
            <seg>
              Sedan säger Margot Wallström: Ni talar bara om Nato. Ni talar
              inte om samarbete.
            </seg>
          </u>
          <u>
            <seg>
              Ursäkta, men vad är Nato? Det är ju ett samarbete mellan världens
              mest stabila demokratier – Turkiet undantaget. Men de övriga 30
              länderna är världens mest stabila demokratier. Det är ju ett samarbete.
            </seg>
          </u>
          <u>
            <seg>
              Generalsekreteraren är den förre socialdemokratiske ledaren i
              Norge. Det är ett samarbete som handlar om att våra barn och våra
              barnbarn också ska få leva i frihet och demokrati. Det är det
              som detta samarbete ytterst går ut på. Det är därför som Nato
              är grundat, det är därför som Nato finns, det är därför som den
              amerikanska närvaron är viktig också på 2000-talet precis som
              på 1900-talet.
            </seg>
          </u>
          <note type="speaker">
            Anf. 106 MIKAEL OSCARSSON (KD):
          </note>
          <u>
            <seg>
              Herr talman! Detta är en debatt som har handlat om det säkerhetspolitiska
              läget, och det finns anledning att vara orolig.
            </seg>
          </u>
          <u>
            <seg>
              Vår arméchef, Anders Brännström, sa i början av året att Sverige
              kan vara i krig om några år. Det är någonting som vi hoppas inte
              ska ske, men vi måste få en helt annan beredskap. Sverige kan
              bli angripet. Vad ska vi då göra?
            </seg>
          </u>
          <u>
            <seg>
              Försvarsuppgörelsen var ett viktigt trendbrott, men den måste
              följas av fler steg så att vi på olika sätt kan stärka vår försvarsförmåga.
              Men med det sagt räcker det inte. Hur mycket vi än satsar kommer
              det inte att räcka. Vi klarar oss inte själva. Vi är beroende
              av våra grannar.
            </seg>
          </u>
          <u>
            <seg>
              Det skrivs i Bringéus utredning att om det blir en konflikt i
              vårt närområde dras vi in. Då är det betydligt bättre att förbereda
              sig med sina vänner, för det är våra vänner som finns i Nato.
            </seg>
          </u>
          <u>
            <seg>
              Visst är det finländska samarbetet jättebra. Men de militära
              muskler som behövs för att man ska vara konfliktavhållande finns
              inte. Och just konfliktavhållande var ett nyckeluttryck i denna
              utredning.
            </seg>
          </u>
          <u>
            <seg>
              Sedan är det ganska trist att notera att det finns en allians
              här – en pakt – mellan regeringen, Vänsterpartiet och Sverigedemokraterna
              som krampaktigt håller fast vid alliansfriheten, trots att favoritargumenten
              har smulats sönder. Nu finns det bara Amerikahat, neutralitetsnostalgi
              och, tror jag, problem i det egna partiet kvar när det gäller
              att hantera dessa frågor. Det är beklagligt. Vi måste se att det
              handlar om säkerhet i en ny tid.
            </seg>
          </u>
          <u>
            <seg>
              Det finns också frågetecken kring ledarskapet när det gäller
              Nord Stream. Varför är man inte med? Det tycks som att man har
              ett sätt att tala om detta internt i landet. Man måste också agera
              utrikes. Vi måste se till att göra vad vi kan för att stoppa Nord
              Stream 2.
            </seg>
          </u>
          <note type="speaker">
            Anf. 107 Utrikesminister MARGOT WALLSTRÖM (S):
          </note>
          <u>
            <seg>
              Herr talman och ärade ledamöter! Jag tackar Liberalerna och Jan
              Björklund för att vi fick ha den här säkerhetspolitiska debatten.
              Tack också för den intellektuella nivån, som har spänt från Gabriel
              García Márquez till Bob Dylan och jag vet inte vad. Tack även
              för den trevliga tonen, som jag tycker har varit bra.
            </seg>
          </u>
          <u>
            <seg>
              Ett svenskt Natomedlemskap är inte svaret på alla de säkerhetspolitiska
              utmaningar vi ser i dag, har vi konstaterat. Det viktigaste är
              ju att se till att förebygga konflikter, och det måste vara den
              smarta kärnan i en säkerhetspolitik. Jag vill betona bredden av
              de säkerhetspolitiska instrument Sverige har till sitt förfogande,
              som diplomati och – förstås – militär förmåga, liksom medling
              och förtroendeskapande åtgärder. Det ökar vår förmåga att verka
              för avspänning och stabilitet i Europa och vårt närområde.
            </seg>
          </u>
          <u>
            <seg>
              Jag tror att vi delar analysen av oron, farorna och allt det
              där. Men frågan är ju hur vi undviker att hamna i en situation
              med konflikt, Mikael Oscarsson. Hur undviker vi att hamna där?
              Ska vi vänta tills vi är där, och då ropa på Nato? Vi måste se
              till att vi förebygger konflikter. Vårt aktiva arbete för att
              värna den europeiska säkerhetsordningen och upprätthålla respekten
              för internationell rätt ska ses i det perspektivet, och den militära
              alliansfrihetens främsta fördel är att den har gett och ger Sverige
              handlingsfrihet. Vi har handlingsfrihet att bygga diplomatiska
              och militära samarbeten.
            </seg>
          </u>
          <u>
            <seg>
              I generationer har vi levt i fred. Jag tycker att bevisbördan
              ligger på dem som vill ändra den fredstraditionen och vad som
              skulle komma i dess ställe. Jag tycker att det är viktigt att
              den militära alliansfriheten har ett brett stöd bland det svenska
              folket, och det är vad vi kan luta oss mot. Det är ni som vill
              ändra vår säkerhetspolitiska doktrin som har bevisbördan nu. Jag
              hoppas förstås att vi ska kunna fortsätta ha en god och respektfull
              debatt.
            </seg>
          </u>
          <note>
            Överläggningen var härmed avslutad.
          </note>
          <note>
            § 9 Bordläggning
          </note>
          <note>
            Följande dokument anmäldes och bordlades:
          </note>
          <note>
            Proposition
          </note>
          <note>
            2016/17:28 Upphandling av vissa kollektivtrafiktjänster
          </note>
          <u>
            <seg>
              EU-dokument
            </seg>
          </u>
          <note>
            KOM(2016) 591 Förslag till Europaparlamentets och rådets förordning
            om inrättande av Organet för europeiska regleringsmyndigheter
            för elektronisk kommunikation
          </note>
          <note>
            § 10 Anmälan om skriftliga svar på frågor
          </note>
          <u>
            <seg>
              Skriftliga svar på följande frågor hade kommit in:
            </seg>
          </u>
          <note>
            den 12 oktober
          </note>
          <note>
            2016/17:52 Kommunpoliser och medborgarlöften
          </note>
          <note>
            av Roger Haddad (L)
          </note>
          <note>
            till statsrådet Anders Ygeman (S)
          </note>
          <u>
            <seg>
              2016/17:55 Hög musik i bostadsområden
            </seg>
          </u>
          <note>
            av Lars Mejern Larsson (S)
          </note>
          <note>
            till statsrådet Anders Ygeman (S)
          </note>
          <note>
            2016/17:53 Reducerade momsskattesatser
          </note>
          <note>
            av Jörgen Warborn (M)
          </note>
          <note>
            till finansminister Magdalena Andersson (S)
          </note>
          <note>
            2016/17:56 Lagföring av mäns våld mot kvinnor
          </note>
          <note>
            av Beatrice Ask (M)
          </note>
          <note>
            till statsrådet Anders Ygeman (S)
          </note>
          <u>
            <seg>
              2016/17:54 Åklagares kompetens för att stävja fusk inom åkeribranschen
            </seg>
          </u>
          <note>
            av Emma Wallrup (V)
          </note>
          <note>
            till statsrådet Anders Ygeman (S)
          </note>
          <note>
            2016/17:57 Lagen om vattentjänster
          </note>
          <note>
            av Caroline Szyber (KD)
          </note>
          <note>
            till miljöminister Karolina Skog (MP)
          </note>
          <u>
            <seg>
              2016/17:58 Ett långsiktigt behov av mönstringsmöjligheter
            </seg>
          </u>
          <note>
            av Hans Wallmark (M)
          </note>
          <note>
            till försvarsminister Peter Hultqvist (S)
          </note>
          <note>
            2016/17:59 Linda Hofstad Hellelands kandidatur
          </note>
          <note>
            av Tobias Billström (M)
          </note>
          <note>
            till statsrådet Gabriel Wikström (S)
          </note>
          <u>
            <seg>
              2016/17:60 Halverat stöd till arbetet mot hiv och andra smittsamma
              sjukdomar
            </seg>
          </u>
          <note>
            av Jenny Petersson (M)
          </note>
          <note>
            till statsrådet Gabriel Wikström (S)
          </note>
          <u>
            <seg>
              2016/17:63 Ökat samarbete för att minska fusket inom åkeribranschen
            </seg>
          </u>
          <note>
            av Sten Bergheden (M)
          </note>
          <note>
            till statsrådet Anders Ygeman (S)
          </note>
          <note>
            2016/17:66 Stöd åt feministisk rörelse i Saudiarabien
          </note>
          <note>
            av Birgitta Ohlsson (L)
          </note>
          <u>
            <seg>
              till utrikesminister Margot Wallström (S)
            </seg>
          </u>
          <note>
            2016/17:65 Systematiska övergrepp av den pakistanska polisen
          </note>
          <note>
            av Birgitta Ohlsson (L)
          </note>
          <u>
            <seg>
              till utrikesminister Margot Wallström (S)
            </seg>
          </u>
          <note>
            2016/17:68 Beslut om treårig tandhygienistutbildning
          </note>
          <note>
            av Barbro Westerholm (L)
          </note>
          <note>
            till statsrådet Helene Hellmark Knutsson (S)
          </note>
          <note>
            2016/17:67 Tortyr av flickor i Kamerun
          </note>
          <note>
            av Birgitta Ohlsson (L)
          </note>
          <u>
            <seg>
              till utrikesminister Margot Wallström (S)
            </seg>
          </u>
          <note>
            2016/17:72 Visumproblem för utomeuropeiska studenter och forskare
          </note>
          <note>
            av Betty Malmberg (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2016/17:69 Upphandling av offentliga måltider
          </note>
          <note>
            av Betty Malmberg (M)
          </note>
          <note>
            till statsrådet Ardalan Shekarabi (S)
          </note>
          <note>
            2016/17:70 Växa-stöd
          </note>
          <note>
            av Jörgen Warborn (M)
          </note>
          <note>
            till finansminister Magdalena Andersson (S)
          </note>
          <note>
            2016/17:71 Problem med striktare praxis för arbetstillstånd
          </note>
          <note>
            av Johanna Jönsson (C)
          </note>
          <note>
            till justitie- och migrationsminister Morgan Johansson (S)
          </note>
          <note>
            2016/17:73 Skatt på avstånd
          </note>
          <note>
            av Anders Åkesson (C)
          </note>
          <note>
            till finansminister Magdalena Andersson (S)
          </note>
          <note>
            2016/17:74 Kontroversiell vapenexport
          </note>
          <note>
            av Hans Linde (V)
          </note>
          <note>
            till statsrådet Per Bolund (MP)
          </note>
          <note>
            2016/17:75 Gui Minhai
          </note>
          <note>
            av Hans Linde (V)
          </note>
          <u>
            <seg>
              till utrikesminister Margot Wallström (S)
            </seg>
          </u>
          <note>
            § 11 Kammaren åtskildes kl. 16.50.
          </note>
          <note>
            Sammanträdet leddes
          </note>
          <note>
            av talmannen från dess början till ajourneringen kl. 13.24,
          </note>
          <note>
            av tredje vice talmannen därefter till och med § 8 anf. 91 och
          </note>
          <note>
            av talmannen därefter till dess slut.
          </note>
          <note>
            Vid protokollet
          </note>
          <note>
            LISA GUNNFORS
          </note>
          <note>
            / Olof Pilo
          </note>
          <note>
            Innehållsförteckning
          </note>
          <note>
            § 1 Anmälan om ordförande i utskott
          </note>
          <note>
            § 2 Anmälan om subsidiaritetsprövning
          </note>
          <note>
            § 3 Anmälan om fördröjt svar på interpellation
          </note>
          <note>
            § 4 Svar på interpellation 2016/17:6 om Sveriges möjligheter
            att söka medlemskap i Nato
          </note>
          <note>
            Anf. 1 Utrikesminister MARGOT WALLSTRÖM (S)
          </note>
          <note>
            Anf. 2 HANS WALLMARK (M)
          </note>
          <note>
            Anf. 3 CARL SCHLYTER (MP)
          </note>
          <note>
            Anf. 4 ANDERS ÖSTERBERG (S)
          </note>
          <note>
            Anf. 5 HILLEVI LARSSON (S)
          </note>
          <note>
            Anf. 6 STIG HENRIKSSON (V)
          </note>
          <note>
            Anf. 7 Utrikesminister MARGOT WALLSTRÖM (S)
          </note>
          <note>
            Anf. 8 HANS WALLMARK (M)
          </note>
          <note>
            Anf. 9 CARL SCHLYTER (MP)
          </note>
          <note>
            Anf. 10 ANDERS ÖSTERBERG (S)
          </note>
          <note>
            Anf. 11 HILLEVI LARSSON (S)
          </note>
          <note>
            Anf. 12 STIG HENRIKSSON (V)
          </note>
          <note>
            Anf. 13 Utrikesminister MARGOT WALLSTRÖM (S)
          </note>
          <note>
            Anf. 14 HANS WALLMARK (M)
          </note>
          <note>
            Anf. 15 Utrikesminister MARGOT WALLSTRÖM (S)
          </note>
          <note>
            § 5 Svar på interpellation 2015/16:793 om skrotning av Gripen
            C
          </note>
          <note>
            Anf. 16 Försvarsminister PETER HULTQVIST (S)
          </note>
          <note>
            Anf. 17 MIKAEL OSCARSSON (KD)
          </note>
          <note>
            Anf. 18 Försvarsminister PETER HULTQVIST (S)
          </note>
          <note>
            Anf. 19 MIKAEL OSCARSSON (KD)
          </note>
          <note>
            Anf. 20 Försvarsminister PETER HULTQVIST (S)
          </note>
          <note>
            Anf. 21 MIKAEL OSCARSSON (KD)
          </note>
          <note>
            Anf. 22 Försvarsminister PETER HULTQVIST (S)
          </note>
          <note>
            § 6 Svar på interpellation 2016/17:22 om nya direktiv till Trafikverket
          </note>
          <note>
            Anf. 23 Statsrådet ANNA JOHANSSON (S)
          </note>
          <note>
            Anf. 24 EDWARD RIEDL (M)
          </note>
          <note>
            Anf. 25 Statsrådet ANNA JOHANSSON (S)
          </note>
          <note>
            Anf. 26 EDWARD RIEDL (M)
          </note>
          <note>
            Anf. 27 Statsrådet ANNA JOHANSSON (S)
          </note>
          <note>
            Anf. 28 EDWARD RIEDL (M)
          </note>
          <note>
            Anf. 29 Statsrådet ANNA JOHANSSON (S)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 7 Statsministerns frågestund
          </note>
          <note>
            Anf. 30 TREDJE VICE TALMANNEN
          </note>
          <u>
            <seg>
              Regeringens migrationspolitik
            </seg>
          </u>
          <note>
            Anf. 31 ANNA KINBERG BATRA (M)
          </note>
          <note>
            Anf. 32 Statsminister STEFAN LÖFVEN (S)
          </note>
          <note>
            Anf. 33 ANNA KINBERG BATRA (M)
          </note>
          <note>
            Anf. 34 Statsminister STEFAN LÖFVEN (S)
          </note>
          <note>
            Statsministerns uttalanden om Sverigedemokraterna
          </note>
          <note>
            Anf. 35 JIMMIE ÅKESSON (SD)
          </note>
          <note>
            Anf. 36 Statsminister STEFAN LÖFVEN (S)
          </note>
          <note>
            Anf. 37 JIMMIE ÅKESSON (SD)
          </note>
          <note>
            Anf. 38 Statsminister STEFAN LÖFVEN (S)
          </note>
          <u>
            <seg>
              Enkla jobb
            </seg>
          </u>
          <note>
            Anf. 39 ANNIE LÖÖF (C)
          </note>
          <note>
            Anf. 40 Statsminister STEFAN LÖFVEN (S)
          </note>
          <note>
            Anf. 41 ANNIE LÖÖF (C)
          </note>
          <note>
            Anf. 42 Statsminister STEFAN LÖFVEN (S)
          </note>
          <u>
            <seg>
              Rätten till personlig assistans
            </seg>
          </u>
          <note>
            Anf. 43 JONAS SJÖSTEDT (V)
          </note>
          <note>
            Anf. 44 Statsminister STEFAN LÖFVEN (S)
          </note>
          <note>
            Anf. 45 JONAS SJÖSTEDT (V)
          </note>
          <note>
            Anf. 46 Statsminister STEFAN LÖFVEN (S)
          </note>
          <u>
            <seg>
              Konsekvenserna av regeringens riktlinjer för LSS
            </seg>
          </u>
          <note>
            Anf. 47 JAN BJÖRKLUND (L)
          </note>
          <note>
            Anf. 48 Statsminister STEFAN LÖFVEN (S)
          </note>
          <note>
            Anf. 49 JAN BJÖRKLUND (L)
          </note>
          <note>
            Anf. 50 Statsminister STEFAN LÖFVEN (S)
          </note>
          <note>
            LSS och regeringens regleringsbrev till Försäkringskassan
          </note>
          <note>
            Anf. 51 ANDREAS CARLSON (KD)
          </note>
          <note>
            Anf. 52 Statsminister STEFAN LÖFVEN (S)
          </note>
          <note>
            Anf. 53 ANDREAS CARLSON (KD)
          </note>
          <note>
            Anf. 54 Statsminister STEFAN LÖFVEN (S)
          </note>
          <u>
            <seg>
              Jämlik och tillgänglig vård
            </seg>
          </u>
          <note>
            Anf. 55 HILLEVI LARSSON (S)
          </note>
          <note>
            Anf. 56 Statsminister STEFAN LÖFVEN (S)
          </note>
          <u>
            <seg>
              Sveriges strategi inför klimatmötet i Marrakech
            </seg>
          </u>
          <note>
            Anf. 57 JONAS ERIKSSON (MP)
          </note>
          <note>
            Anf. 58 Statsminister STEFAN LÖFVEN (S)
          </note>
          <u>
            <seg>
              Tvång att ingå i storregioner
            </seg>
          </u>
          <note>
            Anf. 59 ERIK BENGTZBOE (M)
          </note>
          <note>
            Anf. 60 Statsminister STEFAN LÖFVEN (S)
          </note>
          <note>
            Anslagen till Försvarsmakten
          </note>
          <note>
            Anf. 61 ROGER RICHTOFF (SD)
          </note>
          <note>
            Anf. 62 Statsminister STEFAN LÖFVEN (S)
          </note>
          <u>
            <seg>
              Hållbart företagande
            </seg>
          </u>
          <note>
            Anf. 63 PER-ARNE HÅKANSSON (S)
          </note>
          <note>
            Anf. 64 Statsminister STEFAN LÖFVEN (S)
          </note>
          <note>
            Ny praxis för prövningen av arbetskraftsinvandrare
          </note>
          <note>
            Anf. 65 JOHANNA JÖNSSON (C)
          </note>
          <note>
            Anf. 66 Statsminister STEFAN LÖFVEN (S)
          </note>
          <u>
            <seg>
              Statsministerns yttranden om alliansregeringens skatteintäkter
            </seg>
          </u>
          <note>
            Anf. 67 ANETTE ÅKESSON (M)
          </note>
          <note>
            Anf. 68 Statsminister STEFAN LÖFVEN (S)
          </note>
          <u>
            <seg>
              Turkiets agerande mot kurdiska tv-kanaler
            </seg>
          </u>
          <note>
            Anf. 69 DANIEL RIAZAT (V)
          </note>
          <note>
            Anf. 70 Statsminister STEFAN LÖFVEN (S)
          </note>
          <note>
            Åtgärder mot felaktig betygsättning
          </note>
          <note>
            Anf. 71 MICHAEL SVENSSON (M)
          </note>
          <note>
            Anf. 72 Statsminister STEFAN LÖFVEN (S)
          </note>
          <u>
            <seg>
              Matchningsproblemen på arbetsmarknaden
            </seg>
          </u>
          <note>
            Anf. 73 ANNA WALLÉN (S)
          </note>
          <note>
            Anf. 74 Statsminister STEFAN LÖFVEN (S)
          </note>
          <u>
            <seg>
              Åtgärder för studiemotiverade elevers utveckling
            </seg>
          </u>
          <note>
            Anf. 75 MARIA MALMER STENERGARD (M)
          </note>
          <note>
            Anf. 76 Statsminister STEFAN LÖFVEN (S)
          </note>
          <note>
            Regional utveckling
          </note>
          <note>
            Anf. 77 ÅSA ERIKSSON (S)
          </note>
          <note>
            Anf. 78 Statsminister STEFAN LÖFVEN (S)
          </note>
          <u>
            <seg>
              Personer som fått avslag på asylansökan
            </seg>
          </u>
          <note>
            Anf. 79 JOHAN FORSSELL (M)
          </note>
          <note>
            Anf. 80 Statsminister STEFAN LÖFVEN (S)
          </note>
          <note>
            Anf. 81 TREDJE VICE TALMANNEN
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 8 Aktuell debatt om Sveriges säkerhetspolitiska situation
          </note>
          <note>
            Anf. 82 JAN BJÖRKLUND (L)
          </note>
          <note>
            Anf. 83 Utrikesminister MARGOT WALLSTRÖM (S)
          </note>
          <note>
            Anf. 84 HANS WALLMARK (M)
          </note>
          <note>
            Anf. 85 JIMMIE ÅKESSON (SD)
          </note>
          <note>
            Anf. 86 PERNILLA STÅLHAMMAR (MP)
          </note>
          <note>
            Anf. 87 KERSTIN LUNDGREN (C)
          </note>
          <note>
            Anf. 88 STIG HENRIKSSON (V)
          </note>
          <note>
            Anf. 89 JAN BJÖRKLUND (L)
          </note>
          <note>
            Anf. 90 MIKAEL OSCARSSON (KD)
          </note>
          <note>
            Anf. 91 Utrikesminister MARGOT WALLSTRÖM (S)
          </note>
          <note>
            Anf. 92 HANS WALLMARK (M)
          </note>
          <note>
            Anf. 93 JIMMIE ÅKESSON (SD)
          </note>
          <note>
            Anf. 94 PERNILLA STÅLHAMMAR (MP)
          </note>
          <note>
            Anf. 95 KERSTIN LUNDGREN (C)
          </note>
          <note>
            Anf. 96 STIG HENRIKSSON (V)
          </note>
          <note>
            Anf. 97 JAN BJÖRKLUND (L)
          </note>
          <note>
            Anf. 98 MAGNUS OSCARSSON (KD)
          </note>
          <note>
            Anf. 99 Utrikesminister MARGOT WALLSTRÖM (S)
          </note>
          <note>
            Anf. 100 HANS WALLMARK (M)
          </note>
          <note>
            Anf. 101 JIMMIE ÅKESSON (SD)
          </note>
          <note>
            Anf. 102 PERNILLA STÅLHAMMAR (MP)
          </note>
          <note>
            Anf. 103 KERSTIN LUNDGREN (C)
          </note>
          <note>
            Anf. 104 STIG HENRIKSSON (V)
          </note>
          <note>
            Anf. 105 JAN BJÖRKLUND (L)
          </note>
          <note>
            Anf. 106 MIKAEL OSCARSSON (KD)
          </note>
          <note>
            Anf. 107 Utrikesminister MARGOT WALLSTRÖM (S)
          </note>
          <note>
            § 9 Bordläggning
          </note>
          <note>
            § 10 Anmälan om skriftliga svar på frågor
          </note>
          <note>
            § 11 Kammaren åtskildes kl. 16.50.
          </note>
          <note>
            Tryck: Elanders, Vällingby 2016
          </note>
        </div>
      </body>
    </text>
  </TEI>
</teiCorpus>
