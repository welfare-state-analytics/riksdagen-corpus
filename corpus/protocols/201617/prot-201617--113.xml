<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201617</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201617</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201617--113</head>
          <docDate when="2017-05-18">2017-05-18</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollen för den 27 och 28 april justerades.
          </note>
          <note>
            § 2 Anmälan om ändrad partibeteckning
          </note>
          <note>
            Från Patrick Reslow hade följande skrivelse kommit in:
          </note>
          <note>
            Till Sveriges riksdag
          </note>
          <note>
            Anmälan om ändrad partibeteckning
          </note>
          <note>
            Härmed vill jag meddela att jag har utträtt ur Moderaterna och
            inte längre tillhör Moderaternas riksdagsgrupp. Jag ska alltså
            vara riksdagsledamot utan partibeteckning under återstoden av
            valperioden.
          </note>
          <note>
            Stockholm den 17 maj 2017
          </note>
          <note>
            Patrick Reslow
          </note>
          <note>
            Skrivelsen lades till handlingarna.
          </note>
          <note>
            § 3 Anmälan om kompletteringsval
          </note>
          <note>
            Talmannen meddelade att Moderaternas riksdagsgrupp anmält Erik
            Ottoson som suppleant i civilutskottet.
          </note>
          <note>
            Talmannen förklarade vald till
          </note>
          <note>
            suppleant i civilutskottet
          </note>
          <note>
            Erik Ottoson (M)
          </note>
          <note>
            § 4 Anmälan om fördröjt svar på interpellation
          </note>
          <note>
            Följande skrivelse hade kommit in:
          </note>
          <note>
            Interpellation 2016/17:498
          </note>
          <note>
            Till riksdagen
          </note>
          <note>
            Interpellation 2016/17:498 Bredband till alla
          </note>
          <note>
            av Magnus Oscarsson (KD)
          </note>
          <note>
            Interpellationen kommer att besvaras tisdagen den 13 juni 2017.
          </note>
          <note>
            Skälet till dröjsmålet är brist på tider i kammaren samt tidigare
            inbokade resor och arrangemang.
          </note>
          <note>
            Stockholm den 17 maj 2017
          </note>
          <note>
            Näringsdepartementet
          </note>
          <note>
            Peter Eriksson (MP)
          </note>
          <note>
            Enligt uppdrag
          </note>
          <note>
            Fredrik Ahlén
          </note>
          <note>
            Expeditionschef
          </note>
          <note>
            § 5 Anmälan om faktapromemoria
          </note>
          <note>
            Talmannen anmälde att följande faktapromemoria om förslag från
            Europeiska kommissionen hade kommit in och överlämnats till utskott:
          </note>
          <note>
            2016/17:FPM86 Meddelande om skydd för migrerande barn KOM(2017)
            211 till socialförsäkringsutskottet
          </note>
          <note>
            § 6 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Redogörelse
          </note>
          <note>
            2016/17:RR4 till finansutskottet
          </note>
          <note>
            Motion
          </note>
          <note>
            2016/17:3721 till skatteutskottet
          </note>
          <note>
            § 7 Ändring i lagen om kontroll av skyddade beteckningar på jordbruksprodukter
            och livsmedel
          </note>
          <note>
            Miljö- och jordbruksutskottets betänkande 2016/17:MJU21
          </note>
          <note>
            Ändring i lagen om kontroll av skyddade beteckningar på jordbruksprodukter
            och livsmedel (prop. 2016/17:155)
          </note>
          <note>
            föredrogs.
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades under § 13.)
          </note>
          <note>
            § 8 Vissa frågor om Försvarsmaktens personal
          </note>
          <note>
            Försvarsutskottets betänkande 2016/17:FöU4
          </note>
          <note>
            Vissa frågor om Försvarsmaktens personal
          </note>
          <note>
            föredrogs.
          </note>
          <note type="speaker">
            Anf. 1 ALLAN WIDMAN (L):
          </note>
          <note>
            Herr talman! Det betänkande som försvarsutskottet nu har tagit
            till kammaren handlar om den viktigaste länken i det svenska militära
            försvaret, nämligen dess personal.
          </note>
          <note>
            Det är snart sju år sedan denna kammare beslutade att vilandeförklara
            totalförsvarsplikten i Sverige, herr talman. Det gjorde vi år
            2010. Så här i efterhand är det rätt många som uppfattar det beslut
            kammaren då tog som ett – ursäkta uttrycket – osedvanligt korkat
            beslut. Men det ska sägas att vi åren innan plikten avaktiverades
            hade en situation som präglades av att långt fler ville göra värnplikten
            än vi kunde bereda plats för, herr talman.
          </note>
          <note>
            Det är nog en god svensk konstitutionell praxis att föredra frivillighet
            framför tvång mot medborgarna. Det brukar kallas proportionalitetsprin
            ­ cipen. Ganska snart blev dock bilden av övergången till frivillig
            personal ­ försörjning att vi i och för sig lyckades rekrytera
            en hel del soldater och utbilda dem – men inte behålla dem. År
            2014 gjorde försvarsutskottet en egen, oberoende uppföljning av
            bemanningssituationen i den då fyra år gamla insatsorganisationen.
            Det visade sig ganska tydligt att vi inte lycka ­ des att på frivillig
            väg rekrytera mer än i stort sett hälften av de soldater vi behövde.
          </note>
          <note>
            Läggas till detta kan också att värnplikten innan den avaktiverades
            underminerades av en lång rad regeringar – de flesta faktiskt
            socialdemokratiska. På 1990-talet avskaffade vi repövningarna,
            vilket innebar att när en soldat väl var utbildad och lämnade
            regementet för muck skulle han eller hon aldrig mer komma tillbaka.
            Krigsförbandsövningarna fanns nämligen inte längre. Tidigt på
            00-talet avskaffade vi både plutonsbefäls- och kompanibefälsutbildningarna,
            och under de sista åren med plikt – som då omfattade bara 10 procent
            av den manliga årgången – var bevakningssoldat den viktigaste
            befattningen bland de värnpliktiga. Det var en utbildning som
            inte ens kvalificerade till tjänstgöring i internationella insatser.
          </note>
          <note>
            Vad lär man sig då av detta? Jo, herr talman, det finns ett gammalt
            gott uttryck som lyder: Ingen idé är så god att den inte kan förstöras
            under implementering. Det är nog viktigt att vi nu, när plikten
            åter är aktiverad genom regeringsbeslut våren 2017, erinrar oss
            just detta: Alla reformer har förutsättningar att gå snett i olika
            riktningar. Jag hoppas att både reger ­ ing ­ en och Försvarsmakten
            som myndighet nu närmar sig ett system som ska bestå av både plikttjänstgörande
            personal och frivilliga med största ödmjukhet.
          </note>
          <note>
            Det är väl inte minst mot den bakgrunden jag ändå måste uttrycka
            att det är anmärkningsvärt att regeringen väljer att inte förankra
            beslutet om aktiverande av värnplikten i Sveriges riksdag, bland
            Sveriges folkvalda. Under många år stod den nuvarande försvarsministern
            i den här talarstolen i den här kammaren och angrep hårt det faktum
            att en alliansregering 2010, med fyra rösters marginal, beslutade
            om frivillig personalförsörjning. Nu kan jag konstatera att samma
            person, nu försvarsminister i den nuvarande regeringen, väljer
            att inte ens ta frågan till kammaren.
          </note>
          <note>
            Någonstans kan jag också förstå – och nu byter jag ämne, herr
            talman, till veteranpolitik – att det finns socialdemokrater som
            har svårt att ta till sig tanken på en veteranpolitik just för
            militärer. Det är dock mer än svårt för mig att förstå att man
            också är avogt inställd till att ge de civilt tjänstgörande statstjänstemän
            som just nu finns ute i världen lika goda villkor som de militära
            veteranerna och den militära personalen.
          </note>
          <note>
            Herr talman! Jag talade på ett seminarium för något år sedan
            där det också fanns en kvinna som tjänstgjort som ebolasköterska
            i Liberia. Hon berättade om sin arbetssituation – om sin ensamhet
            och utsatthet och om de fysiska risker som var förenade med hennes
            tjänstgöring, liksom det slitage hon upplevde. Det var för mig
            helt uppenbart att det var i stort sett på pricken det våra militära
            veteraner upplevt till exempel i Afghanistan.
          </note>
          <note>
            Därför blir det svårt för mig att ni i arbetarrörelsen, som alltid
            har slagits för lika villkor för lika arbete, så konsekvent säger
            nej till rimliga villkor, rimligt stöd, rimlig hjälp och rimligt
            erkännande också när det gäller sjuksköterskor, brandmän, poliser
            och annan personal som tjänstgör på svenska statens uppdrag internationellt.
            Det finns många civila tjänstemän som har fått betala det yttersta
            priset för sin tjänstgöring utomlands, både i Afghanistan och
            nu senast i Demokratiska republiken Kongo. Vi känner alla till
            det tragiska som hände Zaida Catalán.
          </note>
          <note>
            Dessa människor är utsatta, och jag tror att det är er plikt
            i denna kammare att ställa upp och ge dem samma erkännande och
            samma stöd som våra militära veteraner.
          </note>
          <note>
            Med det, herr talman, yrkar jag bifall till reservation 12.
          </note>
          <note type="speaker">
            Anf. 2 HANS WALLMARK (M):
          </note>
          <note>
            Herr talman! Vi måste förhålla oss till verkligheten sådan den
            är. Det är rätt och riktigt inte minst när det gäller så viktiga
            och långsiktiga frågor som försvars- och säkerhetspolitiken.
          </note>
          <note>
            En ny, försämrad normalbild har etablerats. Vi står inför ett
            försämrat säkerhetsläge i vårt närområde sedan några år tillbaka,
            och att stärka Sveriges försvarsförmåga är en av de viktigaste
            uppgifterna för oss politiker över hela det politiska spektrumet.
            Vi ser ett aggressivt Ryssland som blir alltmer auktoritärt och
            inte respekterar andra länders gränser. Det finns ett Europa före
            den illegala annekteringen av Krim och ett annat Europa efter
            den illegala annekteringen av Krim. Människor skadas och dödas
            genom främmande makts våld riktat mot Ukraina.
          </note>
          <note>
            Utöver detta finns andra betydande orosmoment i omvärlden som
            påverkar Sveriges säkerhet på ett negativt sätt. Det handlar till
            exempel om utvecklingen inom EU och utmaningen från populistiska
            krafter, om en ny amerikansk administration i Washington DC vars
            säkerhetspolitiska linje ännu inte är helt tydlig – för att uttrycka
            det milt – samt om sönderfallet och radikaliseringen i länderna
            i Europas södra grannskap.
          </note>
          <note>
            Jag är därför stolt över att som moderat ha bidragit till att
            försvaret i vårändringsbudgeten får 500 miljoner kronor extra,
            här och nu. Moderaterna var i januari tydliga med att vi ville
            se mer resurser till försvaret under denna försvarsbeslutsperiod,
            varav 500 miljoner redan under 2017. Det blev som vi sa. Nu finns
            det anledning att vara pådrivande för fler åtgärder som stärker
            vår försvarsförmåga; det kommer Moderaterna att vara tydliga med
            i de fortsatta förhandlingarna om försvarsekonomin.
          </note>
          <note>
            Herr talman! En helt central aspekt för att kunna garantera den
            svenska försvarsförmågan och stärka den operativa förmågan är
            att det finns en fungerande personalförsörjning. Detta gäller
            särskilt mot bakgrund av det försämrade säkerhetsläget. Vi kan
            också konstatera att den frivilliga personalförsörjningen inte
            har fungerat fullt ut som det var tänkt när den infördes. Detta
            måste vi vara tydliga med då det gäller att förhålla sig till
            verkligheten. Vi moderater har också varit självkritiska.
          </note>
          <note>
            Moderaterna ställer sig bakom att plikten återaktiverats på sätt
            som nu sker och att en mindre del värnpliktiga kan komma att tas
            ut varje år för att komplettera dem som frivilligt söker sig till
            den militära grundutbildningen. Detta görs för att nå upp till
            det mål på 4 000 grundutbildade per år som Försvarsmakten för
            närvarande anger som den önskvärda nivån.
          </note>
          <note>
            Genom detta blandsystem av frivillighet och värnplikt skapas
            bättre förutsättningar för ett långsiktigt hållbart system. Förhoppningsvis
            kan värnplikten också leda till att fler får upp ögonen för möjligheten
            att efter avslutad utbildning ta anställning i Försvarsmakten
            som heltids- eller deltidsanställd soldat eller sjöman, och inte
            minst viktigt som hemvärnssoldat. Till det kommer ett behov av
            att få fler att välja officersbanan. I dag ser vi på grund av
            pensionering och annat en förlust av ca 200 officerare om året
            mot bara 150 som kommer in.
          </note>
          <note>
            Det är dock viktigt att vara tydlig med att frivilligheten fortsatt
            ska utgöra grunden för försvarets personalförsörjning. Detta var
            också utgångspunkten för den utredning som i höstas presenterade
            förslaget om återaktiverad värnplikt. Frivilligheten garanterar
            att vi kan ha en hög beredskap och tillgänglighet med kompetenta
            förband som är väl samövade. Detta är något som är viktigt för
            att kunna ha en hög beredskap på exempelvis Gotland och på andra
            strategiskt viktiga platser. Försvarsmaktens behov är det som
            måste vara grunden för personalförsörjningen.
          </note>
          <note>
            I sammanhanget kan man också konstatera att den återaktiverade
            värnplikten heller inte löser problemet med personal som avslutar
            sina kontrakt i förtid. Därför måste Försvarsmakten i framtiden
            förstärka arbetet med att rekrytera frivilliga som vill ta anställning
            som soldat er eller sjöm ä n i försvaret. Från Moderaternas sida
            har vi pekat på vikten av att försvaret kan erbjuda ett intressant
            helhetspaket för unga män och kvinnor som skulle kunna tänka sig
            att arbeta i Försvarsmakten. Det handlar om allt från meningsfulla
            övningar till löner och förmåner.
          </note>
          <note>
            Värnplikten gjordes vilande genom beslut här i riksdagen. En
            majoritet med en övervikt av tre ledamöter – jag tror att det
            var tre, herr talman – röstade för. Det var helt i enlighet med
            vad en tidigare enig försvarsberedning med ledamöter från alla
            dåvarande riksdagspartier föreslagit. Sedan dess har det från
            socialdemokratiskt håll, precis som kollegan Allan Widman framhöll,
            framförts klagomål på att ett sådant beslut fattades med en så
            pass liten övervikt. Men när man återaktiverar, herr talman, återkommer
            man från den rödgröna regeringens sida inte ens till riksdagen.
            Förändring ­ en blir föremål för ett samtalssamkväm med försvarsministern
            på hans departement. Är det att visa parlamentet och riksdagen
            respekt?
          </note>
          <note>
            Herr talman! Om några dagar är det den 29 maj och därmed veterandagen.
            Med stor stolthet kan jag konstatera att Moderaterna starkt medverkat
            till att riksdagen för en tid sedan uttalade som sin mening att
            detta bör bli flaggdag. Det är ett sätt att visa respekt för alla
            dem som tjänat Sverige och vår nations intressen både som militära
            och civila. Det ena partiet efter det andra, med undantag för
            Vänsterpartiet, har också kommit att ansluta sig till denna hållning.
            Det är glädjande inte för min, mitt partis eller kammarens skull
            utan för att vi tillsammans hedrar och aktar våra veteraner.
          </note>
          <note>
            Herr talman! Min kollega Jan R Andersson kommer i sitt anförande
            om en stund att utveckla de olika enskilda delarna i de moderata
            motioner vi väckt för att skapa en bra och fungerande personalförsörjning
            för Försvarsmakten. För egen del yrkar jag bifall till reservation
            5 från den samlade Alliansen.
          </note>
          <note>
            (Applåder)
          </note>
          <note type="speaker">
            Anf. 3 MIKAEL JANSSON (SD):
          </note>
          <note>
            Herr talman! För tids vinnande yrkar jag endast bifall till reservation
            1.
          </note>
          <note>
            År 2010, när Sverigedemokraterna var nya i riksdagen, var vi
            ensamma om att vilja återinföra invasionsförsvar och värnpliktsutbildning.
            Vi blev hånade för vår politik. Att skydda sitt eget territorium
            i första hand var omodernt. Att använda plikten för att bredda
            ansvaret för försvaret till en större del av befolkningen var
            omodernt. Nu har alla partier svängt över till den politik vi
            redan då, för sju år sedan, hade.
          </note>
          <note>
            Det som skiljer oss från åtminstone sex av de andra partierna
            är att vi inser att ett invasionsförsvar kommer att kosta minst
            dubbelt så mycket som insatsförsvaret. Sex partier säger jag,
            därför att Liberalerna har visat att de är beredda att budgetera
            för upprustning. Vad gäller de andra partierna är det i höst det
            visar sig om ni tänker budgetera mer till invasionsförsvarets
            uppbyggnad eller inte.
          </note>
          <note>
            Den takt som den så kallade försvarsgruppen, regeringen med stödpartier,
            har an gett för anslagen till försvaret, 1 miljard kronor mer
            per år, räcker inte. Det skulle ta mer än 50 år innan Sverige
            åter har 2 procent av bnp till försvare t . En årlig höjning av
            försvarsanslaget på 5 miljarder kronor mer per år vore mer på
            sin plats. Med vårt geostrategiska läge finns det inte någon rim
            och reson i att vi ska vara enda nation i norra Europa som inte
            upprustar.
          </note>
          <note>
            När vi försörjer försvaret med personal är det med olika kategorier
            av personal. Tidigare hade vi yrkesofficerare, reservofficerare
            och värnpliktiga officerare samt värnpliktiga gruppbefäl och soldater.
            Efter att allianspartierna den 18 maj 2010 i riksdagen röstade
            bort värnpliktsutbildningen fick vi ett nytt system med officerare,
            specialistofficerare, reservofficerare och GSS-kontrakterade.
            GSS-kontrakten skapades av två slag: tidvisa och kontinuerliga.
          </note>
          <note>
            Under vägs gång har det bestämts att markförsvaret ska om fat
            ta endast två brigader, var av en försörjs med kontinuerligt kontra
            kterad personal, så kallade GSS/ K. Denna brigad är komplett med
            materiel och personal och har hela Sverige som försvarsområde.
            Den andra brigaden ska försörjas med tidvis kontrakterad personal,
            så kallade GSS / T. Denna senare brigad är ännu inte komplett.
          </note>
          <note>
            Arméns återtagna förmåga ska vara att i brigads ram kunna manövrera
            och slå en motståndare i styrkeförhållande t tre till ett. Med
            den brigad vi har kan vi alltså slå en förstärkt bataljon. När
            den andra brigaden är på plats ska vi kunna slå två förstärkta
            bataljoner.
          </note>
          <note>
            Målbilden för det nya personalförsörjningssystemet fick namnet
            Insatsorganisation 2014. Armén skulle få ca 750 officerare, 1
            400 specialistofficerare, 900 reservofficerare, 4 000 GSS / K
            och 6 000 GSS / T. Sammanlagt skulle det vara en svensk armé om
            drygt 13 000 man.
          </note>
          <note>
            Som alla vet blev det inte så. IO 14 blev allvarligt försenad.
            Alliansregeringen vidtog dock inga åtgärder utan gjorde i det
            längsta försök att påvisa att läget var under kontroll. Det var
            först nu i höstas som Moderaterna erkände att det är nödvändigt
            med utbildning av värnpliktiga för att rädda läget.
          </note>
          <note>
            Det har alltså visat sig svårt att uppnå rätt numerärer på de
            tidvisa kontrakten. Målbilden för hela IO 14 var 6 200 GSS /K
            och 9 900 GSS/ T för alla försvarsgrenar. Det märktes redan i
            prognoserna år 2014 att IO 14 skulle bli försen at med nio år,
            då målet med GSS/ T verkade bli nått först år 2023.
          </note>
          <note>
            Ett problem är att GSS/T-soldaten inte kan kräva av sin arbetsgivare
            att få ledigt för att tjänstgöra i Försvarsmakten. När de värnpliktiga
            i det gamla systemet fick inkallelseorder för repetitionsutbildning
            var det inget att diskutera om. Det var vid den tiden plikt att
            delta.
          </note>
          <note>
            Men även GSS/K-kontrakten har haft en oroväckande tendens, då
            årligen mellan 14 och 19 procent av de kontrakterade har lämnat
            sin tjänst i förtid. Det slutade, som bekant, med att Försvarsmakten
            tvingades börja repetitionsutbilda tidigare värnpliktsutbildade
            för att kunna fylla på förbanden med personal.
          </note>
          <note>
            Efter att Annika Nordgren Christensen i höstas blivit klar med
            sin utmärkta personalförsörjningsutredning bestämde sig regeringen
            den 2 mars i år för att återinföra skyldigheten att mönstra och
            genomföra grundutbildning med värnplikt. Därmed är nu det misslyckade
            och farliga experimentet att lägga ned utbildningen av värnpliktiga
            helt avslutat.
          </note>
          <note>
            Vi har hela tiden kunnat se hur den partiella värnplikten i Norge
            och Danmark fyllt en viktig roll. Det handlar inte bara om att
            fylla upp förband med värnpliktiga meniga och gruppbefäl, utan
            det handlar också om att föra in fler medborgare på den militära
            banan.
          </note>
          <note>
            Många av dem som fullgör värnpliktsutbildningen kommer att skriva
            på kontrakt som kontinuerliga gruppbefäl, soldater och sjömän.
            Andra kommer att skriva på hemvärnskontrakt eller passa in som
            civilpliktiga i totalförsvaret. Ytterligare andra kommer att söka
            in till officersprogrammen.
          </note>
          <note>
            Det är bra att plikten kommer i fokus. Det ska i grunden inte
            vara frivilligt att försvara sitt fosterland.
          </note>
          <note>
            Det förs i dag en diskussion om vad som är definitionen av ett
            försvar som är folkförankrat. Jag menar att det måste knytas till
            beredskap att agera. Vi måste vara beredda att försvara Sverige
            med vapen i hand, även om utgången av kriget kan te sig oviss.
            Då är vi tillbaka till det gamla solidariska Sverige igen, fast
            med moderna förtecken.
          </note>
          <note>
            Ett annat område inom Försvarets personalförsörjning som kan
            visa sig innehålla en del fällor är officersutbildningen. Min
            gode kollega Richtoff kommer senare att belysa detta i sitt anförande.
          </note>
          <note type="speaker">
            Anf. 4 HANS WALLMARK (M) replik:
          </note>
          <note>
            Herr talman! Låt mig först som politiker erkänna ett misstag.
            Under mitt anförande yrkade jag bifall till Alliansens reservation
            under punkt 5, men den heter reservation 9. Jag yrkar alltså bifall
            till reservation 9. Om jag hade yrkat bifall till reservation
            5, som jag råkade säga, hade det varit Sverigedemokraternas reservation,
            och det var inte min mening. Jag ber eventuellt också Mikael Jansson
            om ursäkt om han finner det förgripligt av mig att ha närmat mig
            hans reservation. Men jag drar mig tillbaka från den redutten.
          </note>
          <note>
            Herr talman! Jag läser i betänkandet ur den motion som Mikael
            Jansson med flera har skrivit. Där står det att samtliga unga
            män i en årsklass ska mönstras på plats, frivilligt för kvinnor,
            och att riksdagen ska tillkännage detta för regeringen.
          </note>
          <note>
            Herr talman! Vilket decennium befinner sig Mikael Jansson i?
            Jag tror att vi är många som är oerhört stolta över de kvinnor
            och män som tjänar Sverige och svensk försvarsmakt. Även när vi
            nu delvis återaktiverar plikten gäller den lika för Sveriges män
            och kvinnor. Då måste jag ställa frågan: Hur tänker Sverigedemokraterna
            när man säger att alla unga män i en årsklass ska mönstras, men
            att det ska vara frivilligt för kvinnor? Varför ser ni bara till
            halva befolkningens och inte hela landets intresse?
          </note>
          <note type="speaker">
            Anf. 5 MIKAEL JANSSON (SD) replik:
          </note>
          <note>
            Herr talman! Att Moderaterna, även om det är av misstag, kan
            tänka sig att rösta på en sverigedemokratisk reservation är positivt,
            för vi sverigedemokrater röstar ju på era reservationer och motioner
            när vi tycker att de är bra. Ni har inte varit mogna för det hittills.
            Men det kan ju börja med ett misstag och kanske fortsätta med
            en medveten satsning senare. Ni har ju öppnat dörren för att förhandla,
            så helt fel var det kanske inte.
          </note>
          <note>
            Detta att vi vill att alla unga män ska mönstra och genomgå en
            kort tredygnsutbildning är för att föra samman befolkningen. Vi
            tenderar i dag att få ett sönderslitet samhälle om vi inte är
            solidariska med varandra. Vi har svårt med integrationen av de
            massinvandrade och så vidare, och just då kan värnplikten och
            försvaret vara ett verktyg för att hålla landet samman.
          </note>
          <note>
            Genom att mönstra alla unga män och låta dem genomgå en tredygnskurs
            i uniform tror vi att man för samman befolkningen. Det tycker
            vi är både modernt och riktigt.
          </note>
          <note type="speaker">
            Anf. 6 HANS WALLMARK (M) replik:
          </note>
          <note>
            Herr talman! Jag vill verkligen understryka att när jag yrkade
            bifall till reservation 5 i stället för 9 var det ett misstag,
            och jag hoppas att det inte ska upprepas på något sätt. Det har
            talmannen min garanti på.
          </note>
          <note>
            Herr talman! Mikael Jansson säger att mönstringsplikten för samtliga
            unga män är för att föra samman befolkningen och att det skulle
            vara modernt.
          </note>
          <note>
            Herr talman! Kan Mikael Jansson utveckla vad som är det moderna
            med att föra samman hela befolkningen när halva landet ska få
            göra det frivilligt och den andra halvan, de unga männen i en
            årsklass, ska mönstra på plats? Vad är det för modernt i detta?
            Vad är det som för samman och helar?
          </note>
          <note>
            Herr talman! I min värld är det ganska unket, och det är inte
            helt utan synnerligen halvt och haltande.
          </note>
          <note type="speaker">
            Anf. 7 MIKAEL JANSSON (SD) replik:
          </note>
          <note>
            Herr talman! Modernt säger jag, därför att hos unga människor
            finns det en större förståelse bland unga män för att man med
            plikt ska delta i ett gemensamt försvar av landet, medan många
            unga flickor anser att det kan ­ ske bör vara endast för dem som
            känner att de är mogna uppgiften.
          </note>
          <note>
            Om man tar till sig världshistorien kan man se att arméerna oftast
            har bestått av män, och det beror på att män kan uppfylla de fysiska
            krav som soldatlivet kräver. Jag tycker inte att det är konstigt,
            och jag tror inte att allmänheten tycker att det är konstigt,
            att man har en mönstring för alla unga män men att det är frivilligt
            för flickorna.
          </note>
          <note>
            När vi sedan utvecklar totalförsvaret kommer det säkert att finnas
            plats även för många flickor, och många kommer kanske dessutom
            att gå den här kursen frivilligt.
          </note>
          <note type="speaker">
            Anf. 8 DANIEL BÄCKSTRÖM (C):
          </note>
          <note>
            Herr talman, ärade ledamöter! Personalförsörjningen är ett viktigt
            område och en stor utmaning för Försvarsmakten. Vi arbetar med
            att ta steg i riktning mot en bättre personalfyllnad och att lösa
            de behov som finns av rekrytering och bemanning.
          </note>
          <note>
            Totalförsvarsplikten med rekrytering till Försvarsmakten i fredstid
            upphörde 2010. Rekryteringen skulle i stället baseras på frivillighet.
            Men det har hela tiden varit möjligt att återaktivera totalförsvarsplikten
            om omvärldsläget skulle kräva det. Plikten kan sägas ha legat
            i träda snarare än avskaffats, vilket en del påstått.
          </note>
          <note>
            Sedan har säkerhetsläget förändrats i världen och också i vårt
            närområde. Samtidigt är det en realitet att Försvarsmakten de
            senaste åren inte har lyckats rekrytera det som varit målsättningen
            när det gäller soldater men också officerare. Vi ser att det finns
            behov av bemanning både på officerssidan och på personalsidan.
          </note>
          <note>
            Grundläggande för svensk försvarsförmåga är att vi har en god
            perso ­ nalförsörjning och en långsiktig plan och beredskap. Den
            sammantagna bilden är därför i nuläget allvarlig. Vi behöver fatta
            beslut i närtid för att på längre sikt lyckas bättre. Centerpartiet
            vill i grunden se en rekrytering som baseras på frivillighet,
            där motivation och goda incitament lockar individer till försvaret.
          </note>
          <note>
            På grund av det försämrade säkerhetspolitiska läget beslutade
            regering ­ en i mars att återinföra skyldigheten att mönstra och
            genomföra grundutbildning med värnplikt. Centerpartiet tycker
            att detta är rimligt och står bakom beslutet. Totalförsvarspliktiga
            blir den 1 juli skyldiga att mönstra, och från nyår kommer grundutbildningen
            att bli med värnplikt. Det blir en kombination av frivillighet
            och plikt, och det gäller lika för båda könen.
          </note>
          <note>
            Rekryteringsmyndigheten är i full gång med att utveckla sitt
            arbete och sin organisation för att möta denna behovsbild och
            för att lyckas bättre med rekryteringen i förhållande till de
            målsättningar som gäller. Det beredskapsunderlag som skickas ut
            till dem som fyller 18 år under året har en svarsfrekvens på 95
            procent. Rekryteringsmyndigheten kan kalla även de 5 procent som
            inte har svarat på beredskapsunderlaget. Det urval som görs efter
            de olika proven är viktigt. Det är de bäst lämpade som ska väljas.
            De berörda måste också vara folkbokförda i Sverige.
          </note>
          <note>
            Rekryteringsmyndighetens rapporter från årets första månader
            visar att intresset för den militära grundutbildningen har ökat
            jämfört med början av 2016. Det är fler ansökningar och fler godkända
            rekryttest. Det är också fler som bokar tid för mönstring.
          </note>
          <note>
            I årskullen född 1996 svarade 22 273 av 95 677 att de var motiverade
            att gå vidare i en kontakt med Försvarsmakten. Det innebär att
            många är motiverade och lämpliga att gå in i en utbildning nu
            när målet är 4 000 per år. Det är inte alltid praktiskt lätt eftersom
            man inte har möjlighet att avboka tiden för mönstring. Men det
            finns möjlighet att boka om och alltså hitta en annan tid.
          </note>
          <note>
            I den utredning som kom i höstas lades olika nivåer fram för
            vad som kommer att krävas för att få en bra bemanning i närtid.
            Försvarsberedningen behöver ta detta på största allvar och presentera
            målsättningar för 2021, 2022, 2023 och 2024.
          </note>
          <note>
            Man har också presenterat beräkningar på att det skulle kosta
            minst 2 miljarder per år ytterligare om vi skulle utbilda 8 000
            per år. Det är viktigt för Centerpartiet att man hittar ett system
            som löser Försvarsmaktens rekryteringsbehov och att man får starka
            incitament och långtgående frivillighet.
          </note>
          <note>
            Att successivt öka utbildningsvolymen kräver infrastruktur. Det
            kräver bland annat lokaler, övningsområden och utrustning men
            också befäl och instruktörer. I nuläget har Försvarsmakten inte
            fler tillgängliga instruktörer än att man klarar att utbilda en
            volym på 4 000 per år.
          </note>
          <note>
            Dimensioneringen av antalet officerare är avgörande för om vi
            om några år kommer att lyckas att växla upp och öka antalet utbildade.
            Denna fråga måste vi diskutera och ta beslut om under de närmaste
            åren för att hinna rekrytera och utbilda fler officerare men också
            för att få en personalfyllnad i förhållande till den pensioneringstakt
            som råder i Försvarsmakten. Det krävs förslag och initiativ i
            god tid för att lyckas infria både nuvarande och kommande målsättningar.
            Det krävs förutseende och långsiktigt tänkande.
          </note>
          <note>
            Det är också viktigt att regeringen tar initiativ i dessa frågor
            och sätter fokus på att öka rekryteringen av personal och framför
            allt på att möjliggöra tillräcklig rekrytering på officerssidan.
            Ett sätt är att erbjuda alla kontinuerligt anställda tillsvidareanställning.
            Man kan fokusera mer på att rekrytera GSS till officerare och
            även soldater till officerare. Man kan också öka fokus på att
            återanställa fler officerare som tidigare har tjänstgjort i Försvarsmakten.
          </note>
          <note>
            Den redundans som vi eftersträvar i officersförsörjningen är
            viktig. Vi riskerar att få ett stort glapp 20–25 år framåt i tiden
            på grund av tidigare anställningsstopp och att det är för få som
            rekryteras. 27 procent av dem som sedan 2010 har examinerats från
            det operativa programmet hade inte en officersanställning den
            1 januari 2016. Det är alltså mer än en fjärdedel av dem som gick
            det operativa programmet.
          </note>
          <note>
            Detta blir akut, och risken är att redan negativa siffror blir
            ännu mer negativa om några år. Examinationsmålet för det operativa
            programmet för innevarande period, 2016–2019, är 150 stycken,
            och i höstas började 119 på utbildningen. Vi vet att det utexaminerades
            73 officerare förra året. De närmaste 15 åren räknar man med att
            250 i snitt går i pension varje år.
          </note>
          <note>
            Detta är en utmaning för Försvarsberedningen, regeringen och
            riksdagen att fokusera på och hantera.
          </note>
          <note>
            Låt oss titta på hur Försvarsmakten uppfattas som arbetsgivare
            och hur stor attraktionskraften är att gå in i en anställning
            i Försvarsmakten. I en jämförelse mellan olika statliga myndigheter
            2016 hade Försvarsmakten ett index på 21. Genomsnittet låg på
            25. Polisen hade 30. Det säger en del om hur folk uppfattar Försvarsmakten
            i relation till andra myndigheter. Därför måste det också vara
            ett tydligt fokus på att förbättra attraktionskraften hos och
            uppfattningen om Försvarsmakten.
          </note>
          <note>
            Det finns också utmaningar på sikt när det gäller rekryteringen
            till hemvärnet. Många som går in i hemvärnet har tidigare tjänstgjort
            i pliktsystemet. Det gäller även officerare. Tittar vi 5, 10 eller
            15 år framåt är utmaningarna större. I dag ser det bra ut.
          </note>
          <note>
            Att i dag avsluta eller göra uppehåll i sitt ordinarie arbete
            för att utbilda sig några månader i hemvärnet har ett pris. Det
            krävs att vederbörande ersätts för sin utbildningsinsats om man
            är några år upp i åldern och ska kunna tjänstgöra. Detta är viktigt
            för svensk försvarsförmåga. Det handlar också om yttäckning i
            ett hela-landet-perspektiv.
          </note>
          <note>
            Det finns fler områden att tala om, till exempel lönesättning
            och karriärvägar, men jag stannar här och yrkar bifall till reservation
            4.
          </note>
          <note type="speaker">
            Anf. 9 MIKAEL OSCARSSON (KD):
          </note>
          <note>
            Herr talman! I dag diskuterar vi försvarsutskottets betänkande
            nr 4, Vissa frågor om Försvarsmaktens personal .
          </note>
          <note>
            I mitt anförande ska jag beröra personalförsörjningen och veteranfrågorna.
            Först ska jag dock yrka bifall till punkt 5 i reservation 9.
          </note>
          <note>
            En försvarsmakt består i grunden av mannar, materiel och övningar.
            Därför är det viktigt att vi diskuterar personalförsörjningen.
            Man kan säga att Försvarsmakten är dess personal.
          </note>
          <note>
            Vi måste erkänna att vi har rejäla utmaningar här. Personalförsörjning
            ­ en har inte fungerat på ett tillfredsställande sätt. Vi har
            haft problem med att de heltidsanställda inte stannar så länge
            som vi hade tänkt, och när det gäller de deltidsanställda har
            det inte alls gått enligt planeringen.
          </note>
          <note>
            Precis som Allan Widman var inne på när han stod i talarstolen
            gör detta att vi inte alls har kommit upp till de numerärer som
            det var tänkt. Det har inte rekryterats på långa vägar så många
            som det var tänkt på frivillig väg. Detta får stora konsekvenser
            för vår försvarsförmåga.
          </note>
          <note>
            Det är sant att regeringen har ändrat reglerna så att vi nu kan
            ha rep ­ övningar. Vi måste dock komma ihåg att detta är soldater
            som var inne för kanske tio år sedan. Detta får stora konsekvenser
            i förmåga, för det är gen ­ om att öva som vi får en förmåga.
            Det blir lika dåligt som ett fotbollslag, en blåsorkester eller
            vad man vill som inte övar – det blir inte bra. I ett tufft läge
            blir det väldigt riskabelt, särskilt när det gäller Sveriges rikes
            säkerhet, som vi pratar om nu, och att kunna försvara vårt land.
            Därför är det viktigt att förändringar är på gång.
          </note>
          <note>
            Vi borde redan från början ha gjort som Norge och Danmark, nämligen
            kombinerat frivillighet med plikt. Men nu sker detta, och det
            är bra. Det är viktigt att förändringen kommer till stånd så att
            vi kan fylla upp förbanden tillräckligt så att de kan öva på riktigt
            – öva krig. Det är ju vad Försvarsmakten ytterst går ut på: att
            kunna försvara vid en kris eller ett krigsläge. Vi hoppas alla
            att detta aldrig ska ske, men genom att ha en tröskelförmåga ökar
            chanserna att vi aldrig ska behöva nyttja denna. Där kommer perso
            ­ nalförsörjning in som en viktig del.
          </note>
          <note>
            En sak som Kristdemokraterna under lång tid har förespråkat är
            att vi inför bonusar och premier så att personalen stannar. Det
            är enkelt, egentligen: What´s in it for me? Man måste kunna se
            vilka fördelar som finns. Där är vi alldeles för dåliga – alla
            andra länder som har heltidsanställda soldater har detta. Sverige
            är det enda land som inte har det, och det är en bidragande orsak
            till att man slutar i förtid. Om det nya personalförsörjningssystemet
            ska fungera måste detta komma på plats. Det är en brist att regeringen
            inte har kommit till skott på den punkten.
          </note>
          <note>
            Det är viktigt att se till att man kan göra studieuppehåll, som
            vi tar upp i vår reservation, och på olika sätt öppna möjligheter
            så att man kan kombinera sitt liv med Försvarsmakten. Det är också
            tänkbart att införa ett system där studieskulden efterskänks om
            man vill studera. Det handlar om att hitta fördelar som gör att
            personalen stannar kvar. Det vinner vi alla på. Det är jätteviktigt
            att regeringen tar till sig detta om reformen ska bli så lyckad
            som den behöver bli. Detta gäller Sveriges säkerhet, herr talman.
          </note>
          <note>
            Sedan har vi veteranfrågorna. Låt mig här från talarstolen uttrycka
            min största beundran för och tacksamhet mot alla tusentals soldater
            som för vår räkning har åkt ut och gjort fredsbevarande insatser.
            Sedan 1948 – i 69 år – har vi skickat ut soldater. De har gjort
            fantastiska insatser, men vi har inte tagit hand om dem tillräckligt
            när de har kommit hem. En hel del har skadats fysiskt men ännu
            fler psykiskt. Det är en stor brist.
          </note>
          <note>
            I exempelvis Amerika är det en enorm skillnad när det gäller
            deras veterans. Man tar hand om dem, känner respekt för dem och
            vördar dem. Nu håller detta på att ändras lite i Sverige. Kristdemokraterna
            har varit förkämp ar för att ett veterancenter ska komma till
            stånd, och jag hoppas att regeringen får detta gjort efter tillkännagivandet
            från försvarsutskottet.
          </note>
          <note>
            Det är en bra sak att vi nu äntligen har fått till stånd en veterandag
            den 29 maj. Äntligen! Den utvecklas och ska nu bli en flaggdag.
            Tyvärr drar regeringen detta i långbänk, onödigt nog. Det minsta
            vi kan göra är att visa tacksamhet och respekt för dem som har
            tagit risker för att försvara och bevara freden. Med dessa ord
            tackar jag för mig.
          </note>
          <note type="speaker">
            Anf. 10 ALEXANDRA VÖLKER (S):
          </note>
          <note>
            Herr talman! Vi befinner oss i en orolig tid i en orolig omvärld.
          </note>
          <note>
            För att Försvarsmakten ska kunna stärka sin förmåga krävs personal.
            Det krävs fler duktiga soldater, sjömän, piloter och officerare
            som klarar de tuffa uppgifterna och förändra de hotbilder.
          </note>
          <note>
            Under de senaste åren har i snitt 1 500 platser på den grundläggande
            militära utbildningen stått tomma. Det var en helt ohållbar situation.
            Om vi ska ha en personalförsörjning som fungerar inte bara i dag
            utan även i morgon kan vi inte göra oss beroende av dem som gjorde
            värnplikten för tio år sedan. Ett robust system kräver ett stadigt
            inflöde av personer.
          </note>
          <note>
            Det var därför regeringen den 2 mars i år beslutade att totalförsvarspliktiga
            ska vara skyldiga att genomgå mönstring och fullgöra grundutbildning
            med plikt. Även om det fortfarande är frivilligheten som utgör
            grunden i systemet har nu Försvarsmakten och Rekryteringsmyndigheten
            verktyg för att säkerställa att platserna på utbildningen fylls.
          </note>
          <note>
            En bonus med pliktsystemet är att det gör att ungdomar, oavsett
            kön, blir tvungna att ta ställning till om de tycker att värnpliktsutbildningen
            är något för just dem. Vid ett besök på en fritidsgård tidigare
            i vår hamnade jag mitt i just ett sådant samtal. Brevet om beredskapsunderlaget
            hade precis skickats ut till alla ungdomar i området födda 1999.
            Nu stod ett antal elever födda år 2000 och diskuterade hur de
            ska ställa sig och svara när det gäller beredskapsunderlaget nästa
            år. De kanske faktiskt tycker att en utbildning i Försvarsmakten
            kunde vara intressant och något för dem.
          </note>
          <note>
            Det här är ungdomar som annars antagligen inte skulle ha funderat
            på att genomgå en utbildning i Försvarsmakten. På grund av värnpliktens
            återaktivering är detta nu ett självklart samtalsämne på fritidsgårdar
            runt om i Sverige.
          </note>
          <note>
            Herr talman! Efter det nya personalsystemets införande år 2010
            har vi stått med en stor andel tomma stolar. Nu får vi i stället
            ett system som skapar flexibilitet och långsiktighet. Detta beslut
            är bara ett i raden av beslut som har fattats för att stärka Försvarsmaktens
            förmåga och skapa ett starkare personalförsörjningssystem.
          </note>
          <note>
            Under 2016 genomförde strax över 1 000 personer repetitionsutbildningar
            på elva platser i Sverige. Bara på Lv 6 i Halmstad genomförde
            400 personer repetitionsutbildning. Att dessa personer har kunnat
            genomföra repetitionsutbildning är viktigt för Försvarsmaktens
            förmåga, efter ­ som man för första gången kan öva med fulla förband.
            Detta kunde man inte göra innan regeringen beslutade att återaktivera
            repetitionsplikten hösten 2014.
          </note>
          <note>
            Under åren vid regeringsmakten har alltså den socialdemokratiska
            och miljöpartistiska regeringen fattat flera viktiga beslut för
            att tillföra fler verktyg i verktygslådan i syfte att fylla krigsförbanden
            och få ett långsiktigt fungerande personalförsörjningssystem.
          </note>
          <note>
            Herr talman! Sverigedemokraterna menar att värnplikt är ett verktyg
            för att säkra personalförsörjningen till Försvarsmakten. Skillnaden
            mellan Sverigedemokraterna och Socialdemokraterna är att Sverigedemokraterna
            tycker att fler än hälften av medborgarna ska lämnas utanför systemet.
          </note>
          <note>
            I stället för att utgå från vilka som är bäst lämpade bland alla
            svenska medborgare i en årskull utesluter Sverigedemokraterna
            halva befolkningen då kvinnor inte ska vara en del av systemet.
            I stället för att bedöma vilka som faktiskt är bäst lämpade att
            utföra uppgiften, både utifrån vilja och utifrån förmåga, är det
            kön som är avgörande för Sverigedemokraterna.
          </note>
          <note>
            Värnplikt är ett viktigt redskap för att stärka och säkra Sveriges
            försvar. Vi bygger vår säkerhet gemensamt. Genom värnplikt kan
            vi identifiera vilka som bäst skulle bidra till Försvarsmakten
            och således till försvaret av Sverige.
          </note>
          <note>
            För oss Socialdemokrater är det självklart att inte göra skillnad
            utifrån kön, att det är förmågan som ska vara avgörande och att
            män och kvinnor är lika viktiga för att upprätthålla svensk säkerhet.
            Men så är det inte för Sverigedemokraterna. I stället tror Sverigedemokraterna
            på en kvotering av män, där könet går före förmågan.
          </note>
          <note>
            Herr talman! Sverigedemokraternas syn på personalförsörjning
            blir ännu mer märklig med tanke på att de själva inte riktigt
            tycks veta vad de vill. I sin budgetmotion menar Sverigedemokraterna
            att mönstring ska vara både obligatoriskt och frivilligt för kvinnor.
            I att-satsen till betänkandet skriver Sverigedemokraterna att
            ”samtliga unga män i en årsklass ska mönstras på plats – för kvinnor
            är detta frivilligt”.
          </note>
          <note>
            Här föreslår alltså Sverigedemokraterna att alla män i en årskull
            ska mönstra, medan det ska vara frivilligt för kvinnor.
          </note>
          <note>
            I sin reservation, där Sverigedemokraterna alltså motiverar varför
            de tycker att utskottet borde säga ja till detta förslag, som
            jag läste upp, skriver de: ”Samtliga unga män och kvinnor bör
            mönstra på plats.”
          </note>
          <note>
            I denna version ska det alltså vara obligatoriskt även för kvinnor
            att mönstra. I denna version går i stället skiljelinjen vid själva
            utbildningsutförandet, som då ska vara frivilligt för kvinnorna.
          </note>
          <note>
            När Sverigedemokraterna röstar på sitt förslag i eftermiddag
            kommer de alltså i ett och samma knapptryck att rösta både ja
            och nej till obligatorisk mönstring för alla kvinnor. Detta motstridiga
            besked från Sverigedemokraterna finns alltså både i det betänkande
            som vi beslutar om i dag och i Sverigedemokraternas budgetmotion.
          </note>
          <note>
            Jag förstår att det här måste låta lite rörigt för er som lyssnar.
            Och rörig är precis vad Sverigedemokraternas politik är. Av någon
            anledning tycks Sverigedemokraterna alltid få svårt när de ska
            förklara vad de själva tycker. Men så blir det kanske när man
            är ett populistiskt parti och är mer mån om att förklara att alla
            andra tycker fel än att formulera en seriös och konkret politik.
          </note>
          <note>
            Personalförsörjningen är hela grunden för svensk säkerhet. Att
            hantera svensk försvars- och säkerhetspolitik på detta sätt är
            djupt oseriöst och beklagligt.
          </note>
          <note>
            Herr talman! Försvarspolitik är på största allvar. Varje dag
            bidrar soldater och annan personal till att skapa säkerhet runt
            om i världen. De gör det genom att själva utsätta sig för stora
            risker och verka i tuffa miljöer. Det handlar om insatser som
            Minusma i Mali, där Försvarsmakten under FN-flagg samlar in underrättelser
            för att bidra till säkerhet, stabilitet och skydd av befolkningen
            i regionen. Det handlar också om insatser som den i norra Irak,
            där Försvarsmakten utbildar och ger råd till bland annat pesh
            ­ mergastyrkorna i kampen mot Daish.
          </note>
          <note>
            Detta är två exempel på insatser där vi i Sverige gör skillnad.
            Det är två exempel där varje enskild individ som deltar i insatsen
            gör skillnad. Det är vår uppgift att se till att de har bästa
            möjliga stöd på plats, och det är vår uppgift att se till att
            de har bästa möjliga stöd när de kommer hem. På ett imponerande
            sätt bidrar de varje dag dygnet runt till att skapa stabilitet
            i det land som de verkar i. De, tillsammans med alla andra som
            åker iväg på internationella insatser, förtjänar att få allt det
            stöd som de och deras anhöriga behöver. Jag är därför glad över
            att vi över blockgränsen delar synen på hur viktigt det är att
            mer görs.
          </note>
          <note>
            Den 1 juli inrättas det ett veterancentrum – ett kompetenscentrum
            som ska driva, utveckla och implementera myndighetens veteran-
            och anhörigarbete. Detta är ytterligare ett viktigt steg för ett
            bättre omhändertagande av våra veteraner.
          </note>
          <note>
            Att ni i Alliansen valde att inrätta en formell ceremoni på veterandagen
            ger jag er en eloge för. Det var ett viktigt beslut som vi socialdemokrater
            med stolthet följer upp. Vi kommer även fortsättningsvis att behöva
            utveckla veteranpolitiken för att ge bästa stöd till den som har
            gjort en insats för Sverige. Den som ställer upp för samhället
            ska också få samhällets stöd tillbaka.
          </note>
          <note>
            Jag yrkar bifall till utskottets förslag i betänkandet.
          </note>
          <note type="speaker">
            Anf. 11 HANS WALLMARK (M) replik:
          </note>
          <note>
            Herr talman! Jag vill fästa avseende vid två saker i Alexandra
            Völkers anförande. Det ena gäller repövningen i Halmstad. Jag
            har varit där på besök och blev mycket imponerad av dem som deltog
            och också av den glädje som dessa personer gav uttryck för över
            att vara en del av Försvarsmakten och nu tränas och prövas igen.
            Det är viktigt att lyfta fram detta som en god erfarenhet.
          </note>
          <note>
            Det andra gäller att Alexandra Völker i sitt anförande pekade
            på en passage i Sverigedemokraternas motion. I mitt replikskifte
            med Sverigedemokraterna hävdade de att detta både skulle vara
            modernt och föra samman befolkningen. Jag önskar Alexandra Völker
            lycka till i det replikskifte som hon kommer att ha med Mikael
            Jansson om detta.
          </note>
          <note>
            Herr talman! Jag har dock tre frågor till Alexandra Völker. Socialdemokraterna
            har återkommande pekat finger mot Alliansen och sagt att man vilandeförklarade
            värnplikten med tre rösters övervikt. Den här regeringen har inte
            ens bemödat sig att komma till riksdagen när värnplikten återaktiveras.
            Är det att visa kammaren respekt?
          </note>
          <note>
            Min andra fråga handlar om att det pågår en diskussion i samhället
            och att jag ser och hör en del socialdemokrater som är ute och
            förklarar och försvarar det som man nu gör när det gäller den
            återaktiverade plikten. Vill Alexandra Völker beskriva det som
            nu görs som allmän och lika värnplikt?
          </note>
          <note>
            Jag har en tredje fråga som jag skulle vilja ställa till Socialdemokraterna.
            I samband med Sälenkonferensen 2015 gav utrikesministern uttryck
            för att man borde ha en modern värnplikt, som hon kallade den.
            De värnpliktiga skulle också kunna användas för att släcka skogsbränder,
            vara delaktiga i nationella katastrofer eller hjälpa Migrationsverket.
            Vad hände med detta förslag från utrikesministern?
          </note>
          <note type="speaker">
            Anf. 12 ALEXANDRA VÖLKER (S) replik:
          </note>
          <note>
            Herr talman! Jag tackar Hans Wallmark för frågorna. Det beslut
            som togs under alliansregeringens tid om att göra värnplikten
            vilande innebar också att den kunde återaktiveras genom endast
            ett klubbslag på ett reger ­ ingssammanträde. Det är också ett
            begrepp som bland andra Allan Widman tidigare har använt flera
            gånger just i den här kammaren när han har kritiserat att det
            tog så lång tid.
          </note>
          <note>
            Denna nyhet är också någonting som man nu har använt. Den utredning
            som gjordes om personalförsörjningen var väl förankrad i den försvarsgrupp
            som bland andra Hans Wallmark själv ingår i. Jag tror att vi alla
            är överens om att vi inte har tid med alltför långa processer
            när det kommer till att få ett starkare försvar och en mer robust
            personalförsörjning. Därför tycker jag att det ändå är rimligt,
            utifrån att det var den tidigare alliansregeringen som öppnade
            upp denna möjlighet, att Socialdemokraterna och Miljöpartiet har
            valt att ta till vara denna möjlighet.
          </note>
          <note>
            När det gäller plikten är det frivilligheten som ligger till
            grund, och värnplikten blir ett bra komplement för att man ska
            se till att ha ett system som står sig över tiden. Det är en värnplikt
            som riktar sig till både män och kvinnor.
          </note>
          <note>
            Frågan om civilplikt, som jag utgår från att Hans Wallmark syftar
            på, lyfte utrikesministern fram i sitt anförande i Sälen. Hon
            har också varit tydlig med att det var en personlig reflektion
            som hon gjorde. Vi socialdemokrater tycker absolut att det kan
            vara intressant. Men, som jag tror att Moderaterna är väl medvetna
            om, det är ingenting som är aktuellt för stunden.
          </note>
          <note type="speaker">
            Anf. 13 HANS WALLMARK (M) replik:
          </note>
          <note>
            Herr talman! Jag tackar Alexandra Völker, som svarar seriöst
            och ärligt på frågorna, för detta. Det är värt all heder. Det
            tycker jag förtjänar respekt här i kammaren.
          </note>
          <note>
            Jag vill ändå påpeka att när Socialdemokraterna så bombastiskt
            har pekat finger mot Alliansen, som de har gjort under flera år,
            och sagt att man ändrar någonting med tre rösters övervikt och
            sedan inte själva kommer till kammaren i dag – varken försvarsministern
            eller någon annan företrädare för regeringen deltar i denna debatt
            – kan man fundera på vilken respekt de visar för denna typ av
            beslut. Det blir en sådan kontrast mellan det bombastiska bullret
            med det pekande fingret och det som de nu gör.
          </note>
          <note>
            I grunden har jag ingenting emot att regeringen nu har återaktiverat
            värnplikten på det sätt som man har gjort. Men det är kontrasten
            som jag ändå vänder mig mot, alltså att man inte har velat höra
            riksdagen.
          </note>
          <note>
            Jag delar det som Alexandra Völker säger om att det såtillvida
            inte är en allmän och lika värnplikt, utan det blir ett blandsystem
            som ytterst har frivilligheten som grund. Då menar jag att man
            ska säga det, inte bara i kammaren utan även när man är ute och
            agiterar. Jag riktar mig inte specifikt mot Alexandra Völker utan
            mer mot andra socialdemokratiska retoriker som deltar i debatten.
          </note>
          <note>
            Då kan jag ta upp den tredje och sista frågan som jag ställde.
            Med all respekt, men jag vet inte om en utrikesminister som deltar
            på en stor försvars- och säkerhetspolitisk konferens och håller
            ett linjetal ska ägna sig åt personliga reflektioner. Dock, herr
            talman, delar jag fullt ut den socialdemokratiska ledamotens slutsats
            att ingenting av det som utrikesminis ­ tern presenterade i Sälen
            finns med i det som regeringen nu har lagt fram.
          </note>
          <note type="speaker">
            Anf. 14 ALEXANDRA VÖLKER (S) replik:
          </note>
          <note>
            Herr talman! Jag tycker ändå att den här regeringen har varit
            mycket tydlig med att man månar om blocköverskridande överenskommelser.
            Man har lagt mycket stor vikt vid och mycket tid på att faktiskt
            få ihop en blocköverskridande överenskommelse när det gäller försvarets
            inriktning. Det är också därför som man har denna försvarsgrupp
            som ses mycket regelbundet för att diskutera hur vi hela tiden
            ligger till i förhållande till den överenskommelse som har gjorts.
          </note>
          <note>
            Det har varit tydligt att det finns ett stort stöd i riksdagen
            för att återinföra plikten, till skillnad från när den avskaffades.
            Det är också ett verktyg som den tidigare alliansregeringen själv
            har införskaffat. Men nu kritiserar allianspartierna den nuvarande
            regeringen för att den använder detta verktyg. För mig blir det
            något märkligt.
          </note>
          <note>
            Jag tycker att det var viktigt att man tog detta beslut snabbt
            och att man ser till att man kan få plikten på plats snabbt. Även
            om detta är ett komplement till frivilligheten ser vi att det
            är ett komplement som det finns ett mycket stort behov av i Försvarsmakten
            i dag.
          </note>
          <note type="speaker">
            Anf. 15 MIKAEL JANSSON (SD) replik:
          </note>
          <note>
            Herr talman! Völker resonerar om huruvida SD:s politik är konsekvent
            och tydlig eller kan vara svår att greppa. Jag kan svara att Sverigedemokraternas
            försvarspolitik har varit helt konsekvent under hela vår tid här
            i riksdagen. Det är vi som vill ha ett invasionsförsvar, det var
            vi som ville ha värnpliktsutbildning och det är vi som vill höja
            försvarsanslaget. Allt går i den riktning som vi har angivit.
            Det är de andra partierna, inklusive Socialdemokraterna, som har
            ändrat kurs.
          </note>
          <note>
            Vi kan se på Socialdemokraternas arv i försvarsfrågan. Det är
            Socialdemokraterna som har stått för de stora förbandsnedläggningarna.
            Man skar ned försvarsanslaget så att vi helt och hållet tappade
            militär förmåga under en tid – den strategiska timeouten.
          </note>
          <note>
            Min fråga till Völker är: Kommer Socialdemokraterna att göra
            en till helomvändning nu? Är ni beredda att höja försvarsanslaget
            kraftigt? Låt oss hoppas på det, för vi kan inte bygga ett invasionsförsvar
            på det anslag vi har i dag. Kommer Socialdemokraterna att göra
            en till helomvändning och höja försvarsanslaget?
          </note>
          <note type="speaker">
            Anf. 16 ALEXANDRA VÖLKER (S) replik:
          </note>
          <note>
            Herr talman! Till skillnad från Sverigedemokraterna är Socialdemokraterna
            ett parti som tar politik i allmänhet och försvars- och säkerhetspolitik
            i synnerhet på yttersta allvar. Alla förslag som vi lägger fram
            är seriösa, konkreta, fullt ut finansierade och i alla steg genomtänkta.
            Jag kan garantera ledamoten Jansson att det är någonting som vi
            tänker fortsätta med.
          </note>
          <note>
            Däremot är jag väldigt nyfiken på om ledamoten Jansson kan förklara
            de två linjer som går helt emot varandra i Sverigedemokraternas
            budgetmotion och detta betänkande. Jag tycker inte att Försvarsmaktens
            perso ­ nalförsörjning är en oviktig fråga. Att man helt väljer
            att ignorera den frågan finner jag något märkligt.
          </note>
          <note>
            Dessutom undrar jag om Mikael Jansson står fast vid att skälet
            till att man inte tycker att det ska vara mönstring för kvinnor
            är att det inte finns stöd för det i opinionen. Är det Sverigedemokraternas
            linje?
          </note>
          <note type="speaker">
            Anf. 17 MIKAEL JANSSON (SD) replik:
          </note>
          <note>
            Herr talman! Det är lätt att se att det finns många kvinnor i
            försvaret som gör ett väldigt bra jobb. Det tycker vi också är
            väldigt positivt. Vi är inte på något sätt motståndare till det.
          </note>
          <note>
            Ni i Socialdemokraterna säger att ni är seriösa. Men ni var ansvariga
            för förbandsnedläggningarna och skar ned försvarsanslaget så att
            det militära försvaret tappade hela sin förmåga under en strategisk
            timeout. Ni säger att detta är seriöst. Jag tycker att det är
            väldigt oseriöst.
          </note>
          <note>
            Man ska också veta att vi sverigedemokrater vill ta ut fler till
            värnpliktsutbildning än vad regeringen vill, närapå dubbelt så
            många.
          </note>
          <note>
            Ska man anse att en felskrivning i en reservationstext skulle
            visa att vi är otydliga? Vi har under alla år väckt motioner som
            har pekat på att vi har en tydlig linje också vad gäller värnpliktsutbildningen.
            Den här felskrivningen kan man naturligtvis sudda bort tills reservationen
            ska komma in nästa gång, så den påverkar inte på något vis vår
            tydlighet.
          </note>
          <note>
            Men jag är nyfiken på hur regeringen kommer att gestalta värnpliktsutbildningen
            nu när den kommer till skott. Kommer det att vara så att regeringen
            skickar en instruktion till Försvarsmakten och Rekryteringsmyndigheten
            om att ta ut lika många pojkar som kvinnor för värnpliktsutbildning?
            Kommer det att vara 2 000 pojkar och 2 000 flickor som genomgår
            värnpliktsutbildningen?
          </note>
          <note type="speaker">
            Anf. 18 ALEXANDRA VÖLKER (S) replik:
          </note>
          <note>
            Herr talman! Felskrivning i reservationen, säger ledamoten Jansson.
            Ja, felskrivning även i budgeten i så fall, säger då jag.
          </note>
          <note>
            Jag tolkar det ändå som att Sverigedemokraterna står fast vid
            att man anser att mönstringen ska vara obligatorisk endast för
            män. Sverigedemokraternas politik innebär därmed ett steg tillbaka.
            Nu träder faktiskt mönstringsplikt för både kvinnor och män i
            kraft. Det Sverigedemokraternas politik innebär på personalområdet
            är alltså att aktivt ta beslut om att avskaffa mönstringsplikten
            för kvinnor. Det är Sverigedemokraternas linje när det gäller
            personalförsörjning.
          </note>
          <note>
            Att man dessutom grundar det på att det inte finns tillräckligt
            folkligt stöd är ganska kul, med tanke på att företrädare för
            Sverigedemokraterna, inklusive Mikael Jansson själv, förra året
            skrev en artikel där man skröt om hur mycket stöd man har bland
            svenska folket. I den här artikeln peka ­ de man bland annat på
            att nio av tio svenskar anser att värnplikten ska vara könsneutral
            om den återinförs och att den siffran är ännu högre bland personer
            under 30. Trots att Sverigedemokraterna själva har sagt att det
            finns ett stort folkligt stöd för detta använder alltså Mikael
            Jansson själv nu sam ­ ma fakta emot sitt eget förslag. Det här
            visar än en gång på att Sverigedemokraternas försvarspolitik inte
            hänger ihop utan utgår från vad Sverigedemokraterna känner för
            dagen.
          </note>
          <note type="speaker">
            Anf. 19 ANDERS SCHRÖDER (MP):
          </note>
          <note>
            Herr talman! I dag diskuterar vi frågor om Försvarsmaktens personal.
            Det är ett ämne där det periodvis har funnits stora åsiktsskillnader
            mellan partierna. Även i dag tror jag att partierna i riksdagen
            har olika ingångsvärden vad gäller exempelvis personalförsörjningen.
            Men trots detta har, precis som det har framgått i debatten, de
            allra flesta partier landat i att ställa sig bakom det förslag
            om Försvarsmaktens personalförsörjning som Annika Nordgren Christensen
            presenterade i höstas. Att vi därmed är på väg mot en relativ
            enighet kring hur personalfrågorna ska hanteras är positivt. Det
            indikerar att utredningen blev en väl avvägd kompromiss.
          </note>
          <note>
            Sedan noterar jag att en del av de borgerliga partierna har framfört
            en del kritik i form gällande hur utredningen har hanterats, däremot
            inte i sak. Den formkritiken instämmer jag inte i. Alexandra Völker
            förklarade föredömligt varför det är korrekt hanterat. Men jag
            vill också tillägga att det i själva utredningsdirektiven var
            väldigt tydligt att man inte skulle föreslå några lagändringar
            eftersom man skulle ha möjligheten att återaktivera plikten med
            endast ett regeringsbeslut. Då borde det inte komma som någon
            chock för de borgerliga partierna att så också görs.
          </note>
          <note>
            Men som sagt finns det en politisk enighet kring inriktningen.
            Det signalerar också stabilitet och långsiktighet i den svenska
            politiken, vilket är en inte oviktig politisk signal gentemot
            vår omvärld.
          </note>
          <note>
            År 2010 avskaffades värnplikten av den dåvarande alliansregeringen.
            Jag noterar en viss självkritik i de tidigare inläggen, och det
            tycker jag är klädsamt. Förändra er eller dö! sa Fredrik Reinfeldt.
            Det är väl ett talesätt som många partier kan reflektera över.
          </note>
          <note>
            Miljöpartiet var då positivt till inri ktningen mot ökad frivillighet
            men framförde samtidigt kritik mot att beslutet togs utifrån ett
            otillräckligt underlag. Så här i efterhand är det tydligt att
            den kritiken var befogad. År efter år har Försvarsmakten haft
            svårt att rekrytera tillräckligt många personer, vilket har lett
            till att en brist på personal gradvis byggts upp i Försvarsmakten.
          </note>
          <note>
            Min och Miljöpartiets ingång är fortsatt att frivillighet är
            önskvärt framför plikt. Men alla ansvarstagande partier måste
            kunna svara på hur vi ska lösa Försvarsmaktens personalförsörjningsproblem,
            inte minst givet det försämrade omvärldsläget. Utredningen En
            robust personalförsörjning av det militära försvaret föreslår
            nu en modell där frivillighet fortsatt ska utgöra fokus. Den enskildes
            vilja, intresse och motivation kommer att väga tungt i rekryteringsprocessen.
            Försvarsmakten ska mer aktivt söka upp intresserade ungdomar,
            och incitamenten för att göra värnplikten ska öka. Endast om dessa
            åtgärder inte räcker till för att hitta tillräckligt många lämpliga
            individer som frivilligt vill göra värnplikten ska personer med
            lägre intresse kallas in.
          </note>
          <note>
            Som jag ser det är detta en väl avvägd kompromiss som hanterar
            Försvarsmaktens personalförsörjningsproblem med så lite tvingande
            instrument som möjligt, vilket jag tror är anledningen till att
            denna utredning har samlat ett så brett stöd här i riksdagen.
          </note>
          <note>
            Jag vill framhålla min förhoppning om att den nya ordningen med
            en könsneutral värnplikt ska leda till en mer jämställd försvarsmakt
            där fler kvinnor deltar. Den effekten har vi sett tydligt i till
            exempel Norge när de gick över till ett könsneutralt pliktsystem
            där kvinnor och män kallas in på lika villkor.
          </note>
          <note>
            Jag vill också instämma i det som Hans Wallmark tidigare lyfte
            fram i sin kritik mot Mikael Jansson: Det blir lite märkligt när
            Sverigedemokraterna vill gå tillbaka till att endast kalla in
            män – speciellt utifrån deras eget resonemang, där de betonar
            vikten av folkförankring och att plikten kan skapa en gemenskap
            i samhället.
          </note>
          <note>
            Jag håller inte riktigt med om att plikten ska ha de rollerna,
            men om man tycker så blir det väldigt märkligt att man vill exkludera
            alla kvinnor från denna gemenskap. Varför ska inte de också integreras
            och bli en del av folkförankringen?
          </note>
          <note>
            Regeringen tog tidigare i vår beslutet att återuppväcka värnpliktslagstiftningen,
            som legat vilande sedan 2010. Nu ser jag fram emot att jobba tillsammans
            med regeringen för att få på plats så mycket som möjligt av de
            förbättrade incitamentsstrukturer som utredningen föreslår.
          </note>
          <note>
            Med detta, herr talman, vill jag yrka bifall till förslaget i
            betänkandet.
          </note>
          <note type="speaker">
            Anf. 20 JAN R ANDERSSON (M):
          </note>
          <note>
            Herr talman! Inledningsvis kan vi reflektera lite över det vi
            talar om i dag. Försvarsmaktens personalförsörjning – hur låter
            det i allmänhetens öron? Är det ett sätt att beskriva en jämställd
            relation?
          </note>
          <note>
            Motsatsen kanske ligger närmare. Det sätt som vi beskriver dessa
            frågor på visar att vi utgår från en statlig myndighets behov
            för att uppfylla dess krav. Vi är ganska dåliga på att titta på
            personernas behov och på hur vi kan göra oss själva till en mer
            attraktiv arbetsgivare.
          </note>
          <note>
            I sin iver att införa plikt verkar regeringen ha glömt bort att
            göra försvaret till en arbetsgivare som är attraktiv på marknaden.
            Som vi tidigare hört här i kammaren har det uttalats från regeringsföreträdarnas
            håll att det var viktigt att det gick snabbt. Men jag tror att
            man i detta sammanhang måste veta att huvuddelen av dem som jobbar
            inom Försvarsmakten även i framtiden kommer att vara anställda,
            oavsett hur många pliktutbildade vi kommer att ha, och då måste
            vi också vårda den formen.
          </note>
          <note>
            Jag tror även, herr talman, att det är dags att avfärda myten
            om att löne ­ läget inom Försvarsmakten inte har någon betydelse
            för hur länge man stannar kvar. Det finns många exempel som pekar
            på det. Att den som söker sig till Försvarsmakten till en början
            kanske inte tittar på löneläget är väl en sak, men det totala
            erbjudandet kommer så småningom att bli väldigt verkligt när man
            ser att man inte har råd att leva så som ens kamra ­ ter klarar
            av att göra.
          </note>
          <note>
            Jag tror inte att soldatlöner generellt är det som ska vara löneledande,
            och soldatlöner är internationellt sett inte särskilt höga. Men
            skillnaden mellan Sverige och andra jämförbara länder är att erbjudandet
            från försvarsmakten i andra länder är bättre och innefattar förmåner
            som gör att man, både i den roll som man har i försvarsmakten
            och när man lämnar försvarsmakten, har större möjlighet att gå
            vidare med goda förutsättningar. Där har vi ett stort arbete kvar
            att göra.
          </note>
          <note>
            Jag konstaterar vidare att de personer som Försvarsmakten vill
            anställa är sådana som inte kommer att hamna på Arbetsförmedlingen.
            Arbetslösheten bland de personer som har kvalificerat sig till
            anställning inom Försvarsmakten är nära noll.
          </note>
          <note>
            Vi har alltså en grupp personer med väldigt hög färdighet men
            väldigt lågt löneläge. Detta är förstås en ekvation som i slutändan
            visar sig inte fungera.
          </note>
          <note>
            Dagens Nyheter har uppmärksammat denna fråga. Man exemplifierade
            med en person som tidigare jobbat som butikskontrollant med en
            lön på 28 000 kronor i månaden. När han valde att bli anställd
            inom Försvars ­ makten gick han ned till en lön på 16 215 kronor.
            Detta motsvarar en löne ­ sänkning med 38 procent, vilket förstås
            är en ganska rejäl sådan.
          </note>
          <note>
            Jag kan också konstatera att det beslut som regeringen har fattat
            de facto har bidragit till att sänka lönerna ytterligare. Den
            som tidigare, efter grundutbildning, i samband med befattningsutbildningen
            anställdes som soldat får nu fortsätta under värnpliktiga förhållanden.
            Det innebär att man i stället för en lön på ungefär 18 000 får
            en ersättning om 4 480 kronor. Om vi själva skulle få välja mellan
            dessa två löner tror jag att vi vet var vi skulle landa.
          </note>
          <note>
            Ett annat exempel som Dagens Nyheter tog upp är en soldat som
            fått behörighet att köra stridsvagnstrailer. Enligt ett erbjudande
            från en åkare på den civila marknaden skulle han fördubbla sin
            lön om han slutade inom Försvarsmakten och i stället gick över
            till ett privat åkeri.
          </note>
          <note>
            Den som vill bilda familj och skaffa bostad får ofta ett nej
            från banken. Man får givetvis inte nej till att bilda familj –
            där är nog försvarsmaktsanställda väldigt attraktiva – men banken
            säger nej efter att ha upptäckt att denna person bara tidvis är
            anställd. Därför kan banken inte erbjuda de lån som kanske skulle
            göra det möjligt att skaffa en bostad.
          </note>
          <note>
            Därmed skapas en besvärlig situation för försvarsmaktsanställda
            soldater. En överstelöjtnant uttryckte problemet på följande sätt:
            När soldaten vill skaffa sig ett liv fungerar det inte. Det är
            ju klart att vi inte ska ha det så.
          </note>
          <note>
            Vi moderater har sagt att vi vill se över hela systemet för ersättningar,
            incitament och förmåner för våra soldater och sjömän. Det finns
            många delar att titta på. Vi har bland annat föreslagit utbildningscheckar
            eller CSN-lån som kan avskrivas samt utbildningspremier eller
            andra premier efter viss tjänstgöringstid.
          </note>
          <note>
            Vi har också sagt att det kan vara viktigt med tillgång till
            vidareutbildning inom anställningen och, inte minst, tillgång
            till bostäder, vilket är en svår fråga på många större orter.
          </note>
          <note>
            Detta är inte någonting som vi moderater enskilt har tagit upp,
            utan det är någonting som också utskottet har framfört till regeringen.
            Även reger ­ ingens utredare har konstaterat samma sak: Det behövs
            fler åtgärder i syfte att öka Försvarsmaktens attraktivitet. Men
            från Försvarsdepartementet ser vi inga förslag.
          </note>
          <note>
            Som någon sa tidigare var det kanske viktigare att göra det snabbt
            än att göra det rätt. Vi ser dock gärna att man gör både och.
            De förslag som finns framlagda måste bli verklighet, och detta
            måste ske ganska snabbt.
          </note>
          <note>
            I den personalutredning som vi fick ta del av före jul konstaterades
            att tillgången på yrkesofficerare kommer att underskrida behovet
            redan år 2020. Stora pensionsavgångar och problem att rekrytera
            gör att vi har ett underskott av officerare, och man konstaterar
            att vi behöver öka vår rekrytering av officerare med 47 procent
            redan från i år för att nuvarande mål ska kunna uppnås. Detta
            visar givetvis på en alarmerande situation.
          </note>
          <note>
            Det ser inte mycket bättre ut när det gäller reservofficersutbildningen.
            För snart tio år sedan beslutade man att införa en ny reservofficersutbildning.
            Med viss reservation, herr talman, tror jag att den första kullen
            ännu inte har examinerats från denna utbildning.
          </note>
          <note>
            I detta sammanhang kan också konstateras att reservofficerarna,
            som utgör ett kitt mellan försvaret och det civila samhället,
            har väldigt svårt att verka, vilket inte är bra. Det är svårt
            för försvaret att anställa reservofficerare på grund av att man
            har knepiga villkor, exempelvis vad gäller kostnader för traktamente.
          </note>
          <note>
            När man vill anställa reservofficerare till utlandstjänstgöring
            har man dessutom olika villkor för dem som är stamanställda och
            för dem som är reservofficerare. Det är inte riktigt bra. Vi ska
            ha första klassens officerare – inte A-klassofficerare och B-klassofficerare.
          </note>
          <note>
            Herr talman! Det finns olika anledningar att vara orolig. Vi
            i Moderaterna har lyft fram att rekryteringen är en viktig del.
            När man nu ska införa en mer allmän mönstring borde det vara läge
            att också titta på att flytta mönstringen ut i landet. Det borde
            inte vara något problem nu när man kan kalla dem som ska mönstra
            till mönstring. Men vi ser att Totalförsvarets rekryteringsmyndighet
            tvärtom lägger ned kontor och stänger vissa kontor för att flytta
            dem. Det är klart att detta väcker en viss oro.
          </note>
          <note>
            Herr talman! Det finns mer att säga om frågan, men jag avslutar
            med att yrka bifall till reservation 6.
          </note>
          <note>
            För att följa upp den debatt som har varit i kammaren tycker
            jag att man i vissa lägen kan ana ett ganska högt tonläge från
            Socialdemokraterna, som gärna vill ta åt sig äran för vissa saker.
            Vi vet ju alla som sitter här att det är vi i Alliansen som har
            drivit frågan om veteranpolitiken framför oss, inte minst exemplifierat
            med veterandagen, som kanske någon gång i framtiden ska bli allmän
            flaggdag. Vi vet att det var en fråga där Socialdemokraterna vände
            under galgen.
          </note>
          <note>
            Slutligen, herr talman: Jag har färsk erfarenhet från den delegation
            från utrikesutskottet och försvarsutskottet som har varit i Irak
            för att studera hur våra trupper fungerar i detta insatsområde.
            Vi kan konstatera att de svenska soldaterna där utbildar kurdiska
            kvinnliga stridande förband. I sammanhanget och med tanke på debatten
            kan vi konstatera att man verkar ha kommit längre bland de irakiska
            kurderna vad gäller att ha en tydlig roll för kvinnorna i sitt
            försvar.
          </note>
          <note type="speaker">
            Anf. 21 ROGER RICHTOFF (SD):
          </note>
          <note>
            Herr talman! Jag ska göra en liten annan vinkling på frågan om
            skolorna och utbildningen av officerare. Det ligger inom ämnets
            ram i alla fall.
          </note>
          <note>
            Yrket som officerare och vissa krigsförbandschefer kräver en
            ganska lång utbildning, och det kräver många övningar. Vi som
            har varit krigsförbandschefer och bataljonschefer och som också
            har hyllats bland annat med en veterandag – tack för den – vet
            att detta är ett svårt yrke. Det kräver en lång utbildning.
          </note>
          <note>
            Herr talman! Låt oss se på hur den nya akademiseringen av Försvarsmaktens
            officerare ser ut. Om vi ser lite djupare på den märker vi att
            om man gör värnplikt, går till ett universitet och läser ekonomi
            i tre år och sedan går ut och gör 18 månader kan man bli krigsförbandschef.
            Hur är det över huvud taget rimligt? Det reagerar vi på. Tänk
            er en läkarutbildning på fem år och att någon säger: Jag har läst
            ekonomi i tre år , så jag kan väl kapa utbildningen och bara göra
            två år! Den läkaren vill vi inte gå till.
          </note>
          <note>
            Nu kommer inte det att hända igen, men jag vill inte heller vara
            i ett krigsförband där chefen har gått 18 månaders utbildning
            för att driva förbandet. I det krigsförbandet vill inte jag vara.
            Jag tycker att det är allvarligt att man nedvärderar yrket på
            detta sätt.
          </note>
          <note>
            När det gäller trupputbildning och truppföring kan man läsa att
            det är övervärderat och överutbildat. Sådana ord finns i texter,
            och man hör dem på möten. Vad är en överutbildad elektriker, läkare
            eller officer? Vad är han överutbildad på?
          </note>
          <note>
            Vi som har gjort massor med KFÖ, krigsförbandsövningar, vet att
            detta är jätteviktiga frågor. Vi vet att det är jätteviktigt att
            göra sådana här övningar. Trupputbildning är för de värnpliktiga
            – när man rycker in och tar emot 30–40 man. Då har man trupputbildning.
            Sedan går man över i truppföring. Det är då man har krigsförband,
            plutoner och kompani. Då för man förband. Det pågår hela tiden
            stabsarbete i detta arbete – planering, ekonomi och så vidare.
            Detta tillsammans är de ben som man står på.
          </note>
          <note>
            Nu börjar man gå in i den akademiska världen, vilket i många
            delar är bra. Man går på Karlberg i ett och ett halvt år. Sedan
            går man i truppslagsskolan i ett år. Då är man uppe i två och
            ett halvt år. Sedan har man eget arbete i ett halvår. Då blir
            det tre år. Sedan är man fänrik och går ut på trupp. Efter två
            år är man löjtnant och efter ytterligare två år kapten. Men vart
            tog kompanichefsutbildningarna vägen? Vart tog plutonchefsskolan
            vägen? Här får vi vara uppmärksamma och följa upp det hela.
          </note>
          <note>
            Som ni vet sorterar i dag FHS, Försvarshögskolan, under Utbildningsdepartementet
            och högskoleförordningen. Men Försvarsmakten sorterar under Försvarsdepartementet.
            Alla har rätt att söka till högskola i dag, eller hur? Men ska
            inte Försvarsmakten kunna ha vetorätt eller i alla fall kunna
            samverka? Vem samordnar detta? Försvarsmakten måste få någonting
            att säga till om när det gäller vilka som ska få gå utbildning
            till officerare. Det här är helt orimligt, och jag tycker att
            vi måste titta på det. Det fungerar rätt bra i dag, men det borde
            också säkerställas i text.
          </note>
          <note>
            Jag tycker att officersyrkets karaktär måste vara styrande. Vilka
            behov har vi, och vad ska man kunna? Det ska gälla precis samma
            sak som för elektrikern, rörmokaren eller läkaren. Det ska finnas
            en utbildningsplan, och den ska fullföljas. Om vi börjar tumma
            på detta för att hitta påfyllnad av officerare tror jag att vi
            går fel.
          </note>
          <note>
            Herr talman! Det är mycket som har sagts här i dag som jag delar
            uppfattningarna om. Men vi måste upp med volymerna på sikt, precis
            som några har varit inne på här. 4 000 man går åt för att säkerställa
            krigsförbanden och den organisation vi har i dag. Men om vi ska
            kunna kasta av, som man säger, till hemvärn, frivilligbrandkår
            och så vidare måste volymerna upp. Därför måste vi kalla in fler.
            Då får vi också lättare att rekrytera officerare. Det får ta den
            tid det tar. Jag ska inte tala om hur vi hamnade i det här läget,
            men det måste få ta tid.
          </note>
          <note>
            Vi måste se över utbildningssystemen, och vi måste vara mer delaktiga.
            Det gäller oss allihop. Vi måste syna utbildningen och se efter
            vad den leder till. Är vi nöjda med den, eller kan vi ifrågasätta
            och diskutera detta med ledningen i Försvarsmakten? Det här tycker
            jag att vi alla skulle kun ­ na bli bättre på.
          </note>
          <note>
            Upp med volymerna, har man sagt. Det måste finnas en kontrollerad
            tillväxt. Det innebär en balans mellan de uppgifter vi ger som
            är av operativ karaktär och dem som är av utbildande karaktär.
            Dessa två saker är jätteviktiga.
          </note>
          <note>
            De 4 000 man som vi talar om nu balanserar i någon form fram
            till år 2020, kanske. Men innan dess måste vi tänka till på hur
            vi kan öka volymerna. Annars kommer den operativa förmågan att
            gå ned.
          </note>
          <note type="speaker">
            Anf. 22 DANIEL BÄCKSTRÖM (C) replik:
          </note>
          <note>
            Herr talman! Tack, Roger Richtoff, för inlägget! Det finns många
            frågeställningar där vi delar synen på problematiken kring både
            rekrytering och officersförsörjning för att kunna klara utbildningsnivåerna
            som ligger i närtid men också framåt. Det är viktigt att vi fortsätter
            att både reflektera över och debattera hur vi på bästa sätt kommer
            fram till goda lösningar och ett gott resultat.
          </note>
          <note>
            Jag har läst Sverigedemokraternas motion inför detta betänkande.
            Det är en samlad och omfattande motion. Jag ska citera några formuleringar:
            ”Utbildningen av officerare ska återgå till att leverera krigsmän
            och ledare till krigs- och funktionsförbanden.” Att leverera krigsmän,
            står det alltså. Vidare står det: ”Officersutbildningen ska vara
            till för att sålla agnarna från vetet, vilket i klartext betyder
            att de som saknar de efterfrågade förmågor ­ na vad avser ledarskap
            och krigsduglighet aldrig utexamineras som office ­ rare.”
          </note>
          <note>
            Jag noterar och tar del av att Sverigedemokraterna föreslår ett
            förändrat utbildningssystem och även en annan rekryteringsform.
            Det vore intressant att veta mer om hur Roger Richtoff och Sverigedemokraterna
            tänker kring det här med att leverera krigsmän och att sålla agnarna
            från vetet.
          </note>
          <note>
            Roger Richtoffs kollega Mikael Jansson har under tidigare delar
            av debatten beskrivit en tredagarsutbildning för pojkar. Jag noterar
            en viss otydlighet här. Det står i motionen att utbildningen bör
            omfatta även flickor i samband med mönstringen. Det vore intressant
            att få veta mer om det praktiska när det gäller detta.
          </note>
          <note type="speaker">
            Anf. 23 ROGER RICHTOFF (SD) replik:
          </note>
          <note>
            Herr talman! Krigsmän kallar vi alla, och det är ett vedertaget
            uttryck som vi använde mycket förr. Det är inget fel på detta.
            Vi utbildar ju soldater och värnpliktiga för krig. Inte fred,
            utan krig. Med vapen i hand ska de skjuta ihjäl andra människor.
            Det är ju det som det syftar till, att försvara sitt land. Det
            är precis det som det syftar till. Ingenting annat.
          </note>
          <note>
            När det gäller att sålla agnarna från vetet skulle jag nog inte
            skriva så, men det är ju självklart så att den som inte duger
            till att vara officer, krigsförbandschef, inte heller ska vara
            det. Därför måste man plocka bort dem, och det gör man redan nu.
            Under resans gång till att bli krigsförbandschef plockas vissa
            personer bort som aldrig blir krigsplacerade. Så var det förr,
            och så är det nu. Det är alltså det som avses med att sålla agnarna
            från vetet.
          </note>
          <note>
            När det gäller tredagarsövningarna hade man förr ibland en vecka.
            Vi har experimenterat med det här, och det har kommit tillbaka
            och försvunnit igen. Den här utbildningen togs bort. Man mönstrade,
            och sedan åkte man hem. Det gjorde jag också, men innan dess gjorde
            man ett antal dagar, och det var ganska bra för att få en orientering
            rörande vad det handlade om. Det visade sig vara ganska bra, och
            därför har vi kvar det i vår reservation.
          </note>
          <note>
            Det tror jag var svar på frågorna.
          </note>
          <note type="speaker">
            Anf. 24 DANIEL BÄCKSTRÖM (C) replik:
          </note>
          <note>
            Herr talman! Ni nämner att man ska komma i kontakt med uniformer
            och lätta vapen och få en grundläggande utbildning i överlevnad.
            Det förklaras i motionen. Det är tre dagar som kan vara viktiga
            för den enskilde, men det handlar också om att fråga sig: Ska
            alla i en gruppering på 100 000 personer med en budget på 100
            000 kronor som Sverigedemokraterna föreslår komma i kontakt med
            vapen även mot den enskildes vilja?
          </note>
          <note>
            Den andra frågan, kopplad till syftet med officersutbildningen,
            är vilken målsättning Sverigedemokraterna i praktiken har när
            det handlar om jämställdhetsmål och kvinnliga officerare i Försvarsmakten.
            Jag hittar inte det någonstans i detta omfattande material. När
            det skrivs om krigsmän är det på sin plats att ställa frågan:
            Hur ser Sverigedemokraternas konkreta mål ut för andelen kvinnor
            som officerare, utbildningsinstruktörer och ansvariga ledare för
            vår krigsorganisation i sin helhet?
          </note>
          <note>
            Vi kämpar ju med att kunna få fler att ansluta sig till Försvarsmakten
            och gå in frivilligt men också att utbilda sig och ta tjänstgöring
            som officerare. Det borde vara oerhört viktigt för Sverigedemokraterna,
            kan jag tycka, att lyfta en tydlig målsättning kring jämställdhetsmål
            och hur man på bästa sätt ska lyckas uppnå dem.
          </note>
          <note>
            Det finns ytterligare en sättning som jag undrar över, och det
            är att officerare ska tillskansa sig en bred förståelse medan
            underofficerare ska ha en djupare förståelse. Det kan vara intressant
            att höra hur man beskriver de här uppdragen i förhållande till
            mandat och ansvarsuppgifter.
          </note>
          <note type="speaker">
            Anf. 25 ROGER RICHTOFF (SD) replik:
          </note>
          <note>
            Herr talman! Vi kan börja med att tala om vapenvägrare, som ledamoten
            tog upp. Vi anser att man inte ska sätta vapenvägrare i fängelse.
            Det gjorde man förr. När jag ryckte in blev det fängelse för den
            som vägrade. Sedan kom frivilligheten, eller att de som vägrade
            fick gå Räddningsverkets utbildningar, och jobba till exempel
            med sjukvård eller inom räddningstjänsten. Det var en plikt att
            göra detta, och den plikten vill vi återinföra. Det innebär att
            den som vägrar att ta ett vapen även kommer undan i vårt system,
            men han ska göra en plikt i samhället – där kan han inte vägra.
            Så är det med den nuvarande regeringens intentioner, som jag har
            förstått det.
          </note>
          <note>
            När det gäller kvinnliga officerare har jag tjänstgjort både
            i Sverige och utomlands med kvinnliga officerare från många olika
            länder, och jag har absolut inget dåligt att säga om det utan
            bara bra saker. Däremot var det svårigheter på vissa förband.
            Vi kan ta ingenjörstrupperna som exempel. Vi som byggde balkbro
            2 och de plutoner som ryckte in hade minst muskelfaktor 8 eller
            9, annars var de ute direkt. Det var mycket få kvinnor som kunde
            ingå i de förbanden. Det rekryteras alltså olika, men därmed inte
            sagt att de är mindre värda. De är utmärkta på massor av positioner.
            Jag tror att den nya chefen för Livgardet är en kvinna. Jag tycker
            att det är alldeles utmärkt. Jag tror att ledarskapskunskaperna
            hos kvinnorna är minst lika bra som hos männen.
          </note>
          <note>
            Tyvärr hinner jag inte gå in på det här med bredare och djupare
            kunskaper på de olika nivåerna, men vi kan ta det vid ett annat
            tillfälle.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 13.)
          </note>
          <note>
            § 9 Spel- och folkbildningsfrågor
          </note>
          <note>
            Kulturutskottets betänkande 2016/17:KrU6
          </note>
          <note>
            Spel- och folkbildningsfrågor
          </note>
          <note>
            föredrogs.
          </note>
          <note type="speaker">
            Anf. 26 SARA-LENA BJÄLKÖ (SD):
          </note>
          <note>
            Herr talman! Jag vill börja med att yrka bifall till reservation
            1, Spel som kulturform , och reservation 2, Spelinstitut .
          </note>
          <note>
            Spellicens eller spelmonopol? Ja, herr talman, det är inte det
            som är frågan i dag, utan riksdagen har beslutat att ta fram en
            reform med spellicens som senare ska komma till vårt bord. Utredningen
            är nu klar, och betänkandet är ute på remiss med sista svarsdag
            den 4 augusti i år. Vi ser fram emot när propositionen från regeringen
            väl kommer.
          </note>
          <note>
            Sverigedemokraternas fokus under utredningens gång har varit
            att utvärdera alla förslag med folkhälsan som utgångspunkt. Mer
            än så kommer jag inte att beröra spellicensen i dag.
          </note>
          <note>
            Herr talman! Jag riktar nu fokus på att utreda möjligheterna
            att inrätta ett spelinstitut, närmare bestämt för den form av
            spel som lite slarvigt brukar inordnas under begreppet datorspel,
            trots att det som åsyftas innefattar spelande på många olika plattformar.
          </note>
          <note>
            Ett spelinstitut skulle kunna uppmärksamma makthavare och andra
            aktörer på spelbranschens behov och vara en brygga för samarbetet
            mellan det offentliga Sverige och spelindustrin. Med det tänker
            jag att ett spelinstitut ska verka för att hjälpa branschen i
            samarbetet med andra kulturella näringar och kulturområden – samarbeten
            som kan bidra till att konst- och kulturskapare får fler och nya
            inkomstkällor. På så vis kan vi bygga upp en stark verksamhet
            för spelskapande som visar att Sverige har ett försprång på denna
            arena, och det skulle väl vara önskvärt om vi upprätthåller vår
            ledande position inom spelvärlden.
          </note>
          <note>
            Utöver att utreda möjligheten att inrätta ett spelinstitut vill
            vi sverigedemokrater verka för att det nordiska spelsamarbetet
            återupptas och att det nordiska samarbetet på spelområdet utvecklas.
            Det nordiska datorspelsprogrammet beskrivs av Nordiska rådet som
            ett av rådets mest framgångsrika samarbeten på kulturområdet och
            svarade för en stor del av den svens ­ ka kulturpolitikens spelpolitik.
          </note>
          <note>
            Riksdagen kommer inom kort att ha en Nordendebatt, och där kommer
            vi att lyfta detta, då det enligt vår bedömning saknas en aktiv
            politik för datorspel. Genom att återuppta det nordiska datorspelsprogrammet
            med nordiskt innehåll främjar vi en modern kulturell och kreativ
            näring samtidigt som det kan förmedla vår historia på ett nytt
            och spännande sätt. Jag hoppas på positiv respons kring detta
            när Nordendebatten hålls här i riksdagen.
          </note>
          <note>
            Det finns folkhögskolor med profilkurser med inriktning på bland
            annat spel och nätverk. Det är ett av många exempel på bra verksamhet
            som bedrivs inom folkbildningen.
          </note>
          <note>
            Folkbildningens huvudsakliga mål är precis som namnet avslöjar
            bildning av folket. Det är viktigt att inte förväxla bildning
            och utbildning. Folkbildningen har historiskt delats in i fyra
            grenar: folkbibliotek, folkhögskolor, föreläsningsföreningar och
            studieförbund.
          </note>
          <note>
            Bildning kan alltså definieras som utveckling av individen och
            odling av själsliga förmågor, medan en utbildning kan inkludera
            bildning. Men utbildning avser i första hand den process där en
            individ systematiskt tillförskansar sig kunskaper och färdigheter.
          </note>
          <note>
            Genom att bilda folket utökar man befolkningens och individers
            möjligheter till självförverkligande men även deras förmåga att
            aktivt delta i samhällets demokratiska processer. Folkbildningen
            anses därför spela en viktig roll för demokratins framväxt. Då
            folkbildningen är en viktig väg till social gemenskap och lusten
            att vilja lära spelar folkbildningen en viktig roll i vårt samhälle.
          </note>
          <note>
            Herr talman! Vi motsätter oss att regeringen öronmärker dessa
            medel. Öronmärkningen av medel innebär att personer som inte fått
            uppehållstillstånd får tillgång till folkbildning. Vi sverigedemokrater
            anser att denna form av etableringsinsatser inte bör riktas till
            personer som ännu inte fått uppehållstillstånd. Vi anser nämligen
            att det inte ger någon rättvis bild, eftersom den asylsökande
            inte vet vad beslutet om att få stanna i landet eller inte kommer
            att landa i. Att söka asyl är inte detsamma som att få asyl.
          </note>
          <note>
            Enligt vår mening riskerar det att ge otydliga signaler, urvattna
            medborgarskapet och ta resurser i anspråk som kan behövas på annat
            håll. Det är viktigt att offentliga medel används ansvarsfullt,
            och ansvarsfullt användande innefattar inte att öronmärka bildningsresurser
            till personer som ännu inte fått asyl.
          </note>
          <note>
            Detta är extra viktigt av hänsyn till och med respekt för folkbildningens
            syfte och funktion i vårt samhälle, det vill säga bildning av
            folket.
          </note>
          <note>
            (Applåder)
          </note>
          <note type="speaker">
            Anf. 27 PER LODENIUS (C):
          </note>
          <note>
            Herr talman! Vi debatterar i dag motioner som behandlar spel-
            och folkbildningsfrågor. Det är alltså tre olika områden som skiljer
            sig åt gans ­ ka mycket. Ja, jag räknar rätt. Det är tre områden.
            Jag kommer att återkomma till folkbildningen.
          </note>
          <note>
            När det gäller spel har det ordet åtminstone två olika betydelser
            i det här betänkandet. Om vi i stället använder det engelska språket
            handlar det om två olika områden: gambling och gaming. Gambling
            handlar om spel om pengar, som lotterier, tipsspel eller vadslagning.
            Inom detta område har Spellicensutredningen precis lämnat sitt
            betänkande En omreglerad spelmarknad till regeringen, för bara
            lite drygt en månad sedan. Utredning ­ en lämnar förslag till
            en ny reglering av spelmarknaden i Sverige. Det är något som är
            nödvändigt och som vi alla väntat på.
          </note>
          <note>
            Utredningen, som jag skulle vilja säga är väldigt bra, är nu
            ute på remiss, och efter det får vi invänta regeringens proposition
            på området. Det är en proposition som jag vet att man nu arbetar
            med för en så snabb leverans som möjligt. Det känns viktigt och
            angeläget.
          </note>
          <note>
            Sedan har vi gaming, alltså skicklighetsspel på dator eller via
            spelkonsoler. E-sport är redan i dag en stor sport som lockar
            många spelare liksom åskådare. Professionalismen är ofta hög,
            och det finns de som livnär sig på e-sport liksom det finns amatörer
            på alla nivåer – precis som inom all annan sport.
          </note>
          <note>
            E-sport har dock ännu inte riktigt fått ett riktigt erkännande
            från samhället. Det kan exempelvis handla om möjligheten att under
            sina gymnasiestudier kunna satsa också på e-sport, på samma sätt
            som man kan göra på exempelvis ishockey- eller fotbollsgymnasier.
            Ändå spelar i dag runt 80 procent av Sveriges befolkning digitala
            spel i någon form. Det är en bred kulturform som attraherar många.
          </note>
          <note>
            Min riksdagskollega i Centerpartiet, Rickard Nordin, lyfter upp
            spelandet i en mycket initierad och viktig motion. Förutom e-sporten
            lyfter han fram spel som kulturform. Till det digitala spelandet
            kan vi också läg ­ ga brädspel av olika slag.
          </note>
          <note>
            Vi kan konstatera, precis som Rickard Nordin gör i sin motion,
            att spelande är en av de mest populära fritidssysselsättningarna
            i Sverige. I statistik från bland andra Statistiska centralbyrån,
            Myndigheten för kulturanalys och SOM-institutet benämns också
            spelande som just en kulturutövning. Men i statens mening, bland
            annat när det gäller bidrag, betraktas spel inte formellt som
            en kulturform. Men både digitalt och analogt spelande liksom utvecklingen
            av dessa spel passar väl in i de kulturpolitiska målen, vilket
            gör att de också formellt borde ses och uppskattas som den breda
            kulturform de i realiteten är.
          </note>
          <note>
            Herr talman! Det civila samhället, med föreningslivet, idrotten
            och folkbildningen, spelar en otroligt stor och viktig roll för
            samhällsutveck ­ lingen och demokratin. Det är i den lokala föreningen,
            i nätverk, i lokala utvecklingsgrupper och inte minst i studiecirklar
            som ett brett samhällsen ­ gagemang kan växa fram. Centerpartiet
            vill att den enskilda människan ska få utvecklas genom samröre
            med det civila samhället och i möten med andra som finns på orten.
          </note>
          <note>
            Folkbildningen, med studieförbunden och folkhögskolorna som finns
            över hela landet, såväl på landsbygden som i staden, blir här
            en viktig del av det civila samhället. Staten satsar stora resurser
            på folkbildningen. Det är enligt min mening mycket väl använda
            pengar. Folkbildningen är en viktig aktör för att lyfta fram och
            skapa engagemang i vårt samhälle.
          </note>
          <note>
            Kontakter med andra och bildning är viktigt för att kunna orientera
            sig, forma självständiga uppfattningar och delta aktivt i samhället.
            Det gäller oberoende av om man är nytillkommen till Sverige eller
            om man har bott i Sverige hela sitt liv. Studieförbunden gör här
            en viktig insats. Det handlar om mänsklig bildning, inte bara
            utbildning, och det handlar om alla som vistas i Sverige under
            längre tid.
          </note>
          <note>
            Herr talman! Studieförbunden spelar också en mycket viktig roll
            för att ge personer med funktionsnedsättning möjligheter att skapa
            sig en plattform för att kunna påverka och delta på lika villkor
            i vårt samhälle. Det kan ske genom kulturevenemang och kulturengagemang.
            Det kan också ske genom förmedling av kunskap i olika studiecirklar
            och på folkhögskolor.
          </note>
          <note>
            Vi kan ta Studieförbundet Vuxenskolans projekt Mitt Val som exempel.
            Det startade inför valåret 2014 och riktade sig till personer
            med intellektuell funktionsnedsättning. Genom projektet Mitt Val
            tog man fram kunskap, underlag och material för studiecirklar
            som stöttade och utbildade personer med intellektuell funktionsnedsättning
            i att ta del av och använda sin medborgerliga rättighet att rösta.
            Mitt Val bidrog till att ytterligare några av våra medborgare
            i Sverige fick möjlighet att använda sin rätt att påverka det
            samhälle vi lever i.
          </note>
          <note>
            Nu fortsätter Studieförbundet med Mitt Val-studiecirklar runt
            om i vårt land, för att allt fler ska kunna använda denna rättighet
            och förstå vad den innebär. Studiecirkeln kan här kanske bli en
            början till något mycket större, en början till något som man
            kanske inte hade förutsett men som ger bildningen ytterligare
            en dimension.
          </note>
          <note>
            Det skulle dock inte kunna hända om inte folkbildning hade sin
            fria roll att hitta egna vägar. Det är friheten och öppenheten
            som ger folkbildningen dess kraft att genom just bildning möta
            varje individ där man står för att därifrån lyfta vidare i ett
            livslångt lärande.
          </note>
          <note>
            Folkbildningens kraft ligger också i att den finns över hela
            landet. Folkhögskolor, studieförbundens studiecirklar och kulturarrangemang
            finns inte bara i städerna utan minst lika mycket, kanske ännu
            mer, på landsbygden och på mindre orter.
          </note>
          <note>
            Herr talman! Det finns dock en risk att projekt, som exempelvis
            Mitt Val startade som, stannar vid att vara just ett projekt och
            att den kunskap och den metodik man lyckats skapa inte kommer
            fler till del än de m som ingick i projektet. Därför är det också
            viktigt med ett generellt stöd för folkbildningen.
          </note>
          <note>
            (Applåder)
          </note>
          <note type="speaker">
            Anf. 28 BENGT ELIASSON (L):
          </note>
          <note>
            Herr talman! För tids vinnande har jag inga särskilda yrkanden
            när det gäller det här betänkandet. Men jag står naturligtvis
            bakom Liberalernas reservationer.
          </note>
          <note>
            Herr talman! Spelpolitiken kommer vi med säkerhet att debattera
            och diskutera många gånger och på många olika sätt i den här kammaren
            framöver. Detsamma gäller e-sporten. För den sakens skull väljer
            jag att i dag fokusera på den del i betänkandet som rör folkbildningen.
          </note>
          <note>
            Det räcker inte att veta var man kan hitta information. Man måste
            också ha kunskapen som gör att man kan orientera sig i en värld
            som fylls av påståenden. Man behöver helt enkelt bildning.
          </note>
          <note>
            Vi från Liberalerna menar att respekten för bildning behöver
            få en renässans. En reformation av det begreppet i skolan är en
            hörnsten i detta arbete, en aktiv kulturpolitik är en annan hörnsten.
          </note>
          <note>
            Kunskap är och ger frihet, såväl för den enskilde som slipper
            lita på auktoriteter som för samhället i stort som kan ta upp
            kampen mot populism och auktoritära läror. Kritiskt tänkande och
            förståelse för skeenden kan knappast underskattas i den tid som
            vi nu lever i.
          </note>
          <note>
            Herr talman! Skolan är en av samhällets absolut viktigaste kulturbärande
            institutioner, och den ska inte bara förmedla kunskap utan också
            grunderna för bildning. En kreativ miljö där eleverna själva får
            skapa är en viktig förutsättning för lärandet. Genom skolan kan
            också alla barn och ungdomar nås av professionella kulturutövare
            och därigenom få se och höra till exempel teater, film och musik
            av hög kvalitet.
          </note>
          <note>
            Alla barn och ungdomar bör också under sin skoltid få några skönlitterära
            böcker med sig som kan följa dem genom livet, liksom årligen ta
            del av scenupplevelser i form av till exempel konserter och teaterföreställningar.
            Kort sagt: Man behöver starta sin bildningsresa.
          </note>
          <note>
            Herr talman! Sverige har en väldigt stark bildningstradition
            som måste hållas levande även i vår tid. Bildning och kunskap
            stärker den enskildes egenmakt och förmåga att orientera sig och
            fatta egna självständiga beslut. Därför värnar vi liberaler bildningstanken,
            främjar personliga bildningsresor och stöder den fria folkbildningen.
          </note>
          <note>
            När de svenska folkrörelserna växte fram betonade de alla mycket
            starkt behovet av just bildning. Det var genom litteratur och
            studier som individen skulle skaffa sig de verktyg som man behövde
            för att ta ökat ansvar för sig själv och för samhället i stort.
          </note>
          <note>
            Folkbildningen har alltsedan dess genom sin särart spelat en
            viktig roll för att höja kunskapsnivån generellt i samhället.
            Genom till exempel studiecirklar och folkhögskolor låter folkbildningen
            människor inte bara lära utan också vara medskapare i stället
            för att vara passiva konsumenter av kultur och andra insatser.
          </note>
          <note>
            Genom att vara fri och frivillig når och lyfter folkbildningen
            de människor som kanske inte kommer till sin rätt i det formella
            utbildningssystemet. Denna del i det så viktiga bildningsuppdraget
            gäller inte minst personer som är särskilt utsatta, exempelvis
            de som har gått särskola, personer med psykisk ohälsa eller andra
            funktionsvariationer som sätter ett särskilt stort hopp till bildningsförbunden.
          </note>
          <note>
            Herr talman! Avslutningsvis: Studieförbunden utgör ett viktigt
            nav i kulturens infrastruktur. Genom studieförbundens rikstäckande
            nätverk skapas diskussioner, debatter, föreläsningar, studiecirklar
            och utställningar över hela landet. Den lokala närvaron gör studieförbunden
            unika i sina möjligheter att arrangera kulturaktiviteter även
            på mycket små orter. Det är därför, herr talman, som ett fritt
            stöd till folkbildningen är grunden för en fri bildning och för
            att bildningsresorna ska kunna börja i unga år.
          </note>
          <note>
            (Applåder)
          </note>
          <note>
            (forts. § 11)
          </note>
          <note>
            Ajournering
          </note>
          <note>
            Kammaren beslutade kl. 13.54 på förslag av andre vice talmannen
            att ajournera sammanträdet till kl. 14.00, då statsministerns
            frågestund skulle börja.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 14.00.
          </note>
          <note>
            § 10 Statsministerns frågestund
          </note>
          <note type="speaker">
            Anf. 29 FÖRSTE VICE TALMANNEN:
          </note>
          <note>
            Jag hälsar statsministern välkommen.
          </note>
          <note>
            Beskattningen av arbete
          </note>
          <note type="speaker">
            Anf. 30 ANNA KINBERG BATRA (M):
          </note>
          <note>
            Herr talman! Åhörare! Ledamöter! Jag har en mycket enkel fråga
            till statsministern: Varför är det viktigt att det ska löna sig
            sämre att jobba?
          </note>
          <note type="speaker">
            Anf. 31 Statsminister STEFAN LÖFVEN (S):
          </note>
          <note>
            Herr talman! Jag vet inte vem som tycker så. Det var en mycket
            konstig fråga. Det är klart att det ska löna sig att jobba.
          </note>
          <note>
            Vi har alldeles för många arbetslösa människor i Sverige. De
            ska in i arbete, och därför har jag satt ett mycket tufft arbetslöshetsmål.
            Det lönar sig faktiskt att arbeta i Sverige, vilket är väldigt
            viktigt.
          </note>
          <note type="speaker">
            Anf. 32 ANNA KINBERG BATRA (M):
          </note>
          <note>
            Herr talman! Om man ska klara välfärden och tryggheten måste
            det löna sig att gå till jobbet på morgnarna, för därifrån kommer
            pengarna. När det under en moderatledd regering lönade sig bättre
            kunde vi öka resurserna till välfärden.
          </note>
          <note>
            Men i en familj där båda vuxna har bidrag och en börjar jobba
            ser vi nu hur familjens inkomst kan gå ned. Vi ser också att över
            1 miljon vanliga människor som jobbar, däribland poliser, barnmorskor
            och lärare, får hög ­ re skatt av Stefan Löfven.
          </note>
          <note>
            I valrörelsen lovade statsministern som partiledare att vanligt
            folk som jobbar inte skulle få högre skatt. Jag undrar därför
            varför han sviker det löftet.
          </note>
          <note type="speaker">
            Anf. 33 Statsminister STEFAN LÖFVEN (S):
          </note>
          <note>
            Herr talman! Jag säger det återigen: Det lönar sig att arbeta
            i Sverige, och det ska löna sig. Det är bra.
          </note>
          <note>
            Det är synd att arbetslösheten ökade med moderat politik. Det
            var inte bra. Långtidsarbetslösheten ökade. Moderaterna har ett
            enda svar på alla bekymmer, nämligen jobbskatteavdrag. Det har
            man prövat en gång, två gånger, tre gånger, fyra gånger och fem
            gånger. Det blev inte bra för Sverige, utan arbetslösheten ökade.
          </note>
          <note>
            Nu provar vi en annan politik. Vi har en annan inriktning på
            politiken som innebär att vi investerar tillsammans. När vi investerar
            blir det fler jobb. Bland annat därför har vi nu 20 000 fler i
            skolan. Sedan vi tillträdde har sammanlagt 200 000 fler människor
            ett jobb att gå till, vilket jag tycker är bra. Men det räcker
            inte.
          </note>
          <note>
            Arbetslösheten är för hög. Frågan är bara vad lösningen är. Ska
            vi tillbaka till Moderaternas gamla politik med skattesänkningar,
            eller ska vi investera tillsammans? Jag tror på det senare.
          </note>
          <note>
            Dessutom är det besynnerligt att Moderaterna kan tänka sig att
            nyanlända ska ha både bidrag och lön. Det är mycket märkligt.
          </note>
          <note>
            (Applåder)
          </note>
          <note>
            Statsministerns påståenden om Sverigedemokraterna
          </note>
          <note type="speaker">
            Anf. 34 MATTIAS KARLSSON (SD):
          </note>
          <note>
            Herr talman! Sverige har stora och allvarliga problem. Människor
            i vårt land dör på grund av brist på personal och vårdplatser
            inom sjukvården. Vi ser hur sexualbrott och otrygghet ökar i en
            skrämmande takt. Vi ser hur segregationen är djupare än någonsin.
            Trots brinnande högkonjunktur ser vi galopperande underskott i
            kommunsektorn och en arbetslöshet som återigen har börjat växa.
          </note>
          <note>
            I stället för att omvärdera sin politik och göra allt han kan
            för att vända utvecklingen lägger statsministern en stor del av
            sin energi på att ljuga och på att baktala oppositionen. Statsministern
            inledde sin bana med att lova svenska folket ett nytt val. Det
            löftet drog han sedan tillbaka och bad aldrig om ursäkt för det.
          </note>
          <note>
            Statsministern har framfört så gravt felaktiga uppgifter om mitt
            partis historia att han till och med har fått kritik från vänsterorienterade
            organisationer som Expo. Men han har aldrig bett om ursäkt för
            detta. Statsministern har påstått att Sverigedemokraterna inte
            har röstat på sina egna budgetförslag här i kammaren, trots att
            vem som helst kan gå in och läsa riksdagsprotokollen och se att
            detta inte stämmer. Det här har han aldrig bett om ursäkt för.
          </note>
          <note>
            I den senaste partiledardebatten påstod statsministern att SD:s
            utlovade satsningar på välfärden är helt omöjliga att genomföra
            eftersom vi, enligt statsministern, vill genomföra skattesänkningar
            på 50 miljarder.
          </note>
          <note>
            Först och främst finns inget automatiskt samband mellan att sänka
            skatterna och att få mer pengar till välfärden. Det beror på vilka
            skatter man sänker, vid vilken tidpunkt man gör det och hur man
            gör det. Man ska givetvis vara försiktig. Men det viktiga här
            är att Sverigedemokraterna aldrig har föreslagit skattesänkningar
            i denna storleksordning. Även detta var alltså ett påstående som
            helt saknar saklig grund.
          </note>
          <note>
            Med anledning av detta är min fråga till statsministern: Hur
            ska vi kunna lära våra barn att det är fel att ljuga när landets
            statsminister gång på gång ljuger offentligt för svenska folket
            och sedan vägrar att be om ursäkt när han blir påkommen?
          </note>
          <note type="speaker">
            Anf. 35 Statsminister STEFAN LÖFVEN (S):
          </note>
          <note>
            Herr talman! Sverige har många utmaningar och även många möjligheter.
            Det gäller att ta till vara detta. Frågan handlar här om Sverigedemokraternas
            val av politik. De är tydligt det femte borgerliga alternativet
            och partiet som tror på skattesänkningar. Det är möjligt att Sverigedemokraterna
            själva inte har räknat på sina förslag. Det må vara så, och det
            är lika illa.
          </note>
          <note>
            Jag sa att ni föreslår 50 miljarder, men jag hade nog fel, för
            det är mer än 50. Det är bara att räkna på förslagen. Det går
            inte att ta 50 miljarder från skatteintäkterna och tro att det
            inte gör någon skillnad på välfärden.
          </note>
          <note>
            Jag har sagt det förut, och jag säger det igen: Sverigedemokraterna
            är ett fall för Lyxfällan . Man kan inte lova runt och sedan dra
            ned på inkomsterna. Det är på det sättet människor hamnar i skuldfällor.
          </note>
          <note>
            Era 50 miljarder ska adderas med de andra fyra borgerliga partiernas
            70 miljarder. Om vi inte räknar ihop dem blir nettot strax över
            100 miljarder. Detta går ni fram med. Om ni inte gör det får ni
            dra tillbaka era förslag. Men vi utgår från att när partiets ekonomisk-politiska
            talesperson skriver en artikel i Dagens industri har han väl åtminstone
            övervägt vad detta innebär.
          </note>
          <note>
            Konsekvenserna blir sådana, Mattias Karlsson, när man lägger
            sig platt för högern och säger att man själv också är ett högerparti.
            Det går inte att försöka vara allmänhetens och allas parti och
            sedan välja en ekonomisk politik som innebär så pass stora skattesänkningar.
            Ni har valt och visat vilka ni är: Ni är ett riktigt högerparti.
            Då får ni stå för det.
          </note>
          <note>
            (Applåder)
          </note>
          <note type="speaker">
            Anf. 36 MATTIAS KARLSSON (SD):
          </note>
          <note>
            Herr talman! Nu står statsministern här och ljuger igen. Jag
            uppmanar alla tv-tittare och åhörare att gå in och läsa vårt senaste
            budgetförslag. Då ser ni att statsministern faktiskt ljuger igen
            här i riksdagens talarstol. Vi har inte så stora skattesänkningar
            som statsministern säger.
          </note>
          <note>
            Att statsministern har svårt att läsa budget vet jag sedan tidigare,
            men att han inte ens kan läsa debattartiklar tycker jag är ännu
            värre. Det statsministern påstår står inte i debattartikeln.
          </note>
          <note>
            Det här handlar om en debattartikel där Oscar Sjöstedt nämner
            ett antal olika förslag som vi har öppnat att förhandla om. Han
            säger inte att detta är något som vi ska genomföra rakt av och
            som vi kommer att lägga fram som skarpa förslag. Han säger att
            vi kan diskutera något enstaka fall av dessa.
          </note>
          <note>
            Merparten av de stora skattesänkningar som vi har utgörs av ett
            borttagande av pensionärsskatten. Vi vill även göra det billigare
            för små företag att anställa. Vilka av dessa skattesänkningar
            menar du, Stefan Löfven, står i konflikt med en bättre välfärd?
            Svara gärna på den frågan!
          </note>
          <note type="speaker">
            Anf. 37 Statsminister STEFAN LÖFVEN (S):
          </note>
          <note>
            Herr talman! Ni säger att ni vill sänka pensionärsskatten men
            röstade emot detta. Det här går inte ihop. Ni gjorde detta hösten
            2014. Vi hade kunnat få en sänkt skatt för pensionärerna våren
            2015, men ni röstade ned det förslaget då ni valde att rösta med
            de fyra andra borgerliga partierna. Då blev det ingen sänkt skatt
            för pensionärerna. Detta är ett faktum.
          </note>
          <note>
            Låt oss ta ett av era förslag, om det nu är era – du får väl
            berätta om den ekonomisk-politiska talespersonen möjligen har
            en egen firma i Sverigedemokraterna. Ett av era skatteförslag
            innebär att den som tjänar 100 000 kronor i månaden skulle få
            en skattesänkning med 46 000 kronor per år. Är människor som tjänar
            100 000 kronor i månaden verkligen något som är prioriterat inom
            Sverigedemokraterna? Ska de ha stora skattesänkningar?
          </note>
          <note>
            Detta prioriterar inte jag, utan jag vill se till att vi har
            skatteintäkter, för då kan vi investera i välfärden. Jag tänker
            fortsätta att investera i välfärden. Det är mitt vägval.
          </note>
          <note>
            (Applåder)
          </note>
          <note>
            Vårdköer med regionala skillnader
          </note>
          <note type="speaker">
            Anf. 38 ANNIE LÖÖF (C):
          </note>
          <note>
            Herr talman! Låt oss tala om vården, om sjukvården och om de
            växande köerna! Det handlar om köerna för att träffa läkare och
            om köerna till operation. Det handlar om den regionala klyvningen
            och om ojämlikheten i landet. Det skiljer sig dramatiskt beroende
            på var i landet du bor. Vårdköerna växer. De växer som mest i
            socialdemokratiskt styrda landsting. Och det är under Stefan Löfvens
            arbetspass som detta händer.
          </note>
          <note>
            När man är sjuk finns det inget viktigare än att bli frisk igen.
            Det handlar om att vården är nära, att den är tillgänglig och
            att man får den vård man behöver när man behöver den. Det är en
            grundläggande trygghet som varje människa ska känna, oavsett om
            man bor i Norrlands inland och ska föda barn, om man är cancersjuk
            i Skåne eller om man behöver tid till en höftledsoperation i Värmland.
          </note>
          <note>
            Vi ser nu dramatiska skillnader mellan landstingen. Klyftan har
            vuxit sedan Stefan Löfven blev statsminister. 90 procent får vård
            inom vårdgarantin i alliansstyrda Halland och Jönköping. Men bara
            60 procent får det i socialdemokratiskt styrda Norrbotten och
            Region Jämtland Härjedalen. Denna ojämlikhet klyver Sverige. Det
            är helt oacceptabla skillnader, inte minst för den enskilde som
            drabbas. Oavsett var i landet man bor ska man ha en tillgänglig
            vård. Det ska inte skilja beroende på vilken färg som landstingsstyret
            har. Bara för att man råkar vara sjuk och bo i Norrbotten ska
            man inte ha dragit nitlotten när det gäller att få vård i tid.
          </note>
          <note>
            Jag vill därför fråga Stefan Löfven: Hur kommer det sig att vårdköerna
            har ökat så kraftigt sedan den rödgröna regeringen tillträdde?
            Hur kommer det sig att socialdemokratiska landsting är betydligt
            sämre på att korta vårdköer än alliansstyrda? Och varför ska de
            som bor i Jämtland få vänta längre på att få den vård de behöver
            än de som bor i Jönköping?
          </note>
          <note type="speaker">
            Anf. 39 Statsminister STEFAN LÖFVEN (S):
          </note>
          <note>
            Herr talman! Vården ska fungera, och den ska fungera lika för
            alla, oavsett vem du är och oavsett var du bor. Det är en grundbult
            i den svenska modellen, och så ska det vara.
          </note>
          <note>
            Nu är det så att fördelningen av landstingens resurser beslutas
            av landstingen respektive regionerna. Det är så arbetsfördelningen
            ser ut. Jag tror inte att Annie Lööf är väldigt stolt över sjukvården
            i Stockholms läns landsting, som sedan länge är styrd av de borgerliga
            tillsammans med Sverigedemokraterna. Det finns stora brister där.
            Detta kan vi hålla på och debattera.
          </note>
          <note>
            Poängen är: Vad är det nationella ansvaret? Vad är det vi ska
            göra på nationell nivå? Så sent som i höstas var Centerpartiet
            berett att dra ned på resurserna till sjukvården. Jag är glad
            över att det inte längre gäller – det är bra. Men förutsättningarna
            för att stå upp för en sjukvård, liksom en bra välfärd i allmänhet,
            ökar inte om man ska sänka skatterna med 70 miljarder kronor.
            De kommer att försämras.
          </note>
          <note>
            Vår regering kommer att lägga till resurser för att korta kötiderna.
            De är nämligen för långa på för många ställen. De växte dessvärre
            redan 2014 – det kunde vi se. Den gamla kömiljarden hade spelat
            ut sin roll. Jag tror säkert att den infördes med det bästa syftet.
            Men både Läkarförbundet och andra sa: Den leder fel. Den leder
            inte till den snabbaste vården för dem som behöver den. Det blev
            helt andra drivkrafter, så vi behövde göra någonting nytt.
          </note>
          <note>
            Nu kommer vi att tillföra 1 miljard för att se till att vårdgarantin
            kan uppfyllas snabbare än att det blir ett besök hos en allmänläkare
            inom sju dagar. Den tiden borde kortas. Vi ser över hur mycket
            vi kan korta den tiden. Inte minst handlar det om att få fram
            ett patientkontrakt som gör att de människor som har mer komplexa
            behov och som behöver fler behandlingar och fler undersökningar
            ska kunna se hela kedjan av vårdinsatser från början till slut.
            Så gör vi ett kontrakt. Så gör vi en snabbare vård. Så gör vi
            en tryggare vård.
          </note>
          <note type="speaker">
            Anf. 40 ANNIE LÖÖF (C):
          </note>
          <note>
            Herr talman! Även i alliansstyrda Stockholms län får man vård
            inom vårdgarantin till 90 procent, till skillnad från i socialdemokratiskt
            styrda Norrbotten, där man bara får det till 60 procent.
          </note>
          <note>
            Vi ska komma ihåg att det är Stefan Löfvens politik som har gjort
            att vårdköerna nu växer. Faktum kvarstår. Köerna växer. Sverige
            klyvs av en ojämlik tillgång till vård. Och det är just i S-styrda
            landsting som köerna till specialistvård är längst.
          </note>
          <note>
            Vi – framför allt Stefan Löfven – borde också fundera på vad
            det vinstförbud som Ilmar Reepalu och Socialdemokraterna driver
            för privat vård har för betydelse för primärvården. I dag görs
            hälften av alla vårdcentralsbesök på en privat vårdcentral. 18,6
            miljoner besök görs varje år på privata vårdcentraler. Om man
            tvingas lägga ned dessa vårdcentraler på grund av Socialdemokraternas
            politik i fråga om vinsttak, i praktiken vinstförbud, undrar jag:
            Vart ska alla vårdsökande ta vägen? Hur kortar detta vårdköer?
            Hur ökar det tryggheten? Hur förbättrar det tillgängligheten till
            välfärden? Svara nu på frågan om vinsttak, Stefan Löfven!
          </note>
          <note>
            (Applåder)
          </note>
          <note type="speaker">
            Anf. 41 Statsminister STEFAN LÖFVEN (S):
          </note>
          <note>
            Herr talman! Återigen: Vi kan jämföra landsting. Stockholms läns
            landsting har nog de bästa förutsättningarna i hela landet, beroende
            på befolkningsutvecklingen. Och det är där man köper strumpor
            för 6 000 kronor paret. Är det en succé, Annie Lööf? Det är där
            man också lägger ned en förlossningsklinik. BB Sophia lades ned.
            Det var ingen succé.
          </note>
          <note>
            Kalmar och Östergötland – det är två socialdemokratiskt styrda
            landsting – är bland de bättre vad gäller resultaten, likaså i
            förhållande till kostnaden. När det gäller detta kan vi stå och
            dribbla.
          </note>
          <note>
            Frågan är återigen: Vad är det nationella ansvaret? Vad är det
            vi ska göra? Jo, vi ska föra till mer resurser, och det gör vi
            nu. Vi för till rejält mycket mer resurser.
          </note>
          <note>
            Vad gäller vinster i välfärden kommer jag att ge precis samma
            svar som jag har gett tidigare, senast i söndags. Vi måste se
            till att våra skattepengar som är avsedda för välfärden, i det
            här fallet sjukvården, också kommer sjukvården till del. Jag förstår
            inte att man slåss för att de inte ska göra det.
          </note>
          <note>
            (Applåder)
          </note>
          <note>
            Regeringspartiernas samarbetspartner efter valet
          </note>
          <note type="speaker">
            Anf. 42 JONAS SJÖSTEDT (V):
          </note>
          <note>
            Herr talman! Statsminister Löfven! Det senaste dygnet har vi
            sett utspel av vice statsminister Isabella Lövin och finansminister
            Magdalena Andersson. De säger att de vill samarbeta eller samregera
            med Centerpartiet och Liberalerna efter valet 2018. Det skulle
            innebära en helt annan politisk inriktning än den som finns i
            dag, då regeringen samarbetar med oss i Vänsterpartiet.
          </note>
          <note>
            I dag har vi tillsammans, genom vårt vänstersamarbete, genomfört
            stora reformer med mer resurser till välfärden. Vi har gynnat
            ensamstående föräldrar genom en rad olika reformbeslut, och de
            med låg pension har fått en bättre ekonomisk levnadsstandard.
            Vi bygger fler hyresrätter med rimliga hyror. Vi är överens om
            att göra någonting åt vinstjakten i välfärden.
          </note>
          <note>
            Centerpartiet och Liberalerna vill inte göra något av detta.
            De föreslår skatteförändringar som, om de genomförs, snabbt skulle
            öka de redan stora klassklyftorna och ojämlikheterna i vårt land.
            Bägge partierna är beredda att sänka de lägst avlönades löner
            med statliga ingripanden, helt på tvärs med den svenska modellen.
            De vill privatisera mer av den svenska välfärden.
          </note>
          <note>
            Detta är ett politiskt vägval för Sverige. Andersson och Lövin
            verkar föredra att dela makten med borgerliga partier. De verkar
            tycka att det vore bättre innehållsmässigt än dagens vänstersamarbete.
            Vad tycker statsminister Löfven?
          </note>
          <note type="speaker">
            Anf. 43 Statsminister STEFAN LÖFVEN (S):
          </note>
          <note>
            Herr talman! Först och främst ska väljarna säga sitt hösten 2018.
            Min utgångspunkt är: När väljarna har gjort det har vi som är
            partiledare och partierna ett ansvar för att se till att ta hand
            om det valresultatet, oavsett vad väljarna tycker, för de tycker
            inte fel.
          </note>
          <note>
            Inför valet 2014 sa jag: Det kan mycket väl bli så att vi får
            ett besvärligt valresultat i den meningen att det blir svårt att
            få till en majoritet. Men detta måste likväl göras. Landet ska
            styras. Sverige ska tas framåt. Då får man välja ett antal vägar.
          </note>
          <note>
            Nu har vi en regeringskonstellation, och vi har ett budgetsamarbete
            med Vänsterpartiet. Det är precis som Jonas Sjöstedt säger. Vi
            har lagt fram flera mycket bra budgetar. Vi har ocks å under den
            här tiden slutit 16 breda överenskommelser – en om försvaret och
            en om energin. I mycket viktiga frågor för Sverige har vi slutit
            breda överenskommelser. Då vet samhället att villkoren gäller
            under en lång tid. Det gäller inte minst energin. Jag träffade
            i går företrädare för Ovako Steel. De var väldigt glada över att
            vi äntligen i Sverige har en långsiktig energiöverenskommelse.
            Det ger industrin långsiktiga förutsättningar. Så måste vi arbeta.
          </note>
          <note>
            I slutändan finns det tre alternativ. Det första är att vi håller
            kvar vid blocken och står i var sitt dike och bråkar med varandra
            och inte får något gjort. Det andra är att man vänder sig till
            Sverigedemokraterna, som Moderaterna nu har gjort. De vill samarbeta
            med Sverigedemokraterna. Det vill inte jag. Det är uteslutet med
            ett sådant samarbete. Det tredje är blocköverskridande samarbete.
            Det kan man göra på många olika sätt. Men vi kommer att vara fast
            beslutna om att oavsett vad väljarna säger är deras valresultat
            det rätta. Då ska vi förhålla oss till det, och vi ska se till
            att Sverige kan styras. Det tänker jag fortsätta med.
          </note>
          <note>
            (Applåder)
          </note>
          <note type="speaker">
            Anf. 44 JONAS SJÖSTEDT (V):
          </note>
          <note>
            Herr talman! Ja, att väljarna väljer och att valresultatet styr
            är en fullständig självklarhet. Men vad man vill är någonting
            annat, och det var det som frågan gällde. Vad vill statsministern?
            Vad vill Socialdemokraterna se för inriktning på politiken?
          </note>
          <note>
            Jag kan vara tydlig med vad jag vill. Jag vill se ett samarbete
            utan borgerliga partier. Det tycker jag vore det bästa för Sverige.
            Men ni verkar helst vilja bjuda in dem i den politiska värmen.
            Det verkar som att det är det ni egentligen vill. Jag vet att
            du vill styra. Det är väl det vi vet. Men åt vilket håll vill
            du styra?
          </note>
          <note>
            Med oss blir det mer jämlikhet och en välfärd att lita på. Med
            Centerpartiet och Liberalerna blir det en politik för sänkta löner
            och höjda hyror. Vill du gå åt höger eller åt vänster, Stefan
            Löfven?
          </note>
          <note type="speaker">
            Anf. 45 Statsminister STEFAN LÖFVEN (S):
          </note>
          <note>
            Herr talman! Det verkar vara ett självändamål för Jonas Sjöstedt
            och Vänsterpartiet att inte samarbeta över blockgränsen. Om det
            är ett självändamål för V, då får de stå för det och ta konsekvenserna
            av det. För mig är det inte ett självändamål.
          </note>
          <note>
            Ett självändamål för mig är att styra Sverige så att vi tar oss
            framåt och utvecklar Sverige med mer jämlikhet, mer sysselsättning,
            mer solidaritet, mer ordning och reda på arbetsmarknaden och så
            vidare. Då utgår jag från att vi måste kunna sätta oss ned och
            samtala även om dessa frågor, oavsett vad valresultatet blir.
            Om man har bestämt sig från början att här kommer det inte att
            bli något samarbete över blockgränsen, då har man den positio
            ­ nen.
          </note>
          <note>
            Jag har inte den positionen. Jag tänker stå i mitten av svensk
            politik, och här finns vi tillgängliga också vid ett besvärligt
            valresultat. Sverige ska styras, och Sverige ska framåt – det
            tar jag ansvar för!
          </note>
          <note>
            (Applåder)
          </note>
          <note>
            Polisernas löner
          </note>
          <note type="speaker">
            Anf. 46 JAN BJÖRKLUND (L):
          </note>
          <note>
            Herr talman! Sverige behöver fler poliser. När jag i början av
            våren sa att vi behöver öka antalet poliser med 5 000 var det
            egentligen inte min avsikt att starta något slags budgivning i
            Sverige, men det blev ändå följden, och nu nämner alla olika siffror.
            Men det är bra att vi är eniga om att antalet poliser behöver
            öka för att bekämpa den brottslighet som blir grövre och växer.
          </note>
          <note>
            Då säger regeringen: Låt oss inrätta två nya polishögskolor!
            Vi stöder det, men problemet för regeringen är att det är för
            få som vill vara poliser. I de senaste antagningarna står var
            femte plats på polishögskolan tom.
          </note>
          <note>
            Avhoppen av befintliga poliser har ökat kraftigt i Sverige sedan
            Stefan Löfven blev statsminister, Anders Ygeman blev inrikesminister
            och Dan Eliasson blev rikspolischef. Avhoppen har inte varit högre
            i modern tid.
          </note>
          <note>
            Om människor i Sverige inte vill vara poliser räcker det inte
            att tala om fler poliser eller att inrätta fler polishögskolor.
            Då är det helt uppenbart att vi måste förbättra anställningsvillkoren.
            En punkt tror jag är att säga nej till regeringens idé om att
            akademisera utbildningen. Det kommer inte att öka intresset för
            att jobba som polis i yttre tjänst. Jag tror också att vi ska
            visa förtroende för polisen och låta poliser bli höga chefer i
            stället för att plocka in andra personer som höga chefer inom
            polisen.
          </note>
          <note>
            Framför allt handlar det dock om löner, statsministern. Polisyrket
            är lågavlönat med tanke på den utbildning och det ansvar man har.
            Vi har ett förslag från Liberalerna, som vi kommer att rösta om
            här i kammaren om några veckor, att man ska höja polislönerna
            i Sverige med 4 000 kronor i månaden i genomsnitt. Man får gärna
            säga någon annan summa, men problemet är att lönerna är för låga.
            Regeringen säger nej till att gå in och höja polislönerna, och
            då kommer det inte att finnas fler poliser.
          </note>
          <note>
            Varför säger ni nej till att höja polisens löner, statsministern?
          </note>
          <note type="speaker">
            Anf. 47 Statsminister STEFAN LÖFVEN (S):
          </note>
          <note>
            Herr talman! Vi är överens, vilket är en bra grundförutsättning,
            om att vi måste ha fler poliser och att vi dessutom ska ha poliserna
            närmare medborgarna. Det är ett arbete som pågår, och vi har nu
            fler poliser i flera av de utsatta områdena, och det måste fortsätta.
            Vi ska också se till att höja straffen för bland annat vapenbrott
            så att det blir ännu tuffare för brottslingarna.
          </note>
          <note>
            Björklund säger att poliser hoppar av. Men det är inte bara så
            enkelt att man hoppar av. Några går i pension också, och det är
            en rättighet vi har på svensk arbetsmarknad att få gå i pension
            efter ett helt yrkesliv.
          </note>
          <note>
            Det är klart att vi ska skjuta till resurser, och det gör vi
            också. De kan gå till löner , och de kan gå till förbättrade villkor.
            Det är viktigt. Men jag säger bara: Gud bevare oss för en lönebildning
            som Jan Björklund styr ifrån Sveriges riksdag! Det vore en katastrof
            för svensk arbetsmarknad, för löner som kan höjas i Sveriges riksdag
            kan också sänkas i Sveriges riksdag. Vi ska inte ha en sådan lönebildning.
            Vi ska skjuta till resurser, och så får parterna ta hand om det.
          </note>
          <note>
            Den respekten kanske Björklund också kan visa parterna i det
            här fallet, det vill säga Polisförbundet, som säger att de vill
            ha en polishögskola med en längre utbildning. Det vill de ha,
            och jag tycker att Jan Björklund ska lyssna på det. De ser det
            framför sig, och de kommer också att kunna förhandla om lönerna.
            När vi skjuter till resurser sköter parterna lönebildningen. Det
            är det bästa för poliserna, och det är det bästa för hela Sveriges
            arbetsmarknad.
          </note>
          <note>
            (Applåder)
          </note>
          <note type="speaker">
            Anf. 48 JAN BJÖRKLUND (L):
          </note>
          <note>
            Herr talman! Vi har ju varit överens om att skjuta till lönemedel
            till lärarkåren, till exempel, och jag håller med om att det handlar
            om undantag när staten går in och göra den här typen av insatser.
            Men det finns motiv ibland, och både vår och er regering har gjort
            det till exempel till läraryrket, och lärarna är inte ens statligt
            anställda, tyvärr.
          </note>
          <note>
            När Stefan Löfven säger att parterna ska sköta det måste jag
            fråga: Ursäkta, men vilka är parterna då? Poliserna är ju statligt
            anställda. Staten är den ena parten, och därför kan inte staten
            abdikera när en viktig samhällsfunktion håller på att kollapsa.
          </note>
          <note>
            Vi har en kris i polisen, Stefan Löfven, som är större än på
            mycket lång tid, och den sker under din tid som statsminister.
            En central del i krisen är att för få vill vara poliser i Sverige.
            Det räcker inte att sätta upp mål om Europas lägsta arbetslöshet
            eller bättre vård och sedan bara tro att målen funkar när vårdköerna
            växer och arbetslösheten ökar.
          </note>
          <note>
            Det är samma sak här: Det räcker inte att sätta upp ett mål om
            fler poliser om ingen vill vara polis! Det handlar om en lönefråga,
            Stefan Löfven – höj polislönerna!
          </note>
          <note>
            (Applåder)
          </note>
          <note type="speaker">
            Anf. 49 Statsminister STEFAN LÖFVEN (S):
          </note>
          <note>
            Herr talman! Nu står Björklund här och säger: Vilka är parterna?
            Om man inte ens vet vilka parterna är, då är det svårt, Björklund.
            Då är det svårt.
          </note>
          <note>
            Det finns parter på arbetsmarknaden. Det finns ett polisförbund
            på den ena sidan och en myndighet på den andra sidan. De ska förhandla
            om villkoren. Det tycker jag är det absolut bästa.
          </note>
          <note>
            Det vi gjorde på lärarsidan var precis det: Vi sköt till resurser,
            och sedan har parterna fördelat resurserna. Det innebär nu att
            ungefär 65 000 lärare, om jag kommer ihåg rätt, har fått 2 500
            kronor mer i månaden.
          </note>
          <note>
            Vi skjuter till resurser, och parterna tar ansvar för lönebildningen.
            Det är det bästa för Sveriges arbetsmarknad, och det kommer att
            bli det bästa även för poliserna.
          </note>
          <note>
            (Applåder)
          </note>
          <note>
            Kömiljarden och väntetiderna i vården
          </note>
          <note type="speaker">
            Anf. 50 JAKOB FORSSMED (KD):
          </note>
          <note>
            Herr talman! Bristen på vård i tid är akut. Vårdköerna växer,
            som vi har hört inte minst i rödgrönt styrda landsting. Ett starkt
            skäl till detta är att regeringen har avskaffat kömiljarden, som
            var det viktigaste verktyget för att kapa köerna.
          </note>
          <note>
            När kömiljarden avskaffades blev det inte som det brukar heta
            på internet: Du kan aldrig gissa vad som hände sedan. Man kunde
            gissa vad som hände sedan, och så blev det. Väntetiderna i vården
            har alltså blivit allt längre. Väntetiderna på operation och specialistvård
            är nu bland de längsta i EU.
          </note>
          <note>
            När vi kristdemokrater ansvarade för vården i alliansregeringen
            fick nio av tio patienter operation i tid. Den siffran är nu nere
            på 75 procent och sjunkande.
          </note>
          <note>
            Flera delar av vården har problem. Förtroendet sjunker för primärvården.
            Väntetiderna vid akutmottagningarna växer också. Hälften av dem
            som söker sig till akuten får vänta mer än tre timmar och var
            tionde mer än sju timmar.
          </note>
          <note>
            Detta händer alltså nu, Stefan Löfven – inte under alliansregeringen
            utan nu. Det är de äldre och sköra som främst betalar priset med
            en allt längre väntan på vård.
          </note>
          <note>
            Var finns regeringens reformer för att bryta det här? Vaga satsningar
            och nya namn på satsningar kommer inte att lösa problemet. Det
            reger ­ ingen har åstadkommit hittills är att det för vissa grupper
            har blivit billigare att sitta eller stå i allt längre vårdköer.
            Det är dålig vårdpolitik.
          </note>
          <note>
            Är det inte dags att släppa prestigen och erkänna att det var
            ett stort misstag att ta bort kömiljarden och dess principer och
            i stället ge ett tydligt besked om att återinföra den och på allvar
            göra någonting åt vårdköerna?
          </note>
          <note type="speaker">
            Anf. 51 Statsminister STEFAN LÖFVEN (S):
          </note>
          <note>
            Herr talman! Man ska ha vård i tid. Det är helt rätt. Problemet
            var att med den gamla så kallade kömiljarden, som ni – liksom
            jag sa tidigare, och det tror jag på – säkert införde med de bästa
            föresatser, började kötid ­ erna att öka redan 2014. Det hade
            dömts ut av Läkarförbundet och av Socialstyrelsen, eftersom det
            ledde till fel insatser. Det var inte så att den som först behövde
            vård fick vård först, utan det var andra prioriteringar, och då
            sa Läkarförbundet att en sådan prioritering kan vi inte ha.
          </note>
          <note>
            Då måste man göra annorlunda, och det vi nu gör med patientmiljarden
            är att för det första se till att vårdgarantin ska slå till snabbare.
            Du ska inte behöva vänta i sju dagar på ett första besök hos en
            allmänläkare, utan det ska vara kortare, och vi tittar nu på hur
            mycket kortare vi kan säga att det ska vara.
          </note>
          <note>
            För det andra har ungefär 1 miljon människor mer komplexa behov.
            Det innebär fler insatser som måste till i vården, fler undersökningar
            och behandlingar. Den kedjan måste bli mer känd och enhetlig för
            patienten och för vården. Då kan vården bli säkrare för patienten
            och effektivare.
          </note>
          <note>
            Med den miljard vi skjuter till kommer bemanningen att öka, kompetensutvecklingen
            öka, nya metoder införas och digitaliseringen användas på ett
            bättre sätt. Dessa delar måste utvecklas ute i vården. Vi kommer
            att låta tre landsting utgöra ett projekt så att vi kan se hur
            bland annat patientkontakten kan utvecklas så att de som har komplexa
            behov får en snabbare och effektivare vård.
          </note>
          <note type="speaker">
            Anf. 52 JAKOB FORSSMED (KD):
          </note>
          <note>
            Herr talman! Det här är på riktigt. Människor står i dessa vårdköer.
          </note>
          <note>
            Man har inte förstått kömiljardens principer, att betala ut ersättning
            efter prestation, och man har inte noterat att kömiljarden ändrade
            karaktär under åren. När problem uppstod ändrade man i kömiljarden.
            Den blev mer precis och åstadkom mer av det den syftade till.
            Kraven skärptes hela tiden, och man var tydlig med efter vilka
            kriterier ersättning betalades ut.
          </note>
          <note>
            Problemet är att kopplingen mellan den typen av vaga satsningar
            och resultat är liten. Det var det nya med kömiljarden, inte dess
            exakta konstruktion.
          </note>
          <note>
            Statsministern får gärna kalla kömiljarden för något annat; men
            återgå till konstruktionen. Det beskedet skulle statsministern
            kunna ge i dag, det vill säga att lämna ersättning efter prestation.
          </note>
          <note type="speaker">
            Anf. 53 Statsminister STEFAN LÖFVEN (S):
          </note>
          <note>
            Herr talman! Med all respekt; jag lyssnar mer på Läkarförbundet,
            professionen, och Socialstyrelsen än på Kristdemokraterna och
            Forssmed. De kan dessa frågor.
          </note>
          <note>
            Kömiljarden ändrades säkert under tiden, men jag säger att 2014
            – det sista året ni regerade – började köerna öka. Det innebär
            att med det senaste förslaget började köerna öka.
          </note>
          <note>
            Sedan var det frågan om ersättning efter prestation. Det beror
            alldeles på vad det är för prestation. Jag vet vad ackord betyder,
            Jakob Forssmed. Om du ska ha betalt efter hur många patienter
            du tar emot kommer det inte att bli så som läkarna vill. De vill
            ta emot den som har det största behovet först. Men om ersättning
            ska ges efter prestation, att få så mycket betalt som möjligt
            för så många besök som möjligt, kommer inte största behovet att
            gälla. Det vänder sig läkarna emot. En sådan ordning ska vi inte
            ha.
          </note>
          <note>
            Det kommer inte mer resurser, Jakob Forssmed, till sjukvården
            om ni tillsammans ska sänka skatterna med 70 miljarder kronor.
          </note>
          <note>
            (Applåder)
          </note>
          <note>
            Åtgärder mot narkotika och missbruk av läkemedel
          </note>
          <note type="speaker">
            Anf. 54 ANTI AVSAN (M):
          </note>
          <note>
            Herr talman! Jag lyssnade på statsministern under partiledardebatten.
            Statsministern sa att narkotika är ett förbannat gift som förstör
            och tar människoliv. Han avslutade med att säga att knarket ska
            bort från Sverige.
          </note>
          <note>
            Jag delar statsministerns upprördhet över narkotikaproblemet.
            Första steget i kampen mot narkotika måste vara att minska mängden
            narkotika i samhället. Därför undrar jag vad statsministern tänker
            göra åt den ofta mycket släpphänta synen på och läckaget från
            läkemedelsassisterade behandlingar som gör att människor fastnar
            i narkotikamissbruk och därefter göder narkotikabrottsligheten.
            Dessutom ligger denna narkotika till stora delar bakom den ökade
            narkotikadödligheten. En annan sak är att funktio ­ nen narkotikapolis
            knappast finns längre.
          </note>
          <note>
            Vad tänker statsministern göra åt detta?
          </note>
          <note type="speaker">
            Anf. 55 Statsminister STEFAN LÖFVEN (S):
          </note>
          <note>
            Herr talman! Kopplingen till läkemedel måste ansvariga myndigheter
            och sjukvården stå för. Det är de som hanterar de frågorna.
          </note>
          <note>
            Knarket måste minska i Sverige av många anledningar, precis som
            Avsan räknar upp. Det är därför polisen sätter in mer resurser
            för att bekämpa narkotikabrott. Det är därför vi vill se hårdare
            tag mot dem som gör narkotika tillgängligt på nätet för bredare
            grupper. Det måste vi vara stenhårda mot. Det gäller likaså dem
            som gör narkotika tillgängligt kostnadsfritt för ungdomar, det
            vill säga att ta fram en ny kundkrets. Det måste vi slå hårt mot.
            Det finns ingen återvändo.
          </note>
          <note>
            Gängkriminaliteten göds till stora delar av narkotikahandeln.
            Därför måste vi samlat se till att göra vad vi kan för att få
            bort knarket från Sverige.
          </note>
          <note>
            Ett nytt EU-fördrag
          </note>
          <note type="speaker">
            Anf. 56 JOHNNY SKALIN (SD):
          </note>
          <note>
            Herr talman! För några dagar sedan deklarerade Frankrikes nyvalde
            president Emmanuel Macron och Tysklands förbundskansler Angela
            Merkel att Frankrike och Tyskland gör sig redo att införa ett
            nytt EU-fördrag.
          </note>
          <note>
            En gemensam asylpolitik och en framtida skuldsättning är bara
            några av de frågor som man vill driva igenom på europeisk nivå.
            EU skulle därigenom ta ett ytterligare gigantiskt steg mot en
            federationsbildning av EU.
          </note>
          <note>
            Sedan tidigare känner vi alla till att riksdagen efter den svenska
            folkomröstningen om EU-medlemskap redan godkänt tre fördragsförändringar.
            Samtliga fördrag godkändes utan att man rådgjorde med svenska
            folket. Efter det senaste Lissabonfördraget överfördes makt på
            inte mindre än 68 politiska områden.
          </note>
          <note>
            Hur många fler politiska områden är statsministern beredd att
            lämpa över på andra nationer och ge icke folkvalda byråkrater
            inflytande över?
          </note>
          <note type="speaker">
            Anf. 57 Statsminister STEFAN LÖFVEN (S):
          </note>
          <note>
            Herr talman! Det är inte ens aktuellt med någon fördragsförändring.
            Två ledare möts för första gången och säger att de är beredda
            att se över fördraget. Men det är inte aktuellt, och det är absolut
            ingen prioritet för regeringen.
          </note>
          <note>
            Regeringens prioritet är att se till att EU med nuvarande fördrag
            förbättras och effektiviseras. Vi måste bli bättre på att säkerställa
            människors säkerhet gentemot terror, slå hårdare mot organiserad
            kriminalitet, se till att fler kommer i arbete – inte minst ungdomar
            ska in i arbete – förstärka den sociala dimensionen och så vidare.
            Det görs inom ramen för dagens fördrag.
          </note>
          <note>
            När britterna röstade om brexit var vi överens om att det vi
            ska prioritera här och nu är att se till att EU blir mycket effektivare
            och fungerar bättre inom ramen för nuvarande fördrag. Det är inte
            tid för nya fördragsdiskussioner nu. Vi kommer att ha fullt upp
            med brexitförhandlingarna.
          </note>
          <note>
            Att några ledare för en diskussion om framtida EU-fördrag är
            naturligtvis helt legitimt, men jag anser inte att det ligger
            framför oss.
          </note>
          <note>
            Utvisning som konsekvens av administrativa misstag
          </note>
          <note type="speaker">
            Anf. 58 EMIL KÄLLSTRÖM (C):
          </note>
          <note>
            Herr talman! Vi nåddes i veckan av information om att stjärnprogrammeraren
            Tayyab Shabab ska utvisas ur Sverige på grund av en tidigare arbetsgivares
            mindre administrativa miss.
          </note>
          <note>
            Det här är inget nytt problem, och det finns fler duktiga hårt
            arbetande människor i vårt land som riskerar utvisning på grund
            av samma problem.
          </note>
          <note>
            Det är en skam för Sverige, och det har varit en oanständig saktfärdighet
            från regeringen eftersom detta problem inte är nytt. Det är svårbegripligt
            att vi inte har löst detta problem, inte följt upp den lag om
            arbetskraftsinvandring som finns och inte fredat sådana som Tayyab
            Shabab från att bli utkastade ur landet.
          </note>
          <note>
            Stefan Löfven! Hur kan din regering vara så saktfärdig i detta
            arbete?
          </note>
          <note type="speaker">
            Anf. 59 Statsminister STEFAN LÖFVEN (S):
          </note>
          <note>
            Herr talman! Det är viktigt att ha ordning och reda i invandringen,
            också i arbetskraftsinvandringen. Men det ska inte vara så att
            företag som begår enklare fel därmed ska behöva säga att en arbetstagare
            inte kan arbeta kvar. Av det skälet ser vi över bestämmelserna.
            Ett företag ska kunna korrigera det som har blivit fel. Om ett
            företag inte har agerat med uppsåt ska det naturligtvis kunna
            göra det. Det problemet ser vi över, och det ska rättas till.
          </note>
          <note>
            Det är ett större problem för Centerpartiet, som vill ha mer
            eller mindre fri arbetskraftsinvandring. Folk ska få komma hit,
            arbeta och klara sig bäst de vill. Då skulle arbetsmarknaden bli
            katastrofal.
          </note>
          <note>
            Det ska vara ordning och reda i invandringen, inklusive arbetskraftsinvandringen.
            Vi ska rätta till det som gör att små fel får stora konsekvenser,
            men i övrigt ska det vara ordning och reda.
          </note>
          <note>
            (Applåder)
          </note>
          <note>
            Omlokaliseringen av statliga jobb
          </note>
          <note type="speaker">
            Anf. 60 HÅKAN SVENNELING (V):
          </note>
          <note>
            Herr talman! För drygt ett år sedan skrev statsministern en debattartikel
            på DN Debatt tillsammans med civilministern om att statliga jobb
            ska finnas i hela landet. Det ledde till att Skatteverket stoppade
            sin planerade flytt av nio kontor från landsbygden. Statsministern
            skrev bland annat: ”Vi behöver hitta en balanspunkt mellan närvaro
            i landet och effektivitet i våra myndigheter.”
          </note>
          <note>
            I januari presenterade en enig parlamentarisk landsbygdskommitté,
            som jag var ledamot i, förslaget att rekommendera regeringen att
            omlokalisera 10 000 statliga jobb från Stockholmsregionen till
            andra delar av landet. Men än så länge tar regeringen bara myrsteg:
            100 jobb vid E-hälsomyndigheten flyttas till Kalmar, 19 jobb vid
            Fastighetsmäklarinspektionen till Karlstad och 30 jobb vid SCB
            till Örebro.
          </note>
          <note>
            Det är enligt mig – jag bor visserligen i Karlstad – ett alldeles
            för stort fokus på stora städer. Avser statsministern att omlokalisera
            jobb från Stockholmsregionen till andra delar av landet?
          </note>
          <note type="speaker">
            Anf. 61 Statsminister STEFAN LÖFVEN (S):
          </note>
          <note>
            Herr talman! Ja, så är det. Som Håkan Svenneling säger har vi
            påbörjat det arbetet, och vi tänker fortsätta det.
          </note>
          <note>
            Att utgå från exakt hur många jobb det ska vara leder lite fel.
            Vi måste också titta på att myndigheternas verksamhet ska fungera
            under den här tiden och efteråt, så låt oss titta på det som är
            pragmatiskt rätt att göra. Men, ja, den inriktningen har vi, och
            det arbetet tänker vi fortsätta med.
          </note>
          <note>
            Sänkning av ränteavdragen
          </note>
          <note type="speaker">
            Anf. 62 ROBERT HANNAH (L):
          </note>
          <note>
            Herr talman! Finanspolitiska rådets rapport som kom i veckan
            blev en käftsmäll mot den rödgröna regeringens ekonomiska politik.
          </note>
          <note>
            Rådet pekar särskilt på stora brister inom bostadssektorn. Bostadspriserna
            i Sverige har fördubblats på tio år, och hushållens skuldsättning
            ligger nu på 180 procent av hushållens inkomster. Det är rekord.
          </note>
          <note>
            Liberalerna vill under en tioårsperiod sänka ränteavdragen med
            1 procent per år tills de når 20 procent och samtidigt kvitta
            det mot sänkt inkomstskatt. Göran Persson tycker som vi. Anders
            Borg, Konjunkturinstitutet, OECD, EU-kommissionen och många andra
            tycker precis som Liberalerna. Motståndet från Socialdemokraterna
            och Moderaterna handlar enbart om spelteori och politisk taktik.
          </note>
          <note>
            Sänkningen behövs, Stefan Löfven, för att dämpa skuldsättningen
            och bostadspriserna i Sverige. Därför är min fråga till statsministern,
            som här har talat mycket om experterna: Är regeringen villig att
            släppa på prestigen, lyssna på experterna och faktiskt sänka ränteavdragen?
          </note>
          <note type="speaker">
            Anf. 63 Statsminister STEFAN LÖFVEN (S):
          </note>
          <note>
            Herr talman! Käftsmäll verkar vara ett populärt begrepp nu. Jag
            tror att jag läste det i Expressen i dag.
          </note>
          <note>
            Jag tror att det var en lika stor käftsmäll åt det borgerliga
            hållet. Vad Finanspolitiska rådet sa – lyssna nu noga! – var detta:
            Vi ska inte ha några stora skattesänkningar nu. Det är inte det
            som är receptet för Sverige.
          </note>
          <note>
            Vad gäller bostadsmarknaden byggs det nu mer än någonsin. För
            mig är det så att om vi ska få ned priserna på bostäder måste
            utbudet bättre möta efterfrågan. Vi har haft ett underskott på
            bostäder under många år. Det byggdes alldeles för lite under den
            borgerliga regeringens tid – alldeles för lite. Nu är vi uppe
            i 72 000 bostäder, och det är bra.
          </note>
          <note>
            Vi håller fortfarande noga koll på vad som händer på finansmarknaden
            vad gäller lånen. Det är inget tvivel om att det är ett bekymmer.
            Men vi kan inte agera på ett sådant sätt att det är vi som trycker
            på knappen och får igång en osäkerhet på svensk marknad, för då
            blir det etter värre för dem som nu har gjort sitt livs största
            affär.
          </note>
          <note>
            Förbud mot religiösa inslag i skolan
          </note>
          <note type="speaker">
            Anf. 64 MAGNUS OSCARSSON (KD):
          </note>
          <note>
            Herr talman! På Socialdemokraternas kongress för en tid sedan
            togs beslut om att ta bort religionen i skolan. Enligt beslutet
            ska kristna skolor och förskolor inte längre kunna ha bordsbön
            eller andakt.
          </note>
          <note>
            Redan har kommuner sagt nej till att Svenska kyrkan ska få starta
            förskolor med hänvisning till Socialdemokraternas beslut. Nu reagerar
            många skolor och förskolor och talar om att lägga ned sina verksamheter
            runt om i landet. Många känner ett hot mot religionsfriheten.
            Samtidigt presenteras en Sifoundersökning i tidningen Dagen. Enligt
            den vill en majoritet av svenska folket tillåta kristna skolor
            och förskolor.
          </note>
          <note>
            Min fråga till statsministern är därför: Hur ska regeringen ta
            upp kampen mot Europakonventionen, som talar om föräldrars rätt
            att välja utbildning för sina barn i enlighet med sin religiösa
            övertygelse och därmed sätta barnen i skolor och förskolor där
            man ber bordsbön och har andakt?
          </note>
          <note type="speaker">
            Anf. 65 Statsminister STEFAN LÖFVEN (S):
          </note>
          <note>
            Herr talman! Nu är jag ju här som statsminister och inte som
            partiordförande, och de regler som vi har nu har vi nu. Men jag
            problematiserar gärna vad jag ser som ett av våra stora bekymmer
            i skolan: Vi håller på att få en skola som glider isär och gör
            att samhället dras isär.
          </note>
          <note>
            När jag växte upp och gick i skolan hade vi ordningen att vi
            gick i skolan tillsammans. Det innebar att vi lärde känna varandra
            över klassgränser. Vi trodde på olika saker, men vi lärde känna
            varandra. Det bygger tillit i samhället.
          </note>
          <note>
            I dag har vi en skola som alltmer drar isär, och det är ett stort
            problem. Att vissa som tror på det ena ska gå i en skola, andra
            som tror på det andra ska gå i en annan skola och en tredje grupp
            som inte tror på någonting ska gå i en tredje skola är inte bra.
            Låt oss problematisera det, för jag är helt övertygad om att Sverige
            mår bäst när vi möts över gränserna redan som barn.
          </note>
          <note>
            (Applåder)
          </note>
          <note>
            Utvecklingen av primärvården
          </note>
          <note type="speaker">
            Anf. 66 ANNA-LENA SÖRENSON (S):
          </note>
          <note>
            Herr talman! Svensk hälso ‑ och sjukvård är på många sätt bra,
            och den är en hörnsten i den svenska modellen. Men hälso ‑ och
            sjukvården står också inför stora utmaningar, och för att möta
            dem måste primärvården utvecklas för att fler ska kunna få hjälp
            och få hjälp snabbt.
          </note>
          <note>
            I dag fick jag en rapport från Vårdanalys som beskriver att primärvården
            inte har de förutsättningar som krävs för att man ska kunna ha
            bättre tillgänglighet, sätta patienten i centrum och vara den
            första, naturliga ingången till vården.
          </note>
          <note>
            I morgon ska jag besöka en vårdcentral i Östergötland, så jag
            undrar: Vad kan jag ge för besked från statsministern och regeringen
            när det gäller primärvården och förutsättningarna för utveckling?
          </note>
          <note type="speaker">
            Anf. 67 Statsminister STEFAN LÖFVEN (S):
          </note>
          <note>
            Herr talman! Jag var själv på en vårdcentral i Hofors igår. Det
            var ett väldigt trevligt besök. Men, visst, de beskrev utmaningar.
            Det är inget tvivel om att det finns utmaningar där.
          </note>
          <note>
            Nu har vi tillsatt del två efter Stiernstedts utredning för att
            titta på hur vi får ut mer resurser till primärvården. Jag menar
            att om vi betänker att vi i Sverige har lite drygt 80 sjukhus
            men mer än 1 000 vårdcentraler är slutsatsen ganska enkel: Om
            vi tillför mer resurser till vårdcentralerna kommer vården närmare.
          </note>
          <note>
            Vi måste naturligtvis diskutera noga på statlig nivå men också
            med Sveriges Kommuner och Landsting, regionerna och landstingen
            hur detta ska gå till så att vi inte stör vården under denna omformning.
            Men att vi vill ha inriktning på mer resurser till primärvården
            är helt klart, och det tänker vi fortsätta arbeta utifrån.
          </note>
          <note>
            Sveriges samarbete med Frankrikes nye president
          </note>
          <note type="speaker">
            Anf. 68 MARIA FERM (MP):
          </note>
          <note>
            Herr talman! I Frankrike vann Emmanuel Macron som sagt presidentvalet
            mot Marine Le Pen.
          </note>
          <note>
            Partier och rörelser som står för progressivitet och utveckling
            ställs runt om i Europa mot partier som står för pessimism och
            populism. När värden som demokrati, utveckling och humanitet står
            på spel hoppas jag att framtidstron segrar över uppgivenheten.
            Hoppets politik måste segra över hatets.
          </note>
          <note>
            Macron blir en positiv och viktig kraft för EU-samarbetet. Jag
            undrar därför hur statsministern avser att arbeta med den nye
            franske presidenten för att tillsammans stärka och utveckla EU-samarbetet.
          </note>
          <note type="speaker">
            Anf. 69 Statsminister STEFAN LÖFVEN (S):
          </note>
          <note>
            Herr talman! Maria Ferm har helt rätt. Vi har goda relationer
            med Frankrike och har haft det under lång tid. Vi kommer att ha
            det också med president Macron; det är jag helt övertygad om.
          </note>
          <note>
            Jag talade med honom i telefon för några dagar sedan. Vi talade
            bland annat om EU, om behovet av ett effektivare EU. Jag sa också
            att vi inte är så förtjusta i pratet om mycket mer överstatlighet.
            Det är inte det som är vår prioritet. Prioriteten för oss är att
            få EU som det är i dag att fungera bättre inom ramen för fördraget.
            Men det är inget tvivel om att vi kommer att ha ett bra samarbete.
          </note>
          <note>
            Den sociala dimensionen var Macron tydlig om – också han vill
            se till att den blir bättre och tydligare utan att man för över
            beslutskompetenser.
          </note>
          <note>
            Macron har också sagt att han gärna kommer till Sverige på det
            sociala toppmötet som vi ska ha i Göteborg. Han kommer att vara
            med och ge sin bild.
          </note>
          <note>
            Jag är helt övertygad om att vi får ett bra samarbete med Frankrike
            för EU:s utveckling.
          </note>
          <note>
            Stängningen av polisstationer i Dalarna
          </note>
          <note type="speaker">
            Anf. 70 ANN-BRITT ÅSEBOL (M):
          </note>
          <note>
            Herr talman! Mitt hemlän Dalarna är ett stort turistlän dit många
            kommer på sommaren för att fira midsommar men också för att njuta
            av den vackra naturen.
          </note>
          <note>
            Men i sommar stänger polisen i Dalarna 15 av länets 17 stationer
            på grund av att man inte har pengar. Det är anställningsstopp.
            Man har heller inte råd att anställa sommarvikarier, säger polisområdeschefen.
            Från den 19 juni, alltså före midsommar, till den 25 augusti kommer
            stationerna att vara stängda i turistlänet Dalarna.
          </note>
          <note>
            Det är klart att det här skapar oro. Vad anser statsministern
            om denna situation?
          </note>
          <note type="speaker">
            Anf. 71 Statsminister STEFAN LÖFVEN (S):
          </note>
          <note>
            Herr talman! Jag kan naturligtvis inte uttala mig om exakt hur
            man väljer att organisera polisen i Dalarna under semestern; det
            hoppas jag att ledamoten förstår.
          </note>
          <note>
            Hela denna diskussion är dock ett tecken på att vi behöver mer
            resurser till polisen. Det är därför vi har fört till och för
            till mer resurser: bara i år ytterligare 700 miljoner kronor,
            just för att polisen ska ha mer resurser till löner, villkor,
            anställningar och bemanning. Men exakt hur man väljer att fördela
            dessa resurser och hur man håller poliskontoren öppna måste myndigheten
            stå för fullt ut.
          </note>
          <note>
            Vi är dock noga med att tala om att vi måste ha fl er poliser,
            och de ska vara närmare medborgarna. Det är också hela inriktningen
            för omorganisationen, så det utgår jag från att myndigheten lever
            upp till.
          </note>
          <note>
            Ytterligare resurser till försvaret 2018
          </note>
          <note type="speaker">
            Anf. 72 HANS WALLMARK (M):
          </note>
          <note>
            Herr talman! Det kanske inte är någon hemlighet för statsministern
            men möjligtvis något mindre känt för svenska folket att försvarsminister
            Peter Hultqvist träffar sin amerikanske kollega Mattis i dag i
            Washington D.C.
          </note>
          <note>
            I går höll också försvarsminister Hultqvist ett tal i USA där
            han bland annat hänvisade till att den svenska regeringen har
            beslutat att anslå mer pengar till försvaret redan i vårändringsbudgeten
            2017. Det var ett krav som Moderaterna framförde i januari i år.
            Då sa statsministern ”anslagsbingo”.
          </note>
          <note>
            Jag vill nu fråga statsministern: Om han tror att det skulle
            behövas mer pengar även för 2018 för att öka den svenska försvarsförmågan,
            är det anslagsbingo? De 500 miljoner som vi föreslog har nu också
            blivit 500 miljoner i vårändringsbudgeten. Om vi säger miljarder
            till 2018, säger statsministern att det också är anslagsbingo?
          </note>
          <note type="speaker">
            Anf. 73 Statsminister STEFAN LÖFVEN (S):
          </note>
          <note>
            Herr talman! Anslagsbingo blev det, för det var en mängd olika
            siffror som ven i luften. Man kan alltid börja med siffrorna.
            Regeringen börjar med vad som de facto behövs och hur försvaret
            de facto kan genomföra förstärkningarna. Det är inte bara att
            lägga dit pengar, utan det ska faktiskt hända något också. Det
            handlar om både materiel och personal, och båda behöver förstärkas.
          </note>
          <note>
            Vi har kommit överens, och det är bra. Man ska inte vara sur
            om man kommer överens, Wallmark – man kan vara glad då. Vi tänker
            fortsätta att ha den inriktningen. Vi kommer överens om de saker
            som det svenska försvaret behöver göra och leva upp till: ta emot
            resurserna och implementera dem. Vi får inte bara svänga oss med
            en massa siffror utan måste göra detta de facto.
          </note>
          <note>
            Men det är mycket troligt att vi behöver lägga till ytterligare
            resurser till försvaret; det är ingen hemlighet att vi tycker
            det.
          </note>
          <note>
            (Applåder)
          </note>
          <note>
            Digital innovation
          </note>
          <note type="speaker">
            Anf. 74 TERES LINDBERG (S):
          </note>
          <note>
            Herr talman och statsministern! I dag presenterade regeringen
            sin digitaliseringsstrategi, och det är jättebra. Ett av de mål
            man pekar ut är att vårt land ska ha de bästa förutsättningarna
            för digital innovation. Detta är såklart väldigt bra, både för
            svenska företag och för svensk konkurrenskraft.
          </note>
          <note>
            Men jag är ändå lite orolig, för i början av veckan fick vi rapporter
            från Kista och Barkarby, där offentlig byråkrati står i vägen
            för innovativ utveckling av självkörande bussar. Denna typ av
            försök pågår just nu över hela världen. I Europa sker det till
            exempel i Schweiz, där man nu har självkörande bussar, och i våra
            grannhuvudstäder Oslo och Helsingfors, där man befinner sig i
            uppstartsfasen.
          </note>
          <note>
            Vi i Stockholm och Sverige har legat i framkant, och jag är lite
            orolig att vi blir omsprungna. Därför är min fråga: Vad gör regeringen
            för att se till att Sverige även i fortsättningen ligger i framkant
            när det gäller digital innovation?
          </note>
          <note type="speaker">
            Anf. 75 Statsminister STEFAN LÖFVEN (S):
          </note>
          <note>
            Herr talman! Detta görs bland annat genom den strategi som vi
            nu tar fram. Vi vill gå brett fram. Vi har till exempel redan
            en elväg i Sverige. Vi kommer att utveckla detta och vill då exempelvis
            sätta upp så kallade demonstratorer, där vi kan visa att Sverige
            är bäst på detta. Vi är bland de första med elvägar för lastbilar,
            och vi kommer också att vara långt framme när det gäller exempelvis
            förarlösa fordon.
          </note>
          <note>
            Man ska dock ha lite betänksamhet. Det är inte helt riskfritt
            med förarlösa fordon. I dessa tider när det talas om cybersäkerhet
            och vi ser attacker i it-världen ska man betänka att det även
            finns risker med detta. Det måste vi tänka igenom noggrant så
            att vi inte får en situation där vi har förarlösa fordon som kan
            kapas av andra.
          </note>
          <note>
            Låt oss alltså se på möjligheterna och riskerna! Sverige ska
            vara i absolut framkant här.
          </note>
          <note>
            Konflikten i Göteborgs hamn
          </note>
          <note type="speaker">
            Anf. 76 CECILIA MAGNUSSON (M):
          </note>
          <note>
            Herr talman! Min fråga gäller hjärtat av den svenska modellen.
            I Göteborgs hamn råder konflikt. Det finns ett kollektivavtal
            mellan arbetsgivaren och facket, och fredsplikt borde gälla. Sedan
            ett år har det rått konflikt i olika dimensioner, och nu varslas
            det om lockout. Hälften av varuflödena in i och ut ur Göteborgs
            hamn skulle då försvinna.
          </note>
          <note>
            Detta får stora konsekvenser för svensk export och import – för
            svensk utrikeshandel. Det kommer att innebära jättestora problem
            för miljön eftersom varorna nu går på lastbil i stället för via
            hamn och på järnväg.
          </note>
          <note>
            Min fråga, som jag och flera kollegor har ställt förut till Ylva
            Johansson, är: Vad gör regeringen? Är statsministern beredd att
            skydda svensk export genom att lagstifta och bidra till att lösa
            konflikten?
          </note>
          <note type="speaker">
            Anf. 77 Statsminister STEFAN LÖFVEN (S):
          </note>
          <note>
            Herr talman! Detta är precis hjärtat av den svenska modellen,
            och då kliver man inte bara över till lagstiftning. I den svenska
            modellen ingår partsförhållandet som en mycket viktig del.
          </note>
          <note>
            Jag är naturligtvis också orolig över en konflikt som pågår så
            länge. Det kan få allvarliga konsekvenser. Men grundbulten i den
            svenska mo ­ dellen är just detta: Den ena parten köper löner
            och villkor, och den andra parten köper arbetsfred. Då är det,
            enligt den lagstiftning vi har, tillåtet att också ta till stridsåtgärder
            för kollektiv avtal eller möta med lockout. Yt terst avgörs sådant
            av Arbetsdomstolen.
          </note>
          <note>
            Vad vi gör är att vi nu ser över hur stort detta problem är.
            Generellt sett har vi på svensk arbetsmarknad väldigt få konfliktdagar,
            och det ska vi vara glada för. Jämfört med många andra länder
            råder en mycket hög grad av arbetsfred. Men låt oss se hur stort
            problemet är. Det är det första, som vi har gett Medlingsinstitutet
            i uppdrag.
          </note>
          <note>
            (Applåder)
          </note>
          <note>
            Förutsättningarna för små företag
          </note>
          <note type="speaker">
            Anf. 78 ALEXANDRA VÖLKER (S):
          </note>
          <note>
            Herr talman! Regeringen har satt ett ambitiöst och viktigt mål:
            att ha EU:s lägsta arbetslöshet år 2020. Vi vet att små företag
            spelar en oerhört viktig roll när det handlar om att skapa nya
            arbetstillfällen. Inte minst här i Stockholmsregionen har småföretag
            stor betydelse för att skapa en livskraftig region. Om fler av
            landets enmansföretag skulle anställa en person till skulle det
            ha stor betydelse för sysselsättningen och således för minskad
            arbetslöshet.
          </note>
          <note>
            Bara i min hemkommun Sundbyberg finns det i dag 945 enmansföretagare,
            och i Stockholmsregionen som helhet hela 99 000. Vi ska dock ha
            med oss att tyvärr endast en tredjedel av enmansföretagarna i
            Sverige i dag är kvinnor.
          </note>
          <note>
            Min fråga till statsministern är: Vad gör regeringen för att
            underlätta för små företag att växa?
          </note>
          <note type="speaker">
            Anf. 79 Statsminister STEFAN LÖFVEN (S):
          </note>
          <note>
            Herr talman! När vi på ett generellt plan gör våra samhällsinvesteringar
            – de gigantiska investeringarna i bostäder, vägar, järnvägar och
            utbildning – är det klart att de t också kommer småföretagen till
            del. Detta är oerhört viktigt. Det är det som gör att ekonomin
            tuffar och går så pass mycket som den gör, tillsammans med att
            vi har en internationell högkonjunktur; det underlättar.
          </note>
          <note>
            Därutöver har vi sett över och förändrat finansieringen, inte
            minst för småföretag, entreprenörer och ensamföretagare. Hur ska
            man lättare få del av finansiering för de investeringar man behöver
            göra?
          </note>
          <note>
            Vi vill sätta stopp för de långa betaltiderna. Många av småföretagarna
            får agera bank åt de större företagen när de drar ut på sina betaltider.
            Detta måste vi komma till rätta med.
          </note>
          <note>
            Det tredje är att vi också ser över trygghetssystemen för småföretagare
            så att man även som småföretagare ska kunna känna sig trygg om
            man blir sjuk eller på något annat sätt inte kan verka som egenföretagare.
          </note>
          <note>
            Sedan har vi ett växa-stöd som gör att du får en bra subvention
            för den första anställningen du gör.
          </note>
          <note>
            Svenska institutets blockering av Twitteranvändare
          </note>
          <note type="speaker">
            Anf. 80 MARTIN KINNUNEN (SD):
          </note>
          <note>
            Herr talman! Få har nog kunnat undgå den uppmärksamhet som Svens
            ­ ka institutets officiella svenska Twitterkonto @ sweden rönt
            under veckan. Myndigheten gick ut och beskrev att man hade blockerat
            personer som ägnar sig åt drev, hot, hat och hets samt att dessa
            personer hade koppling till högerextremism och nynazism. Men sedan
            det visat sig att blocklistan innefattade politiker från tre riksdagspartier,
            Israels ambassadör, Israels utrikesdepartement, liberala ledarskribenter
            och till och med en socialdemokratisk borgmästare från Danmark
            plockade man bort den.
          </note>
          <note>
            F aktum kvarstår dock . Hundratals eller tusentals oskyldiga
            människor har pekats ut som vedervärdiga extremister av en svensk
            myndighet och lagts till i ett åsiktsregister som har begärts
            ut och nu finns sökbart på nätet för vem som helst.
          </note>
          <note>
            Min fråga till statsministern är: Vilka åtgärder avser regeringen
            att vid ­ ta på grund av detta, och hur har detta påverkat statsministerns
            förtroende för generaldirektören?
          </note>
          <note type="speaker">
            Anf. 81 Statsminister STEFAN LÖFVEN (S):
          </note>
          <note>
            Herr talman! Detta är en fråga som måste tas upp med den berörda
            myndigheten. Vi förutsätter att alla håller sig till de regler
            och lagar som vi har i vårt land. Jag tänker inte kommentera den
            enskilda händelsen i myndigheten, utan myndigheten får själv svara
            för vad man har gjort, varför och så vidare. Det är det svar jag
            kan ge.
          </note>
          <note>
            Regeringens näringspolitik
          </note>
          <note type="speaker">
            Anf. 82 LARS BECKMAN (M):
          </note>
          <note>
            Herr talman! De senaste veckorna har jag besökt många företag
            tillsammans med Företagarna, Svenskt Näringsliv och LRF i aktiviteten
            Gilla företagsamhet i min valkrets. Jag såg att statsministern
            besökte Gästrikland i går.
          </note>
          <note>
            Det är många företagare som har gett uttryck för stort missnöje
            och besvikelse med regeringens företagarpolitik. Den besvikelse
            som finns över hela Sverige över regeringens näringspolitik är
            statsministern säkert väl medveten om.
          </note>
          <note>
            En fråga som har kommit upp hos många företag är att man har
            få sökande till de lediga tjänsterna. En förklaring som ges när
            man frågar om orsaken är att regeringen har höjt bidragen så mycket
            att det för många inte lönar sig att arbeta, helt enkelt. Bidragshöjningar
            i kombination med stora skattehöjningar har gjort det mindre lönsamt
            att arbeta.
          </note>
          <note>
            Min fråga till statsministern är alltså: Är det rimligt att arbetssökande
            föredrar a-kassan eller andra bidrag i stället för att ta de lediga
            jobb som finns, och vad tänker i så fall statsministern göra åt
            det problemet?
          </note>
          <note type="speaker">
            Anf. 83 Statsminister STEFAN LÖFVEN (S):
          </note>
          <note>
            Herr talman! Det ska löna sig att jobba. Det lönar sig att jobba.
            Den som kan jobba ska jobba. Man kan inte bara säga att man inte
            tänker ta ett jobb och sedan gå på a-kassa i stället. Så fungerar
            inte reglerna, och så ska de heller inte fungera. Kan du jobba
            så ska du jobba! Det råder ingen tvekan om det.
          </note>
          <note>
            Jag undrar dock hur den moderata taktiken ser ut. När ni ska
            sänka lönerna blir det ju mindre attraktivt att jobba. Det är
            inte bättre.
          </note>
          <note>
            Vad vi gör för företagen har stor betydelse. Vi har slutit en
            bred energiöverenskommelse. Det har företagen frågat efter i många
            år. Vi får fart på bostadsbyggandet. Det har företagen frågat
            efter i många år. Vi förbättrar finansieringsmöjligheterna för
            småföretag. Det har de frågat efter i många år.
          </note>
          <note>
            De frågar efter kompetent personal och hittar inte personal med
            rätt utbildning. Nu gör vi en enorm satsning på kompetensutveckling
            för att de också ska hitta kompetent personal. På den vägen tänker
            vi fortsätta.
          </note>
          <note>
            Det ska alltid löna sig att jobba. Den som kan jobba ska jobba.
          </note>
          <note>
            (Applåder)
          </note>
          <note type="speaker">
            Anf. 84 FÖRSTE VICE TALMANNEN:
          </note>
          <note>
            Med detta är veckans frågestund avslutad. Jag får tacka statsministern
            och deltagande ledamöter för att ha deltagit i frågestunden.
          </note>
          <note>
            § 11 (forts. från § 9) Spel- och folkbildningsfrågor (forts.
            KrU6)
          </note>
          <note type="speaker">
            Anf. 85 ROLAND UTBULT (KD):
          </note>
          <note>
            Herr talman! Vi debatterar i dag betänkandet Spel- och folkbildningsfrågor
            . För tids vinnande yrkar jag inte bifall till någon reservation,
            men jag står bakom de reservationer där Kristdemokraterna ingår.
          </note>
          <note>
            Jag kommer att ägna det mesta av mitt anförande åt det som har
            med mänskliga öden att göra, nämligen spelberoendet. Mina allianskamrater
            har förtjänstfullt tagit upp andra frågor tidigare.
          </note>
          <note>
            Spelmarknaden kan i dag liknas vid rena vilda västern. Spelbolag,
            ofta med säte på Malta, snappar inte sällan upp människors ekonomiska
            utsatthet med lockelser om snabba möjligheter till vinst och kort
            tid mellan insats och vinst. Nya spelare frestas med gratisspel
            och gåvor, samtidigt som gamla spelare övertygas om nya insatser
            för att återfå det som har gått förlorat. Kändisar gör här och
            var reklam för spelandet, vilket i sin tur leder till glansspridning
            och att spelandet kan ses som berättigat. Dessa kändisar får naturligtvis
            också sin del av kakan.
          </note>
          <note>
            Marknadsföringen är inte sällan brutal och rent farlig. I en
            annons stod det enligt uppgift: Säg upp dig på jobbet – köp en
            lott!
          </note>
          <note>
            Spelberoendet förstör människors liv och slår sönder familjer.
            Folkhälsomyndigheten beräknar att ungefär 171 000 personer, varav
            82 000 barn, lever tillsammans med någon som har spelproblem.
            Cirka var femte person uppger att de har någon i sin nära omgivning
            som har spelproblem.
          </note>
          <note>
            Den oreglerade marknaden växer samtidigt som spelberoendet ökar.
            Oseriösa spelbolag ser en möjlighet att tjäna pengar på utsatta
            människors bekostnad. För att döva sitt dåliga samvete talar de
            vackert om att de gör insatser för att minska spelberoendet. Samtidigt
            gör de allt för att fånga in nya kunder, att se till att gamla
            kunder stannar kvar och att storspelarna får sina egna gräddfiler.
            För mig hade de fått tjäna hur mycket pengar de vill i sina bolag,
            om det inte vore för att de förstör så många människors liv.
          </note>
          <note>
            Då tänker någon: Vi borde ha kvar monopolet, där Svenska Spel
            äger marknaden i Sverige. Men då blundar man för verkligheten,
            där monopolet i praktiken inte existerar. Utländska spelbolag,
            som inte har tillstånd att anordna lotteri i Sverige, har i dag
            en marknadsandel på 23 procent av den totala svenska spelmarknaden,
            enligt Lotteriinspektionens statistik från tredje kvartalet 2016.
            Den internationella onlinemarknaden är i princip helt oreglerad
            och liknar, som jag sa, rena vilda västern. Spelbolag utan tillstånd
            i Sverige har över 50 procent av marknadsandelen för onlinespel.
          </note>
          <note>
            Någon kanske tror att Svenska Spel med sitt monopol värnar de
            spelberoende, men det är en sanning med modifikation. I varje
            fall gör de det inte i någon stor omfattning i förhållande till
            intäkterna. Jag kanske inte är på decimalen rätt, men enligt uppgift
            motsvarar Svenska Spels ekonomiska satsning på arbete med spelberoende
            två veckors normal marknadsföring i Sverige för Svenska Spel.
          </note>
          <note>
            Herr talman! Kristdemokr aterna menar att det är hög tid att
            se över lagstiftningen och möjliggöra konkurrens genom licenser.
            Därför välkomnar vi det mesta av Spelutredningens förslag på det
            här området och ser fram emot en proposition från regeringen.
            Jag vill passa på att hylla utredaren Håkan Hallstedt för att
            han har lyssnat in de synpunkter som vi över hela den politiska
            skalan har framfört. Vi ser fram emot goda förslag från regeringens
            sida som vi ska ta ställning till så småningom.
          </note>
          <note>
            Gemensamma och långsiktigt hållbara spelregler ska skapas. Ett
            licenssystem ska etableras, som onlinespelbolagen förhoppningsvis
            ska ansluta sig till. Skatteintäkter ska säkras och föreningslivets
            ganska sköra speldomäner, väsentligen lotterier, och intäkter
            ska skyddas, med mera. Detta är några av Spelutredningens förslag.
          </note>
          <note>
            När vi ser hur allt fler familjer och enskilda dras in i spelberoende
            krävs handlingskraft och riktade insatser. Folkhälsomyndigheten,
            Konsumentverket och Finansinspektionen måste samverka med Lotteriinspektionen
            för att få bukt med problematiken.
          </note>
          <note>
            Detta med spelberoende kommer inte att kunna lösas helt och hållet,
            till 100 procent, så länge människor finner lust och glädje i
            att spela. Det är ju inte bara fel. Jag menar inte att det bara
            är negativt. Men när man ser hur människor drabbas blir detta
            ändå en allvarlig sida av det hela.
          </note>
          <note>
            Spelberoende kan förebyggas. Några förslag på hur är
          </note>
          <note>
             balanserad marknadsföring, där spelandet inte får presenteras
            som en lösning på ekonomiska problem
          </note>
          <note>
             stöd och information på spelsajterna för att förebygga spelmissbruk
          </note>
          <note>
             möjlighet att begränsa insättningar och speltid samt ett centralt
            självavstängningsregister
          </note>
          <note>
             en åldersgräns på 18 år för spel om pengar
          </note>
          <note>
             identitetskontroll
          </note>
          <note>
             möjlighet att stänga av personer som uppvisar ett osunt spelande.
          </note>
          <note>
            Min personliga uppfattning är att spelmissbrukare ska ges rätt
            till behandling enligt socialtjänstlagen, vilket är en fråga för
            socialutskottet.
          </note>
          <note>
            Herr talman! För den som redan hamnat i en ekonomisk tragedi
            på grund av spelande finns det tack och lov organisationer som
            stöder och hjälper. Spelberoendes riksförening verkar för att
            förebygga och avhjälpa spelberoende, och ett annat exempel är
            Uppsala Spelberoendecentrum där kommunen är med och samverkar.
            Att bara ett fåtal av 290 kommuner – den senaste siffran jag hörde
            var att det är 6 av 290 kommuner – samarbetar i sådan verksamhet
            visar dock att det finns mycket kvar att göra. Under tiden fortsätter
            människor att lockas in i det som alltför ofta slutar i ekonomisk
            och social tragedi.
          </note>
          <note>
            Herr talman! Jag vill avsluta med att säga något om folkbildningen.
            För oss kristdemokrater är folkbildningen viktig. Jag har studerat
            studiecirklar lite, och jag har fascinerats av en man som hette
            Oscar Olsson – eller Olsson med skägget. Han var socialdemokrat
            och den som startade detta med studiecirklar i Sverige. All ära
            till Olsson med skägget! Det fanns inga statliga medel, utan i
            stället delade man med sig av kunskap. Det var viktigt för hembygden
            och landsbygden; man fick kunskap, en del utbildning och så vidare.
          </note>
          <note>
            Det är en frihet för människor att delta i studieförbunden, och
            tillsammans med biblioteken och folkhögskolorna är de hörnstenar
            i bildningen i Sverige. Låt mig avsluta med följande ord: Utbildning
            ger färdighet – folkbildning ger värdighet.
          </note>
          <note>
            (Applåder)
          </note>
          <note type="speaker">
            Anf. 86 BJÖRN WIECHEL (S):
          </note>
          <note>
            Herr talman! Socialdemokraternas politik för kulturell och demokratisk
            bildning är en bärande del i vårt samhällsbygge. Den handlar om
            att frigöra människor, stärka utvecklingsförmågan i samhället
            och fördjupa demokratin.
          </note>
          <note>
            I detta har folkbildningen en given roll. Utgångspunkten är att
            se till hela människan. Det är en fråga om frihet att få upptäcka
            och utveckla nya sidor av sig själv och nå sin fulla potential.
            Likaså är kulturell och demokratisk bildning ett verktyg för människor
            att förstå sitt sammanhang och kunna påverka sin livssituation.
            Det samhälle som tillhandahåller dessa verktyg till människor
            blir ett bättre samhälle. Folkbildningen som källa till nya kunskaper
            och perspektiv, nya språk, uttryck och utbyten är just ett sådant
            verktyg.
          </note>
          <note>
            Oavsett var vår kulturella och demokratiska bildningsresa börjar
            är den viktig, för oss som individer och för samhället. Kulturell
            och demokratisk bildning är också centralt för vår förmåga att
            klara av omställningar. När vi inte räds förändring utan känner
            tillförsikt i att kunna finna vägar framåt kan vi möta framtiden
            mycket bättre. Oavsett om det gäller ekonomiska konjunkturer,
            strukturomvandlingar på arbetsmarknaden eller klimatförändringar
            är intellektuell och social rörlighet stora tillgångar för oss
            när det gäller vår förmåga att ställa om. Det handlar om att kunna
            ställa om såväl i tanken som i det fysiska livet.
          </note>
          <note>
            Samhällets förmåga att utvecklas är beroende av bildningen hos
            medborgarna. Kulturell och demokratisk bildning är en fråga om
            såväl beredskap som framtidstro, och det är en del av den svenska
            modellen. Folkbildningen upprätthåller omistliga arenor och kontaktytor
            för människor att hantera samhällsomvandlingar och de nya verkligheterna.
            Utan folkbildning riskerar vi att stagnera.
          </note>
          <note>
            Den demokratiska aspekten av folkbildningen handlar i grunden
            om att demokratin ska gå från att vara formell till att vara reell
            – att den ska kunna bäras av folkflertalet. Alla människor ska
            kunna påverka sitt liv och samhället. För att det ska vara möjligt
            behöver vi kunna förstå samhället. Vi behöver kunna analysera
            det kritiskt och veta hur vi kan förändra det. Demokratiskt bildade
            medborgare som organiserar sig i levande folkrörelser och rika
            föreningsliv får demokratin att förverkligas i vardagen. Det är
            också på det sättet alla kan påverka framtiden och vardagen, på
            jämlika grunder oavsett plånbok eller bakgrund.
          </note>
          <note>
            Folkbildningens aktörer når ut i samhället, på bredden och på
            djupet, som få andra. Det ökar tilliten till människor, skapar
            samhörighet och får fler att engagera sig i vårt gemensamma samhällsbygge.
            När det finns krafter som vill undergräva tron på demokratin,
            antingen via parlament eller via propaganda eller rädsla, är folkbildningen
            en av våra viktigaste motståndskrafter.
          </note>
          <note>
            Herr talman! Folkbildningen är fri och frivillig. Den byggs underifrån,
            av människorna själva, och staten intar här en ganska medveten
            distans för att inte inskränka den friheten. Samtidigt har staten
            mål med de pengar vi ger till folkbildningen, så det är självklart
            att staten är angelägen om att medlen ska ge avsedd effekt. Detta
            samspel förutsätter en ömsesidig respekt.
          </note>
          <note>
            Därutöver är folkbildningen väldigt engagerad i att få vara med
            och bygga samhället, och under mandatperioden har regeringen mycket
            konkret inkluderat folkbildningen i samhällsbyggandet. Ett givet
            exempel är Kunskapslyftet. Vi vet att det är vägen till att fler
            ska få jobb och att man ska kunna få tag på rätt kompetens. Vi
            vet också att det är det som är vägen framåt för att Sverige ska
            kunna fortsätta vara en kunskapsnation och inte en nation som
            konkurrerar med sänkta löner och villkor. Regeringen har därför
            utökat antalet platser på folkhögskolorna med 5 000. Det är för
            att människor ska kunna ta sig vidare i livet och för att arbetsmarknaden
            ska kunna utvecklas.
          </note>
          <note>
            Ett annat mycket konkret exempel på hur regeringen har inkluderat
            folkbildningen i samhällsbygget är bildningen av alla nyanlända.
            Tack vare de studieförbund som finns i hela landet – från norr
            till söder, på de minsta orter och i de största städer – har nyanlända
            kunnat få svar på frågor som: Hur talar jag språket? Hur funkar
            samhället? Vilka regler gäller? Hur kan jag bli delaktig i samhällsutvecklingen?
            Hur kan jag bidra? Hur kan jag ta mig vidare?
          </note>
          <note>
            Bara under hösten 2015 organiserade studieförbunden språkintroduk
            ­ tion och samhällsintroduktion för över 70 000 nyanlända. Sedan
            har det fortsatt, och det är ett engagemang som kommer underifrån,
            från studie ­ förbunden själva. Detta är integration i praktiken.
            Det handlar om att ta vara på våra mänskliga resurser.
          </note>
          <note>
            Herr talman! I det betänkande som behandlas här finns det skäl
            att kommentera några saker. För det första kan vi notera att Moderaterna
            gör en neddragning av det generella stödet med 13 miljoner, vilket
            handlar om en nedjustering av lönerna. Dessutom slopar man hela
            det anslag för integration som tilldelas studieförbunden, vilket
            är 175 miljoner.
          </note>
          <note>
            För det andra finns en reservation i betänkandet som undertecknats
            av Centerpartiet, Liberalerna och Kristdemokraterna. Reservationen
            säger kortfattat att trenden med tillfälliga medel bör vändas
            till att vi ökar det generella bidraget. Andemeningen i detta
            är på många sätt rimlig och sympatisk. Bekymret är bara hur partierna
            agerar i praktiken.
          </note>
          <note>
            Centerpartiet, som stöder reservationen, behåller de tillfälliga
            medlen för integration men minskar det generella anslaget med
            13 miljoner – samma som Moderaterna. Det är ingen större förändring,
            men det stämmer illa överens med vad som sägs i reservationerna.
          </note>
          <note>
            Kristdemokraterna behåller inte de tillfälliga medlen för integration
            utan kapar bort 135 av 175 miljoner. Därutöver skär de ned det
            generella anslaget med 108 miljoner. Detsamma gäller Liberalerna,
            som är författare till reservationen. De behåller de tillfälliga
            medlen men minskar däremot det generella anslaget med 188 miljoner.
            Det är samtliga kunskapslyftsplatser som ryker. Här har vi tre
            varianter på ett agerande som nog bara är möjligt i opposition.
          </note>
          <note>
            Den tredje kommentaren gäller Sverigedemokraterna. De tar bort
            samtliga medel för integration. Dessutom skär de ned på tolkutbildningen
            så att även språkförståelsen blir lidande. De skär ned på det
            generella anslaget med 310 miljoner. Utöver de svåra ekonomiska
            följdverkningar som detta skulle få är deras motivering till det
            ett allvarligt angrepp på folkbildningens grundprinciper. De vill
            dels hindra människor från att inleda sin bildningsresa där de
            faktiskt står, dels begränsa vilken typ av bildning som människor
            ska få ägna sig åt och vad som ska accepteras.
          </note>
          <note>
            Herr talman! Återigen: För oss socialdemokrater är kulturell
            och demokratisk bildning en bärande del i samhällsbygget. Det
            handlar om människans frihet, utvecklingsförmågan i samhället
            och att fördjupa demokratin. Det är inget strössel ovanpå kakan
            utan det är själva bindemedlet i den, det som får den att hålla
            ihop. Med det yrkar jag bifall till utskottets förslag i betänkandet
            och avslag på reservationerna.
          </note>
          <note>
            (Applåder)
          </note>
          <note type="speaker">
            Anf. 87 EVA LOHMAN (M):
          </note>
          <note>
            Herr talman! Jag trodde ett tag att jag var helt fel ute och
            hade fel betänkande framför mig. Det är inte budgetbetänkandet
            som vi ska diskutera i dag utan ett betänkande med motioner från
            den allmänna motionstiden om jag har förstått det rätt. Det är
            ju så. Det är inte budget vi ska diskutera.
          </note>
          <note>
            När jag suttit och lyssnat på alla här inser jag att nästan alla
            vill samma goda sak med folkbildningen. Den är bra för Sverige,
            bra för människor, bra för samhällsbygget, och så vidare. Vi ser
            alla på något sätt samma bergstopp, men vi har olika vägar dit.
            Så är det med väldigt mycket.
          </note>
          <note>
            Klart är att folkbildningen gör Sverige till ett starkare land.
            Det är studieförbund och folkhögskolor som ägnar sig åt folkbildning.
            De har många viktiga uppgifter. En av dem är att stärka demokratin
            och utveckla den. Det gör i sin tur att fler människor kan delta
            och påverka sin livssituation och också delta i utvecklingen av
            Sverige.
          </note>
          <note>
            Folkbildningens särart går som en röd tråd genom utbildningens
            historia. Att bryta utanförskap är en viktig förutsättning för
            ett framgångsrikt Sverige. Här bidrar folkbildningen, eftersom
            den höjer utbildnings- och bildningsnivån generellt i Sverige.
            Folkbildningen ger också människor möjlighet till personlig utveckling,
            en meningsfull fritid, deltagande i kulturlivet och ett ökat engagemang
            för samhällsutvecklingen.
          </note>
          <note>
            Ett viktigt arbete som pågår i studieförbund och på folkhögskolor
            är att bryta utanförskapet. Där kan jag nämna det som Björ n Wiechel
            sa om sfi ‑ undervisningen. Migrationsöverenskommelsen från 2015,
            som Moderaterna stod bakom, har gjort det möjligt att så många
            kan läsa sfi.
          </note>
          <note>
            Vägen ut ur arbetslöshet, utanförskap och fattigdom går alltid
            genom att stärka den egna personen. Det kan vara en person som
            är nyanländ i Sverige eller en person som har varit arbetslös
            länge eller som av andra anledningar inte varit ute på arbetsmarknaden.
            Det är utbildning och kompetensutveckling som stärker den egna
            personen.
          </note>
          <note>
            Studieförbunden erbjuder mest studiecirklar men också kulturprogram
            och annan folkbildningsverksamhet. Folkhögskolorna ordnar kurser
            och kan ge behörighet motsvarande till exempel grundskola eller
            behörighet till högskola. De ordnar också kulturprogram och har
            öppen folkbildning.
          </note>
          <note>
            Gemensamt för folkbildning och oss som håller på med folkbildning
            är att det är i mötet med andra människor som vi växer. Cirklarna
            eller kurserna som vi går är deltagarstyrda. Det är en mycket
            bra pedagogik man använder sig av. Det är positiv pedagogik som
            passar många människor. Undervisningen ska bedrivas utifrån mina
            behov och där jag befinner mig.
          </note>
          <note>
            Vi lever i en kunskapsintensiv tid, om man ska använda ett sådant
            uttryck, där det livslånga lärandet fortfarande är viktigt. Det
            är någonting som myntades för kanske 15 år sedan när vi började
            tala om det livslånga lärandet. Det är fortfarande aktuellt även
            om andemeningen i det har förändrats.
          </note>
          <note>
            I dag talar vi om digitalisering, globalisering och en teknisk
            utveckling som pågår hela tiden. Vi behöver lära oss nytt i våra
            yrken hela tiden. Det är nödvändigt för att klara utbildningsnivån.
            Där har vi folkbildningen som en stark och bra partner.
          </note>
          <note>
            Både studieförbunden och folkhögskolorna har en lång erfarenhet
            av att utbilda människor. Om vi utnyttjar den erfarenheten på
            rätt sätt kan hela Folkbildningssverige bidra till arbete, välfärd
            och livslångt lärande.
          </note>
          <note>
            Folkbildningen är omfattande och otroligt innehållsrik. Den möter
            nya behov i samhället. Just därför är det viktigt att folkbildningen
            följer med i samhällsutvecklingen så att den går hand i hand med
            det som sker i samhäl let. Det gäller oavsett om det handlar om
            fortbildning, det livslånga lärandet, digitalisering, globalisering,
            etcetera. Vi har sett hur folkbildning ­ en har gett nyanlända
            ett verktyg för att komma ut i samhället och klara sig i samhället.
          </note>
          <note>
            Folkbildningen ger ökat självförtroende, personlig utveckling,
            ökade kunskaper och färdigheter och ökade möjligheter att göra
            sin röst hörd. Det handlar om att lära sig att föra sin egen talan
            och kunna påverka den egna livssituationen eller någonting annat
            man tycker är tråkigt. Då är folkbildningen väldigt viktig.
          </note>
          <note>
            Sedan kan folkbildning också vara väldigt rolig. Allting behöver
            inte vara så nyttigt. Det kan vara roligt att gå på en kurs på
            ett studieförbund och till exempel laga mat eller någonting annat.
            Där får man gemenskapen med andra människor. Ibland räcker det
            med att det bara är kul.
          </note>
          <note>
            (Applåder)
          </note>
          <note type="speaker">
            Anf. 88 AGNETA BÖRJESSON (MP):
          </note>
          <note>
            Herr talman! Vi debatterar nu kulturutskottets betänkande nr
            6 Spel ‑ och folkbildningsfrågor . Jag tänkte inte tala så mycket
            om folkbildningsfrågor. Där tycker jag verkligen att Björn Wiechel
            har sagt det som jag håller med om. Jag tänker uppehålla mig vid
            de delar som behandlar spel.
          </note>
          <note>
            Vi har haft ett antal motionsbetänkanden sedan höstens allmänna
            mo ­ tionstid. Det var innan Spelutredningen kom med sitt betänkande.
            Nu de ­ batterar vi precis när utredningen har gått ut på remiss
            och vi egentligen som mest sitter och väntar på nästa års debatt
            , där vi hoppas att vi får tala om en proposition. Det ser vi
            väldigt mycket fram emot.
          </note>
          <note>
            Flera här har varit inne på en hel del av motionerna, och jag
            ska inte prata om de motioner som behandlar regleringen. Där är
            de flesta partierna överens om att det bör bli en omreglering,
            och det är på gång i och med S pelutredningen. Men jag ska dyka
            ned i några av motionerna.
          </note>
          <note>
            Den första motion jag tänker prata om är den som Per Lodenius
            lyfte fram tidigare i debatten, nämligen en motion från Rickard
            Nordin om spel som kulturform. Ibland kan man fundera på om Centerpartiet
            vill att spel ska vara idrott eller om det ska vara kultur. Väldigt
            många tycker också att det ska vara näring.
          </note>
          <note>
            Egentligen kan jag bara hålla med om att det finns delar som
            tillhör kulturen. Jag skulle vilja påminna om att det finns en
            hel del som staten redan gör i dag. Till exempel har Kungliga
            biblioteket ett uppdrag att ansvara för att samla in, förvärva
            och beskriva film, musik och spel. Man forskar på kulturen runt
            spel, vad som händer när man spelar och hur spelen är uppbyggda.
            Det tycker jag är ett intressant uppdrag, och jag kan verkligen
            rekommendera besök på Kungliga biblioteket för att ta del av många
            av de gamla spel som finns sparade där.
          </note>
          <note>
            Det andra som jag tänker dyka ned i är det som Roland Utbult
            tog upp om spelberoende. Där görs mycket redan nu. Roland lyfte
            fram vad Svenska Spel gör när det till exempel gäller spelkort,
            men man ska inte glömma att det är Svenska Spel som finansierar
            forskningen och den professur som finns på området i dag. Det
            kommer också många förslag på området i samband med Spelutredningen.
            Men något som jag tror att vi är många som verkligen applåderar
            är att vi här i riksdagen har klubbat ett förslag om att redan
            nästa år lyfta in spelberoendet i socialtjänstlagen. Jag tror
            att vi alla kan känna oss nöjda med att regeringen äntligen fick
            fram den där propositionen.
          </note>
          <note>
            Jag ska gå tillbaka till frågan om gränsen mellan gaming och
            gambling, som Per Lodenius tog upp. Jag tror inte att det är fullt
            så enkelt. Det är mycket som suddas ut mellan film och spel när
            det gäller kultur, men det är också många gränser som suddas ut
            mellan de sociala spelen och gambling. Det är många sociala spel
            där man indirekt spelar om pengar, och det är mycket beroendeframkallande
            spel som ger snabba pengar och drar in stora summor pengar. En
            fråga som jag tror att vi kommer att behöva återkomma till är
            var de olika gränserna går mellan spel.
          </note>
          <note>
            Med detta vill jag yrka bifall till kulturutskottets förslag
            till beslut. Jag ser väldigt mycket fram emot och hoppas väldigt
            mycket på att vi nästa år kanske får debattera ett väldigt stort
            propositionsbetänkande som gäller omreglerad spelpolitik.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 13.)
          </note>
          <note>
            § 12 Konstarter och kulturskaparnas villkor
          </note>
          <note>
            Kulturutskottets betänkande 2016/17:KrU10
          </note>
          <note>
            Konstarter och kulturskaparnas villkor
          </note>
          <note>
            föredrogs.
          </note>
          <note type="speaker">
            Anf. 89 CECILIA MAGNUSSON (M):
          </note>
          <note>
            Herr talman! Nu ska vi debattera betänkande KrU10 om konstarter
            och kulturskaparnas villkor. Det är ett motionsbetänkande, alltså
            motioner som har inlämnats under den allmänna motionstiden.
          </note>
          <note>
            Vi har fem reservationer i ärendet. Självklart står vi moderater
            bakom alla dessa, men jag yrkar bifall endast till reservation
            1.
          </note>
          <note>
            Mina alliansvänner kommer att ta upp många av de viktiga frågor
            som finns i betänkandet. Jag tänker endast koncentrera mig på
            ett område och i mitt tycke det mest viktiga området av konstarterna,
            nämligen litteraturen.
          </note>
          <note>
            Skaldekonsten sa man förr, men numera säger man mer modernt litteraturen.
            Litteraturen och barns rätt till litteratur var en av alliansregeringens
            främsta prioriteringar under vår regeringstid. Vi lade grunden
            till att lyfta fram litteraturens och läsandets betydelse för
            i princip samhällens utveckling.
          </note>
          <note>
            Den nuvarande regeringen, bestående av socialdemokrater och miljöpartister
            med hjälp av Vänstern, har gjort en del bra saker på området.
            Men i stället för att koncentrera sig på de viktiga insatserna
            har man smetat ut dem så att de inte lönar sig särskilt bra och
            inte blir särskilt effektiva. Det är ju viktigt att stimulanserna
            riktas rätt.
          </note>
          <note>
            Vi vet att den här strategin leder till att de som redan är läsmotiverade
            och har tillgång till litteratur gynnas än mer, medan de som inte
            har stimulans eller motivation blir utan. Det är inte bra, tycker
            vi moderater och Alliansen. Om nu Socialdemokraterna vill ha en
            budgetdebatt också i detta betänkande kan jag redan nu skriva
            under på att vårt förslag är finansierat.
          </note>
          <note>
            Vad jag menar med att litteraturen och läsandet är så viktigt
            för hela samhället är att det är grunden för den språkliga och
            intellektuella utveck ­ lingen, inte bara för barn utan även för
            oss vuxna. Barns läsande är mycket mer än en önskan från samhällets
            sida att nya generationer ska vara bildade och litterära. Det
            handlar om att unga människor ska kunna ta tag i sin egen utveckling
            och ta till sig kunskap. Om man kan läsa och har möjlighet att
            studera kan man förändra sitt eget liv. Vi moderater vill att
            den extra lässatsningen ska gå till grupper som i dag inte har
            tillgång till detta. Vi vill rikta satsningen till barn och unga
            i socioekonomiskt svaga områden.
          </note>
          <note>
            I dagens tekniksamhälle, herr talman, kan man utnyttja både ljudböcker
            och andra tekniska hjälpmedel för att ge barn som har svårt att
            fokusera hjälp med att ta till sig litteraturen. Genom stimulans
            av flera sinnen, både syn och hörsel, kan fler barn tillgodogöra
            sig litteraturen. Det är viktigt att vi använder den digitala
            tekniken och dess möjligheter på det här området. Det borde regeringen
            beakta och satsa betydligt mer på än vad man har gjort och ta
            in i sina framtida lässatsningar, för tillgång till litteraturen
            och läsandet är viktigt, inte bara för barn och unga utan för
            hela samhället.
          </note>
          <note>
            (Applåder)
          </note>
          <note type="speaker">
            Anf. 90 ANGELIKA BENGTSSON (SD):
          </note>
          <note>
            Herr talman! I betänkandet Konstarter och kulturskaparnas villkor
            behandlar vi många motioner som man kanske inte i första hand
            trodde skulle hamna i detta block. Jag säger detta till er som
            lyssnar och kanske blir förvirrade.
          </note>
          <note>
            Förra året väckte vi en motion som blev ganska uppmärksammad.
            Mo ­ tionen handlar om att vi vill knyta bibliotekens uppdrag
            närmare till medborgarna. Det är ett principiellt ställningstagande
            , där vi vill att de skattefinansierade verksamheterna också ska
            gå till oss som är med och finansierar dem. Vi har samma principiella
            ställningstagande inom sjukvård och skola. Denna debatt hölls
            förra året, så jag tänker inte fördjupa mig i detta i dagens debatt.
          </note>
          <note>
            Jag ska kort kommentera vår andra reservation inom biblioteksområdet.
            Den handlar om att bibliotek bör prioritera en samling av litteratur
            på svenska och på våra minoritetsspråk före böcker som är skrivna
            på andra språk. Argumenten är delvis desamma som jag tidigare
            nämnt, men biblioteken har även i uppdrag att värna vårt språk.
            Officiellt är det svenska och våra minoritetsspråk vi talar.
          </note>
          <note>
            Herr talman! Nu ska jag tala om film. Den största propositionen
            innan ministern lade fram kulturarvspropositionen var den om filmen.
            Filmen var förra årets hetaste kulturpolitiska fråga och debatterades
            flitigt. Många gånger har vi diskuterat och förklarat vår åsikt.
          </note>
          <note>
            Vår reservation handlar om finansiering, och det finns ett tillkännagivande.
            Vi begär en förutsättningslös utredning av en differentierad biografavgift
            för inhemsk film och utomeuropeisk film. Det skulle ge den svenska
            filmen ett välbehövligt tillskott samtidigt som det ökar svensk
            films inhemska konkurrenskraft.
          </note>
          <note>
            Vi vill även att regeringen noggrannare utreder hur mervärdesskattehöjningen
            påverkar småortsbiograferna.
          </note>
          <note>
            Sverigedemokraterna är hela Sveriges parti, och vi vill inte
            att småortsbiograferna ska bli drabbade av Stockholmspolitiken,
            som det verkar finns en förkärlek för.
          </note>
          <note>
            Ska vi ha en levande landsbygd måste det också finnas något att
            göra. Här fyller biograferna en viktig funktion, inte minst för
            ungdomar och familjer.
          </note>
          <note>
            Herr talman! Jag ställer mig frågan: Är mervärdesskattehöjningen
            verkligen den bästa vägen att gå. Mitt svar är: Nej, det är det
            inte.
          </note>
          <note>
            Att regeringen varken ser detta eller lyssnar på majoriteten
            i riksdagen är beklagligt. Jag står här i dag för att åter påminna
            ministern och övriga partier om att vi inte tänker lägga oss ned
            och låta fattade beslut hamna i högen ”vi-tar-det-senare”. Ett
            beslut är fattat – se till att genomföra det nu!
          </note>
          <note>
            Herr talman! Jag tänkte nämna något om vår höstbudget eftersom
            ett anslag där hamnar inom detta område. Vi höjer Operans anslag
            med 9,8 miljoner till den renovering som maskineriet behöver.
            Vi gör denna höjning för att behovet finns och för att vi inte
            vill att de ska låna pengar.
          </note>
          <note>
            Jag står givetvis bakom alla våra reservationer men yrkar bifall
            till reservation 12.
          </note>
          <note type="speaker">
            Anf. 91 PER LODENIUS (C):
          </note>
          <note>
            Herr talman! Sverige blir ett alltmer mångkulturellt land, vilket
            skapar många nya möjligheter. Kultur stärker också självförtroendet
            och gör att fler tar till vara yttrandefriheten. Detta i sin tur
            stärker delaktigheten och demokratin i vårt samhälle.
          </note>
          <note>
            Att vi har fria konstnärer och kulturskapare som kan arbeta utan
            risk för censur och förtryck är helt avgörande för ett öppet och
            demokratiskt samhälle. Var än vi kan se tendenser till att det
            fria skapandet hotas måste vi finnas och stå upp för det demokratiska
            och öppna samhälle vi vill ha.
          </note>
          <note>
            När demokratin hotas i ett land är det det fria ordet, pressfriheten
            och den fria konsten som står i första ledet att brytas ned. Det
            finns många platser i världen där konstnärer riskerar sitt liv
            för att med sin konst beskri ­ va den värld de lever i.
          </note>
          <note>
            Sverige måste då ge de konstnärer som har fått fly för sitt konstnärskap
            möjlighet att kunna fortsätta sitt skapande. Att värna demokratin,
            det fria ordet och den konstnärliga friheten är en gemensam uppgift
            för alla demokratiska länder. I Sverige ger flera kommuner och
            regioner en fristad till professionella konstnärer som lever under
            hot i sina hemländer. Här får konstnären en fristad under några
            år för att kunna leva och fortsätta arbeta med sitt skapande i
            trygghet. Det är viktigt att så många kommuner och regioner som
            möjligt ger förföljda konstnärer en fristad. Det kan också, som
            ytterligare en positiv effekt, ge ett viktigt tillägg till kommunens
            och regionens kultur och utveckling.
          </note>
          <note>
            Under alliansregeringen ökade antalet fristadskommuner stadigt.
            Det är ett arbete som måste fortsätta. Demokratin måste ständigt
            försvaras. Den kan aldrig tas för given. Det är angeläget att
            vi fortsätter att arbeta för att fler konstnärer som behöver en
            fristad för att kunna utöva sitt konstnärskap ges möjlighet att
            få denna fristad i Sverige.
          </note>
          <note>
            Herr talman! Det finns potential och stor kompetens inom kulturområdet
            över hela landet. Samtidigt ligger i dag mycket nationell expertis
            i storstäder och då främst i vår huvudstad. Vad jag vill poängtera
            är att vi missar massor av talang och kreativitet ute i landet
            som borde komma fler till del.
          </note>
          <note>
            Detta vill vi i Centerpartiet ändra på. Genom den digitala tekniken
            har mycket kultur och kunskap blivit mer tillgänglig för många
            fler. Det har blivit enklare att sprida kultur, och möjligheten
            till delaktighet är nu större än någonsin. Den tekniska utveckling
            vi är mitt inne i ger fler möjlighet att finna ett uttryck som
            passar just dem. Det skapar dessutom företag, jobb och exportinkomster.
          </note>
          <note>
            Möjligheten att både ta del av kultur och själv skapa genom digital
            teknik måste tas till vara. Vi har inte råd att stå vid sidan
            om.
          </note>
          <note>
            Vi har ett kreativt entreprenörskap som engagerar många, och
            vi vet inte i dag vilka nya kulturella yttringar som kommer att
            uppstå när tekniken fortsätter att utvecklas.
          </note>
          <note>
            Samtidigt vet vi att villkoren för kulturskapare ofta är tuffa.
            Det gäller för kulturskapare över hela landet – men kanske än
            mer för de konstnärer som finns utanför våra storstadsområden.
            Inkomsterna för konstnärer och kulturskapare är generellt låga
            i förhållande till den tid de lägger på sitt skapande och i förhållande
            till den utbildning de har fått. De verkar också ofta som frilansare
            och då många gånger som egenföretagare.
          </note>
          <note>
            Därför ser vi i Centerpartiet att det är viktigt att göra en
            översyn av skatte- och avdragsregler för att skapa likvärdiga
            och goda förutsättningar för företagare och frilansare inom kultursektorn.
            Det behövs kort sagt en helt annan politik än den skattehöjarpolitik
            och företagsfientliga politik som vänsterregeringen bedriver.
          </note>
          <note>
            I Centerpartiet ser vi i stället möjligheterna i det konstnärliga
            entreprenörskapet. Vi föreslår till exempel en ny företagsform
            som passar perfekt för den kulturskapare som vill pröva om idén
            man har för sitt skapande fungerar. Vi kallar förslaget för ingångsföretagande.
          </note>
          <note>
            Det kräver ingen kunskap om den byråkrati eller skattelagstiftning
            som är förknippad med företagande i dag. Ingen moms behöver bokföras,
            inga egenavgifter betalas och ingen preliminärskatt beräknas.
          </note>
          <note>
            Det enda som ingångsföretagaren behöver hålla koll på är omsättning
            ­ en i bolaget, där ett tak ska finnas. I stället för de vanliga
            skatterna och avgifterna ska man betala en skatt på 25 procent,
            baserad på omsättningen.
          </note>
          <note>
            Med Centerpartiets förslag om ingångsföretagande skulle fler
            kulturskapare i vårt land kunna skapa mer med mindre byråkrati.
          </note>
          <note>
            Det kan finnas fördelar i att verka som egenföretagare inom kultursektorn.
            Det är något jag själv har erfarenhet av som danslärare och egenföretagare.
            Men tröskeln till företagande och frilansarbete är i dag onödigt
            hög. Denna tröskel måste sänkas.
          </note>
          <note>
            Herr talman! En av de kulturformer vi diskuterar i dag är filmen.
            Det är kanske den kulturform som flest människor tar del av. Inte
            minst biografkulturen är en viktig och tillgänglig kulturform
            i hela landet. Biografen är också en kulturform som lockar alla
            ålderskategorier: barn, ungdomar och äldre. Men nu hotas biografkulturen.
            Den hotas av regeringens kraftiga momshöjning på biobiljetten
            från 6 till 25 procent.
          </note>
          <note>
            Momshöjningen på biobiljetten är, tillsammans med andra kraftiga
            skattehöjningar som regeringen genomfört och genomför, till exempel
            fördubblingen av arbetsgivaravgiften för unga, ett dråpslag mot
            den svenska biografkulturen. Det är en dubbelstöt för många biografer,
            som kämpar med små resurser – en dubbelstöt som innebär att biografer
            kommer att läggas ned. Och det är biografer främst på små orter
            och på landsbygden som drabbas värst. Det är små privata aktörer
            och föreningsdrivna biografer som inte har några marginaler.
          </note>
          <note>
            Det stöd som regeringen säger sig ge till de mest drabbade biograferna,
            de så kallade gröna biograferna, som får ta hela den faktiska
            momshöjningen från 6 till 25 procent, hjälper föga. Att regeringspartierna
            dessutom vill ge bidrag för att bygga kompletterande biografer
            på vissa orter späder bara på den kommande biografdöden ännu mer.
          </note>
          <note>
            Biografen är i dessa samhällen ofta ortens kulturbärare och fyller
            flera funktioner, som samlingssal, bygdegård, skolaula och teaterscen
            och som förmedlare av opera, konserter och balett. Dessa verksamheter
            hotas när bion försvinner.
          </note>
          <note>
            En majoritet i riksdagen har beslutat om ett tillkännagivande
            om att regeringen skyndsamt ska ”utreda en alternativ finansiering
            av filmpolitiken med utgångspunkt i att behålla den nuvarande
            mervärdesskattesatsen på biografbiljetter”, som var 6 procent
            när beslutet fattades.
          </note>
          <note>
            Ännu, snart ett år efter riksdagens beslut, har regeringen inte
            levererat ett svar på detta, liksom regeringen heller inte har
            svarat på de övriga sex tillkännagivanden gällande filmpolitiken
            som beslutades om vid samma tillfälle.
          </note>
          <note>
            Med detta, herr talman, vill jag yrka bifall till reservation
            6 och också rikta uppmärksamhet mot det gemensamma särskilda yttrandet
            från de fyra allianspartierna.
          </note>
          <note>
            (Applåder)
          </note>
          <note>
            (forts. § 14)
          </note>
          <note>
            Ajournering
          </note>
          <note>
            Kammaren beslutade kl. 15.51 på förslag av förste vice talmannen
            att ajournera sammanträdet till kl. 16.00, då votering skulle
            äga rum.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 16.00.
          </note>
          <note>
            § 13 Beslut om ärenden som slutdebatterats vid dagens sammanträde
          </note>
          <note>
            MJU21 Ändring i lagen om kontroll av skyddade beteckningar på
            jordbruksprodukter och livsmedel
          </note>
          <note>
            Kammaren biföll utskottets förslag.
          </note>
          <note>
            FöU4 Vissa frågor om Försvarsmaktens personal
          </note>
          <note>
            Punkt 1 (Värnplikt och bemanning)
          </note>
          <note>
            1. utskottet
          </note>
          <note>
            2. res. 1 (SD)
          </note>
          <note>
            Votering:
          </note>
          <note>
            241 för utskottet
          </note>
          <note>
            40 för res. 1
          </note>
          <note>
            13 avstod
          </note>
          <note>
            55 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 100 S, 70 M, 19 MP, 19 C, 18 V, 15 L
          </note>
          <note>
            För res. 1: 38 SD, 2 -
          </note>
          <note>
            Avstod: 13 KD
          </note>
          <note>
            Frånvarande: 13 S, 13 M, 9 SD, 6 MP, 3 C, 3 V, 4 L, 3 KD, 1 -
          </note>
          <note>
            Punkt 2 (Personalförsörjning)
          </note>
          <note>
            1. utskottet
          </note>
          <note>
            2. res. 4 (C)
          </note>
          <note>
            Votering:
          </note>
          <note>
            204 för utskottet
          </note>
          <note>
            19 för res. 4
          </note>
          <note>
            70 avstod
          </note>
          <note>
            56 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 9 9 S, 38 SD, 19 MP, 18 V, 15 L, 13 KD, 2 -
          </note>
          <note>
            För res. 4: 19 C
          </note>
          <note>
            Avstod: 70 M
          </note>
          <note>
            Frånvarande: 14 S, 13 M, 9 SD, 6 MP, 3 C, 3 V, 4 L, 3 KD, 1 -
          </note>
          <note>
            Punkt 4 (Premier och villkor)
          </note>
          <note>
            1. utskottet
          </note>
          <note>
            2. res. 6 (M)
          </note>
          <note>
            Votering:
          </note>
          <note>
            153 för utskottet
          </note>
          <note>
            70 för res. 6
          </note>
          <note>
            71 avstod
          </note>
          <note>
            55 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 100 S, 19 MP, 18 V, 15 L, 1 -
          </note>
          <note>
            För res. 6: 70 M
          </note>
          <note>
            Avstod: 38 SD, 19 C, 13 KD, 1 -
          </note>
          <note>
            Frånvarande: 13 S, 13 M, 9 SD, 6 MP, 3 C, 3 V, 4 L, 3 KD, 1 -
          </note>
          <note>
            Punkt 5 (Studieuppehåll och tjänstledighet)
          </note>
          <note>
            1. utskottet
          </note>
          <note>
            2. res. 9 (M, C, L, KD)
          </note>
          <note>
            Votering:
          </note>
          <note>
            176 för utskottet
          </note>
          <note>
            117 för res. 9
          </note>
          <note>
            56 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 100 S, 38 SD, 19 MP, 17 V, 2 -
          </note>
          <note>
            För res. 9: 70 M, 19 C, 15 L, 13 KD
          </note>
          <note>
            Frånvarande: 13 S, 13 M, 9 SD, 6 MP, 3 C, 4 V, 4 L, 3 KD, 1 -
          </note>
          <note>
            Punkt 6 (Veteranfrågor)
          </note>
          <note>
            1. utskottet
          </note>
          <note>
            2. res. 12 (L)
          </note>
          <note>
            Votering:
          </note>
          <note>
            169 för utskottet
          </note>
          <note>
            15 för res. 12
          </note>
          <note>
            110 avstod
          </note>
          <note>
            55 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 100 S, 19 MP, 19 C, 18 V, 13 KD
          </note>
          <note>
            För res. 12: 15 L
          </note>
          <note>
            Avstod: 70 M, 38 SD, 2 -
          </note>
          <note>
            Frånvarande: 13 S, 13 M, 9 SD, 6 MP, 3 C, 3 V, 4 L, 3 KD, 1 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            KrU6 Spel- och folkbildningsfrågor
          </note>
          <note>
            Punkt 3 (Spel som kulturform)
          </note>
          <note>
            1. utskottet
          </note>
          <note>
            2. res. 1 (SD, C, V)
          </note>
          <note>
            Votering:
          </note>
          <note>
            217 för utskottet
          </note>
          <note>
            77 för res. 1
          </note>
          <note>
            55 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 100 S, 70 M, 19 MP, 15 L, 13 KD
          </note>
          <note>
            För res. 1: 38 SD, 19 C, 18 V, 2 -
          </note>
          <note>
            Frånvarande: 13 S, 13 M, 9 SD, 6 MP, 3 C, 3 V, 4 L, 3 KD, 1 -
          </note>
          <note>
            Punkt 4 (Spelinstitut)
          </note>
          <note>
            1. utskottet
          </note>
          <note>
            2. res. 2 (SD)
          </note>
          <note>
            Votering:
          </note>
          <note>
            254 för utskottet
          </note>
          <note>
            40 för res. 2
          </note>
          <note>
            55 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 00 S, 70 M, 19 MP, 19 C, 18 V, 15 L, 13 KD
          </note>
          <note>
            För res. 2: 38 SD, 2 -
          </note>
          <note>
            Frånvarande: 13 S, 13 M, 9 SD, 6 MP, 3 C, 3 V, 4 L, 3 KD, 1 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            § 14 (forts. från § 12) Konstarter och kulturskaparnas villkor
            (forts. KrU10)
          </note>
          <note type="speaker">
            Anf. 92 BENGT ELIASSON (L):
          </note>
          <note>
            Herr talman! Inledningsvis skulle jag vilja uppmärksamma kammaren
            på det särskilda yttrande som är kopplat till punkt 13 om filmpolitiken.
            Jag står naturligtvis bakom Liberalernas reservation, men för
            tids vinnande yrkar jag bifall endast till den gemensamma alliansreservationen
            6 under punkt 8.
          </note>
          <note>
            Herr talman! När det gäller vår gemensamma alliansreservation
            nöjer jag mig med att instämma helt i det som min kollega Per
            Lodenius anförde före voteringen om fristadskonstnärer. Vi har
            precis samma åsikt i denna del.
          </note>
          <note>
            Herr talman! I stället skulle jag vilja tala lite mer om bredden
            i betänkandet. Konsten och kulturen har ett egenvärde – det tror
            jag alla är ganska överens om – och politiken för området kan
            inte bara ses inom ramen för kulturpolitiken. Det är här vi skiljer
            oss åt. Vi från Liberalerna anser att detta måste ses i ett bredare
            perspektiv. Det handlar om social trygghet, upphovsrätt, näringsfrågor,
            skattepolitik och andra områden. Tillgång till mångfald och konstnärlig
            kvalitet är grunden för god kvalitet i konsten. Och med en yrkeskår
            kan man garantera kvalitet och mångfald, varför också villkoren
            för kulturarbetarna är viktiga.
          </note>
          <note>
            Från Liberalernas sida menar vi att en del i att underlätta för
            kulturarbetarna handlar om att skapa förutsättningar för en kulturell
            infrastruktur, det vill säga att en kultursamverkansmodell där
            är otroligt viktig, för att inte säga helt central. Undersökningar
            visar att merparten av kulturskapar ­ na bor i storstadsregionerna.
            Då måste förutsättningarna för att finnas och verka i hela landet
            stärkas, förbättras och utvecklas.
          </note>
          <note>
            De fasta institutionerna är i mångt och mycket nyskapande. Arbetet
            som görs där handlar således om ett kulturellt utvecklande och
            inte om att vara enbart en födkrok för heltidsarbetande kulturskapare.
            Rätt få kulturarbetare har fasta anställningar. Därför är det
            viktigt att skapa förutsättningar för en ny arbetsmarknad för
            frilansare, vilket ger bättre möjligheter att resa runt i landet,
            ta jobb och flytta vidare om man vill det.
          </note>
          <note>
            Men i dagens Kultursverige saknas social trygghet. En sak som
            det också är väldigt svårt med i den här branschen är kompetensutvecklingsmöjligheterna,
            något som vi tar för givet i andra branscher. Därtill kommer upphovsrätten,
            som ständigt diskuteras, särskilt i våra digitala dagar. Vem har
            egentligen rätt till vad?
          </note>
          <note>
            Herr talman! Generellt behöver konst- och kulturarbetarnas ekonomiska
            möjligheter stärkas, bland annat genom sponsring, ett sätt som
            vi tar upp i en av motionerna i betänkandet. Vi från Liberalerna
            menar att mångfalden i kulturlivet kan öka genom att fler kulturinstitutioner
            likaväl som kulturarbetare görs ännu mer självständiga från staten.
            Det kan ske genom fler stiftelser för kulturfinansiering, något
            som behöver skapas. Privat finansiering behöver stimuleras genom
            ökad avdragsrätt för exempelvis gåvor och genom gynnsamma skattevillkor
            för kultursponsring. Exakta modeller för de här delarna och kanske
            också för helt andra delar behöver naturligtvis utredas vidare,
            så att man ser till att de blir träffsäkra. Offentlig finansiering
            ska naturligtvis ske, men då i former som garanterar kulturlivets
            oberoende gentemot politisk detaljstyrning.
          </note>
          <note>
            Herr talman! Avslutningsvis vill jag säga några ord om filmpolitiken
            och vårt särskilda yttrande. Den 15 juni beslutade riksdagen om
            regeringens filmpolitiska proposition Mer film till fler – en
            sammanhållen filmpolitik . Det har kommit en rad anmärkningar
            mot denna, inte minst i beslutet. Regeringen har sedan dess på
            sitt bord sju tillkännagivanden från riksdagen att ta ställning
            till.
          </note>
          <note>
            Regeringens hantering av riksdagens tillkännagivanden och kommentarerna
            kring hur man avser att hantera dem har det gångna året väckt
            en hel del debatt och fått ganska mycket kritik. Kulturministern
            har uttalat att hon inte ser riksdagens tillkännagivanden som
            något direkt världsomvälvande, trots att de går 180 grader från
            den genomförda politiken. Kulturdepartementet har meddelat att
            beslutet om en ny filmpolitik ligger fast. Den utredning som denna
            kammare vill ha tillsatt ska enligt departementet ersättas av
            en uppföljning av befintlig politik. Regeringens svar på riksdagens
            beslut är att de ska omhändertas.
          </note>
          <note>
            Låt mig från Liberalernas sida vara tydlig! Riksdagens beslut
            ska inte omhändertas, utan tillgodoses och uppfyllas. Det är ytterst
            en fråga om regeringens respekt för riksdagen och riksdagens förtroende
            för reger ­ ingen. Tillkännagivandena från kammarbehandlingen
            ligger fast – därav det särskilda yttrandet kopplat till den punkten.
            Vi pekar på detta och understryker att det är ett faktum.
          </note>
          <note>
            (Applåder)
          </note>
          <note type="speaker">
            Anf. 93 ROLAND UTBULT (KD):
          </note>
          <note>
            Herr talman! Först vill jag yrka bifall till Alliansens reservation
            nr 6.
          </note>
          <note>
            Den kulturella välfärden är ett av tre grundläggande mål för
            den offentliga verksamheten, enligt regeringsformen 2 §. När det
            gäller många av dem som skapar själva kulturen kan man knappast
            tala om välfärd för deras egen del. Kulturskaparnas villkor lämnar
            mycket övrigt att önska.
          </note>
          <note>
            Under många år har jag själv arbetat som musiker och kulturskapare.
            För att klara mig ekonomiskt har jag under många år fått arbeta
            med annat, som lärare. Det är inget fel i det, och det har varit
            stimulerande. Men det är det som har varit möjligheten för mig
            att finansiera mitt och familjens liv.
          </note>
          <note>
            För en konstnär – låt oss ta en bildkonstnär – är detta en vanlig
            situa ­ tion. Medianinkomsten för bildkonstnärer är 13 000 kronor
            i månaden före skatt, och då handlar det om samtliga inkomster
            från både skapandet och det arbete man har bredvid. Det kan jämföras
            med medianvärdet för hela konstnärsgruppen, 18 200 kronor, eller
            24 200 kronor i månaden, som det är för befolkningen som helhet.
          </note>
          <note>
            Samtidigt ökar intresset för bild och for m i Sverige. Det görs
            årligen 7 miljoner besök på konstmuseer, gallerier och konsthallar.
            Andelen svenskar som varje år går på minst en konstutställning
            har ökat varje år mellan 2010 och 2014. Nu går nästan hälften
            av Sveriges befolkning på konstutställning någon gång under året.
            Trots det stora intresset hänger alltså konstskaparnas ersättningar
            inte med.
          </note>
          <note>
            Herr talman! Vilka blir konsekvenserna för demokratin om den
            socioekonomiska bakgrunden är avgörande för om man vågar välja
            konstnärsyrket? Vad innebär konstnärernas ekonomiska och sociala
            otrygghet för samhället och mångfalden på konstscenen?
          </note>
          <note>
            Nya siffror från Kulturrådet visar hur mycket arrangörer, främst
            länsmuseer, som får pengar via kultursamverkansmodellen, vilken
            vi alla stöder, ersätter bild- och formkonstnärer med. Den genomsnittliga
            ersättning ­ en för en utställning under 2016, det år jag har
            siffran från, var 7 670 kronor. Ofta handlar detta om flera månaders
            arbete. Alla utom de som producerar innehållet till utställningarna
            får betalt för sin arbetstid. Det betyder att konstnärerna genom
            uteblivna inkomster finansierar en stor del av konstinstitutionernas
            uppdrag att erbjuda invånarna en vital konstscen, som det heter.
          </note>
          <note>
            Då kan man fråga sig varför man håller på. Vad är det som gör
            att man ändå fortsätter eller satsar på det? Jag tror att det
            i första hand är så att konsten och konstverket skapas för att
            man helt enkelt vill gestalta någonting, skapa någonting ur en
            inneboende vilja att skapa, gärna så att det kommer andra till
            del. Jag känner sådana som skapar men låter det stanna hos dem
            själva och deras närmaste kamrater eller de allra närmaste. Men
            oftast vill man få andra att ta del av det.
          </note>
          <note>
            Det handlar alltså inte i första hand om att tjäna pengar. Då
            tror jag att konsten skulle bli lidande. Men samtidigt menar vi
            kristdemokrater att man inte ska behöva lida för att konstskapandet
            anses tillhöra en mer så att säga självgående verksamhet. Eftersom
            Sverige långsiktigt vill ha en vital konstscen – samhällets utveckling
            ska ju enligt målet präglas av konstnärlig kvalitet – måste det
            helt enkelt gå att försörja sig på den konstnärliga verksamheten.
          </note>
          <note>
            Därför vill vi kristdemokrater följande – se över följande, kanske
            jag ska säga:
          </note>
          <note>
            Vi vill höja visningsersättningen, som halkar efter biblioteksersättningen.
            Sedan 2010 har den halkat efter med 20 miljoner, trots att det
            är lika många utövare och trots att konstnärers socioekonomiska
            situation har blivit sämre.
          </note>
          <note>
            Vi vill göra enprocentsregeln, som handlar om konstnärliga gestaltningar,
            till en tumregel, inte till en lag, som en del andra vill göra.
            Vi vill uppmuntra det kommunala, det statliga och det privata
            att följa enprocentsregeln, som innebär att 1 procent ska gå till
            allmän utsmyckning vid byggnation.
          </note>
          <note>
            Vi vill också att MU-avtalet följs av kommunerna så att konstnärerna
            ges bättre förutsättningar.
          </note>
          <note>
            I Västra Götalandsregionen, där jag för det mesta befinner mig,
            har man satsat 1 miljon extra på MU-avtalet. Man höjer helt enkelt
            ersättningen till konstnärerna så att det blir lite mer möjligt
            för dem att leva på sin konst.
          </note>
          <note>
            I Norge har man en konstnärsfond. Man tar ut en 5-procentig avgift
            på äldre konst för att hjälpa nyare konst att kunna verka. Denna
            modell med en konstnärsfond är något som jag tycker att vi i alla
            fall borde se över.
          </note>
          <note>
            Tillsammans med mina kollegor Gunilla Carlsson, Bengt Eliasson
            och Niclas Malmberg besökte jag för en tid sedan Moderna Museet.
            Vi fick vara med om ganska spännande saker. Där fanns någonting
            som heter Konsten att delta. Det är ganska fyndigt: Konsten att
            delta.
          </note>
          <note>
            Det handlar om att berättelser med rötter i olika kulturer görs
            synliga på våra konstinstitutioner, vilket ger människor en möjlighet
            att känna sig representerade och delaktiga i sitt nya land.
          </note>
          <note>
            Konsten att delta är ett nätverksprojekt. Projektledaren Ola
            Öhlin berättade om de största utmaningarna för detta nätverksprojekt,
            som vill underlätta för konstnärer på flykt att komma in i det
            svenska konstlivet.
          </note>
          <note>
            Ola Öhlin sa att intresset runt om i landet är jättestort och
            att man måste hitta former för att permanenta insatsen så att
            man kan ge stöd på fler platser. Om berättelser med rötter i olika
            kulturer görs synliga på våra konstinstitutioner blir konstupplevelsen
            en möjlighet att känna sig representerad och delaktig i ett land.
            Det ökar också kännedomen om och intresset för den mångfald som
            omger oss.
          </note>
          <note>
            Vi fick stifta bekantskap med konstnären Reza Hazare. Han sa
            att han genom projektet lyckats hitta vänner som han får stöd
            av, att han har fått hjälp med ateljé och bostad och att han nu
            även gjort en biblioteksutställning och ställt ut på Mångkulturellt
            centrum.
          </note>
          <note>
            Jag vill avsluta med att säga att vi i mitt parti, Kristdemokraterna,
            börjar att formulera en kulturpolitik som jag hoppas ska bidra
            på alla möjliga sätt här i kammaren framöver. Den grundar sig
            på den egentligen ganska självklara slutsatsen att det ska vara
            möjligt att leva och verka som konstnär.
          </note>
          <note>
            (Applåder)
          </note>
          <note type="speaker">
            Anf. 94 AGNETA GILLE (S):
          </note>
          <note>
            Herr talman! Vi debatterar motioner från den allmänna motionstiden
            om vad vi ledamöter tycker är viktigt.
          </note>
          <note>
            Jag yrkar bifall till förslaget i betänkandet och avslag på samtliga
            reservationer, herr talman.
          </note>
          <note>
            Kulturfrågor berör oss alla på något sätt. Dessa kulturfrågor
            rör läsfrämjande, biblioteksfrågor, språkfrågor, bildkonst och
            kulturskaparnas villkor – alltså många viktiga kulturfrågor. Vi
            har tidigare hört många som har synpunkter i dessa frågor och
            som brinner för dem.
          </note>
          <note>
            Att få ta del av kultur är viktigt för oss människor, oavsett
            ålder, kön, hudfärg, sexuell läggning, födelseort, uppväxtvillkor
            eller handikapp. För oss alla är kulturen oerhört viktig.
          </note>
          <note>
            Kultur är musik, bildkonst, att läsa böcker, att besöka våra
            bibliotek, att få ta del av historien och att förstå samtiden
            och nutiden, att gå på museer, att få möta intressanta människor
            och att få diskutera med dem.
          </note>
          <note>
            Välbehag kan fås genom upplevelser och genom kultur. Att folkhälsan
            förbättras med ett rikt kulturliv är jag ganska övertygad om –
            vi mår bra av att ta del av kultur.
          </note>
          <note>
            Tänk att få njuta – live – av ett musikstycke som fyller en med
            kraft eller att leva sig in i en teaterpjäs och glömma vardagen
            för en stund och kanske få nya perspektiv på livet. Tänk att få
            lyssna på musik och sväva iväg eller att få gå på bio och se på
            film.
          </note>
          <note>
            Tänk att få möjlighet att gå runt på ett museum eller en utställning
            och drömma sig bort utan att bli ruinerad. Tänk att kunna gå till
            ortens bibliotek för att läsa tidningen, låna en intressant bok,
            lyssna på ett bra seminarium eller delta i sagostunden – som mitt
            barnbarn är med på – med sina små.
          </note>
          <note>
            Att få detta att fungera så bra som möjligt kräver resurser och
            en klok politik. Vi socialdemokrater prioriterar kultur och jobbar
            med att hela tiden förbättra kulturlivet i Sverige, i en bred
            mening.
          </note>
          <note>
            Jag läste liberalen Christer Nylanders artikel i Svenska Dagbladet
            häromdagen och tycker att han sätter fingret på en viktig punkt
            när han skriver att kulturpolitiken ska tjäna till att stärka
            individen. Han skriver vidare att kulturpolitiken ska sträva efter
            att människor lär sig mer om sig själva, sin personlighet, sin
            förmåga, sina fördomar, sitt sammanhang, sitt samhälle, sin samtid
            och sin framtid.
          </note>
          <note>
            Christer Nylander skriver också att bildningsresan är den vackraste
            och mest bestående resa en människa kan göra.
          </note>
          <note>
            Jag tycker att det var bra. Bildningsresan startar kanske med
            folkbildningen, som vi hörde om alldeles nyss när Björn Wiechel
            höll ett fantastiskt anförande om hur viktig bildningen är.
          </note>
          <note>
            För många av oss börjar bildningsresan i förskolan eller i skolan,
            med allt som hör dit, där bildningen börjar att ta form.
          </note>
          <note>
            En av de viktigaste sakerna som finns är biblioteken – fria,
            öppna bibliotek där alla läsglada, kunskapstörstiga, nyfikna människor
            samlas.
          </note>
          <note>
            När jag går in på Uppsala stadsbibliotek fylls jag av framtidstro
            och hopp. Språk från världens alla hörn hörs viskas i grupper
            i lokalen. Ett gäng studenter sitter och resonerar på engelska,
            fast jag ser att de kommer från olika delar av världen och har
            helt olika modersmål.
          </note>
          <note>
            På biblioteket möts människor. Där möts studenter, barn, föräldralediga,
            pensionärer och arbetslösa. Där möts kunskapstörstiga människor
            som vill ta del av ny kunskap och information och fortsätta sin
            bildningsresa.
          </note>
          <note>
            När jag läser betänkandet med motionerna från Sverigedemokraterna
            blir jag lite mörkrädd. Jag tycker att det är mycket allvarligt
            och djupt sorgligt att se Sverigedemokraternas två reservationer
            om biblioteken och läsandet.
          </note>
          <note>
            I sin reservation till en av motionerna skriver Sverigedemokraterna:
            ”Vi anser att de svenska biblioteken är en verksamhet som är finansierad
            av svenska folket och därför primärt bör rikta sig mot svenska
            medborgare. Bibliotekens verksamhet ska vara medborgare och nationen
            till gagn … Vi anser därför att bibliotekens tillgänglighet och
            tjänster för personer utan svenskt medborgarskap ska utredas.”
          </note>
          <note>
            Jag blir beklämd när jag läser detta. Jag tycker att det är starkt,
            herr talman. Hur går man vidare i detta skrämmande scenario vad
            gäller framtiden för läsandet och kunskapsinhämtandet?
          </note>
          <note>
            Jag lovar att jag kommer att fortsätta att kämpa och slåss för
            alla människors lika värde och för att alla människor ska ha samma
            möjligheter till sin bildningsresa, oavsett vad man är.
          </note>
          <note>
            Bildningsresan är den vackraste och mest bestående resa en människa
            kan göra. Då, vänner, måste vi genom politiska beslut göra så
            att alla i samhället får den möjligheten. Det önskar jag!
          </note>
          <note>
            (Applåder)
          </note>
          <note>
            I detta anförande instämde Niclas Malmberg (MP).
          </note>
          <note type="speaker">
            Anf. 95 NICLAS MALMBERG (MP):
          </note>
          <note>
            Herr talman! Kulturutskottets betänkande Konstarter och kulturskaparnas
            villkor är verkligen så brett som namnet antyder. Utskottet har
            hanterat motioner som rör en lång rad konstarter både ur perspektivet
            att skapa bättre förutsättningar för kulturskapare och ur perspektivet
            att skapa bättre tillgänglighet till konst och kultur.
          </note>
          <note>
            Utskottet föreslår att samtliga motioner avslås. Det får man
            väl tolka som att det finns en stor nöjsamhet med hur regeringen
            arbetar med dessa frågor. Regeringen får godkänt av kulturutskottet
            vad gäller kulturskapares villkor och konstarternas utveckling.
          </note>
          <note>
            Jag vill i mitt anförande fokusera på ett område: litteratur,
            bibliotek och författares villkor. En viktig fråga för Miljöpartiet
            under valrörelsen var att stärka biblioteksersättningen. Det var
            någonting vi förde fram bland annat i vårt valmanifest. Detta
            är en fråga som regeringen har arbetat för ­ tjänstfullt med,
            och man har steg för steg också kunnat höja bibliotekser ­ sättningen.
            Med det senaste avtalet på plats kan vi nu konstatera att biblio
            ­ teksersättningen under mandatperioden har höjts med mer än 20
            procent.
          </note>
          <note>
            Samtidigt vet vi att vi har haft en dyster utveckling vad gäller
            tillgång till bibliotek under en väldigt lång tid. Bibliotek har
            lagts ned, framför allt på mindre orter. Detta är en trend som
            nu äntligen är bruten. Och det är inte bara så att trenden är
            bruten, utan nu har vi en annan trend, nämligen att fler och fler
            bibliotek runt om i landet inför något som kallas för meröppet.
            Det är en idé som ursprungligen kommer från Danmark men som nu
            får fäste i allt fler kommuner. Idén bygger helt enkelt på att
            man med hjälp av sitt lånekort kan komma in på bibliotek också
            under tider när det inte finns någon bibliotekarie eller annan
            personal på plats.
          </note>
          <note>
            Jag hade själv förmånen att för några veckor sedan vara med och
            inviga ett nytt bibliotek i Heby i Uppsala län. Det är ett bibliotek
            som är kompletterat med meröppet. På ytan kan man tycka att det
            är den tekniska utveck ­ lingen som har löst detta med teknik
            som gör det möjligt för låntagare och biblioteksbesökare att komma
            in också på tider när det inte finns någon personal på biblioteket.
            Jag skulle vilja säga att det som framför allt gör detta möjligt
            är tillit – tillit till låntagare och tillit till biblioteksbesökare
            när det gäller att man värnar och vårdar sitt bibliotek också
            om man är där ensam en kväll utan att någon bibliotekarie är på
            plats.
          </note>
          <note>
            Tillit är samtidigt det som vi ser raka motsatsen till i Sverigedemokraternas
            motion om att bibliotekets tjänster i första hand ska riktas till
            svens ­ ka medborgare. Det är ett förslag som om det bifölls skulle
            kräva att vi har passkontroll och id-kontroll på svenska bibliotek.
            Och det skulle inte ens räcka med det. För att bibliotekarierna
            ska kunna veta och kontrollera om en person som inte är svensk
            medborgare är turist eller asylsökande och därmed välkommen eller
            inte till biblioteket skulle det behövas omfattande register.
          </note>
          <note>
            Angelika Bengtsson säger i sitt anförande att detta inte är en
            fråga som hon vill diskutera här i dag. Jag kan förstå henne –
            jag kan förstå att hon inte vill diskutera detta. Agneta Gille
            tar förtjänstfullt upp de här perspektiven, men Angelika Bengtsson
            väljer att inte begära replik. Jag tycker att Angelika Bengtsson
            nu borde ta chansen att förklara vad det är för problem som Sverigedemokraterna
            menar sig lösa med sitt förslag. Vad är det för problem som Sverigedemokraterna
            menar sig lösa?
          </note>
          <note>
            I dag är biblioteken en plats för integration. Om man inte kan
            svenska och vill lära sig det kan man komma till biblioteket,
            läsa tidningar på svenska och låna böcker på lättläst svenska.
            Ska inte det vara möjligt framöver?
          </note>
          <note>
            Agneta Gille nämnde sagostunder som finns på biblioteken. Ett
            barn som just har kommit till Sverige är välkommet till sagostunden
            på biblio ­ teket och välkommet att lyssna på svenska, kanske
            för första gången. Bar ­ net är välkommet att börja lära sig svenska
            och kanske till och med träffa svenska kompisar och knyta kontakter.
            Ska det inte vara möjligt i Sverige ­ demokraternas bibliotek?
          </note>
          <note>
            Och Sverigedemokraterna gör inte halt där. De vill inte heller
            att bib ­ lioteken ska prioritera böcker på andra språk än svenska
            och de nationella minoritetsspråken. Jag gissar att detta är ett
            förslag som man tänker sig ska slå mot invandrargrupper. Men det
            slår ju också mot de svenskar som vill lära sig andra språk. Om
            jag vill utveckla min engelska är det utomordentligt bra att jag
            kan gå och låna engelska böcker. Om jag vill börja lära mig spanska
            är det fantastiskt med en möjlighet att låna spanska böcker. Men
            i Sverigedemokraternas Sverige ska man tydligen enbart hålla sig
            till svenska och inte lära sig andra språk.
          </note>
          <note>
            Paradoxalt nog slår Sverigedemokraternas förslag också mot dem
            som har ett annat modersmål och som vill lära sig svenska. Forskningen
            visar entydigt att barn och ungdomar som också får utveckla sitt
            modersmål och får läsa litteratur på detta har lättare att tillgodogöra
            sig litteratur på svenska och lära sig svenska. Vad Sverigedemokraterna
            uppnår med sina förslag är därmed segregation och inte integration.
          </note>
          <note>
            Nu får Angelika Bengtsson svara här: Är det verkligen detta som
            Sverigedemokraterna vill uppnå? Vad är det för problem Sverigedemokraterna
            försöker lösa med sina motioner?
          </note>
          <note>
            Jag yrkar bifall till utskottets förslag i betänkandet och avslag
            på samtliga reservationer.
          </note>
          <note>
            (Applåder)
          </note>
          <note type="speaker">
            Anf. 96 HÅKAN SVENNELING (V):
          </note>
          <note>
            Herr talman! Jag har fått ersätta vår kulturpolitiska talesman
            Rossana Dinamarca i denna debatt.
          </note>
          <note>
            Herr talman! Många statliga kultursatsningar och en stor del
            av den statliga kulturpolitiken handlar om kultur för barn och
            unga. Det är väldigt bra. Men det är också viktigt och angeläget
            att sätta fokus på de förutsättningar som finns för de professionella
            kulturskaparna.
          </note>
          <note>
            Årligen görs miljontals besök på museer, konsthallar, konstföreningar
            och gallerier. Den svenska konstscenen är central för ett vitalt
            kulturliv men också för samhället och demokratin i stort. Trots
            det är villkoren och förutsättningarna för konstnärer att försörja
            sig på sitt konstnärliga arbete dåliga.
          </note>
          <note>
            Bild- och formkonstnärer är den yrkesgrupp som har de lägsta
            och mest osäkra inkomsterna i det här landet. En utbyggnad av
            den individuella visningsersättningen skulle vara ett steg i arbetet
            för att förändra förutsättningarna för konstnärer genom att bidra
            till bättre arbetsvillkor och därmed underlätta för bildkonstens
            spridning.
          </note>
          <note>
            Vi vill att det skapas en konstnärsallians för bild- och formkonstnärer.
            Det är viktigt att professionellt verksamma kulturskapare både
            får en rimlig lön och har samma sociala förmåner som andra yrkesarbetande
            människor i samhället. Trots att konstnärens förutsättningar skiljer
            sig kraftigt från den egna företagarens eller den fast avlönade
            arbetarens förutsättningar antas konstnären kunna fungera i ett
            system som är anpassat anting ­ en efter den fasta månadslönen
            eller efter småföretagets struktur. Detta leder ofta till att
            konstnären hamnar utanför de vanliga försäkringssystemen med rätt
            till a-kassa, pension och sjukförsäkring.
          </note>
          <note>
            En modell för att komma runt problemet och förbättra frilansares
            möjligheter till försörjning och kompetensutveckling mellan uppdragen
            är en tredje anställningsform: de så kallade teater-, musik- och
            dansallianserna. Frilansande skådespelare, dansare och musiker
            kan där ha en grundanställning, och när de får annat uppdrag tar
            de tjänstledigt från alliansen. De här allianserna erbjuder vidareutbildning
            och hjälp med förmedling av uppdrag både till dem som är anställda
            och till dem som inte har haft möjlighet att anställas. Därigenom
            får konstnärerna en relativ trygghet samtidigt som de kan utvecklas
            konstnärligt och bidra till ett rikare kulturliv för alla.
          </note>
          <note>
            Herr talman! Medverkan- och utställningsavtalet, MU-avtalet,
            har gett bildkonstnärer något bättre villkor, men avtalet följs
            alltför sällan. Det som framkommer när KRO/KIF har tittat på detta
            är att då utställningsarrangörer ersätter enligt annan arvoderingsmodell
            än MU-avtalet erhåller manliga konstnärer i genomsnitt 52 procent
            mer i ersättning än deras kvinnliga kollegor och mer än dubbelt
            så mycket som personer med en annan köns ­ identitet än man eller
            kvinna. Det visar sig att de arrangörer som tillämpar MU-avtalet
            och har redovisat hur mycket de har betalat i utställningsersättning
            och ersättning för arbetstid har gett manliga konstnärer i genomsnitt
            10 procent mer i ersättning än de kvinnliga kollegorna. Ersättningsgapet
            mellan kvinnor och män är således betydligt mindre i de fall då
            MU-avtalet tillämpas, men likväl finns en könsbaserad skillnad.
            Vänsterpartiet anser att alla utställningsarrangörer som får statligt
            bidrag ska tvingas att tillämpa MU-avtalet.
          </note>
          <note>
            Med detta sagt yrkar jag bifall till reservation 10.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 31 maj.)
          </note>
          <note>
            § 15 Bordläggning
          </note>
          <note>
            Följande dokument anmäldes och bordlades:
          </note>
          <note>
            Propositioner
          </note>
          <note>
            2016/17:188 Nationellt mål och inriktning för funktionshinderspolitiken
          </note>
          <note>
            2016/17:190 Rätt att fullfölja introduktionsprogram i gymnasieskolan
            efter flytt till en annan kommun
          </note>
          <note>
            2016/17:191 Tydligare befogenheter för polisen när beslut om
            avvisning eller utvisning verkställs
          </note>
          <note>
            § 16 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 17 maj
          </note>
          <note>
            2016/17:525 Skatteprioriteringar
          </note>
          <note>
            av Cecilie Tenfjord-Toftby (M)
          </note>
          <note>
            till finansminister Magdalena Andersson (S)
          </note>
          <note>
            2016/17:526 Fler vägar till jobb – östlig förbindelse i Stockholm
          </note>
          <note>
            av Niklas Wykman (M)
          </note>
          <note>
            till arbetsmarknads- och etableringsminister Ylva Johansson (S)
          </note>
          <note>
            § 17 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 17 maj
          </note>
          <note>
            2016/17:1410 Svenska institutet
          </note>
          <note>
            av Boriana Åberg (M)
          </note>
          <note>
            till utrikesminister Margot Wallström (S)
          </note>
          <note>
            2016/17:1411 Bilpooler
          </note>
          <note>
            av Jessica Rosencrantz (M)
          </note>
          <note>
            till statsrådet Anna Johansson (S)
          </note>
          <note>
            2016/17:1412 Ansvar för skattebetalarnas pengar
          </note>
          <note>
            av Cecilie Tenfjord-Toftby (M)
          </note>
          <note>
            till finansminister Magdalena Andersson (S)
          </note>
          <note>
            2016/17:1413 Försvarsmaktens möjlighet att öva med helikopter
          </note>
          <note>
            av Hans Wallmark (M)
          </note>
          <note>
            till försvarsminister Peter Hultqvist (S)
          </note>
          <note>
            2016/17:1414 Statens möjligheter att skydda totalförsvarsintressen
          </note>
          <note>
            av Hans Wallmark (M)
          </note>
          <note>
            till försvarsminister Peter Hultqvist (S)
          </note>
          <note>
            2016/17:1415 Sveriges bidrag till EUs bekämpande av desinforma
            ­ tionskampanjer
          </note>
          <note>
            av Hans Wallmark (M)
          </note>
          <note>
            till utrikesminister Margot Wallström (S)
          </note>
          <note>
            2016/17:1416 Försvarsmaktens behov av övningsverksamhet och generalläkarens
            befogenheter
          </note>
          <note>
            av Lena Asplund (M)
          </note>
          <note>
            till försvarsminister Peter Hultqvist (S)
          </note>
          <note>
            2016/17:1417 Falska personuppgifter
          </note>
          <note>
            av Johan Forssell (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2016/17:1418 Konsekvenserna av kemikalieskatten
          </note>
          <note>
            av Lotta Finstorp (M)
          </note>
          <note>
            till finansminister Magdalena Andersson (S)
          </note>
          <note>
            2016/17:1419 Förändringar i villkoren för företagare
          </note>
          <note>
            av Boriana Åberg (M)
          </note>
          <note>
            till finansminister Magdalena Andersson (S)
          </note>
          <note>
            2016/17:1420 Besöksnäringens förutsättningar
          </note>
          <note>
            av Sofia Fölster (M)
          </note>
          <note>
            till närings- och innovationsminister Mikael Damberg (S)
          </note>
          <note>
            2016/17:1421 God tillgång till telefoni
          </note>
          <note>
            av Mattias Jonsson (S)
          </note>
          <note>
            till statsrådet Peter Eriksson (MP)
          </note>
          <note>
            § 18 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 17 maj
          </note>
          <note>
            2016/17:1317 Ökade uttag på grund av subventionerade läkemedel
            för unga
          </note>
          <note>
            av Cecilia Widegren (M)
          </note>
          <note>
            till statsrådet Gabriel Wikström (S)
          </note>
          <note>
            2016/17:1333 Analys av ökad antibiotikaförskrivning till barn
          </note>
          <note>
            av Jenny Petersson (M)
          </note>
          <note>
            till statsrådet Gabriel Wikström (S)
          </note>
          <note>
            2016/17:1334 Ökat tryck på sjukvården
          </note>
          <note>
            av Lotta Olsson (M)
          </note>
          <note>
            till statsrådet Gabriel Wikström (S)
          </note>
          <note>
            2016/17:1347 Sveriges agerande i Unesco
          </note>
          <note>
            av Sofia Damm (KD)
          </note>
          <note>
            till utrikesminister Margot Wallström (S)
          </note>
          <note>
            2016/17:1341 Taiwan i WHO och WHA
          </note>
          <note>
            av Hans Rothenberg (M)
          </note>
          <note>
            till statsrådet Gabriel Wikström (S)
          </note>
          <note>
            2016/17:1364 Taiwans deltagande i WHO
          </note>
          <note>
            av Boriana Åberg (M)
          </note>
          <note>
            till utrikesminister Margot Wallström (S)
          </note>
          <note>
            2016/17:1348 Konsekvenserna av borttagande av id-kontroller
          </note>
          <note>
            av Anders Hansson (M)
          </note>
          <note>
            till statsrådet Anders Ygeman (S)
          </note>
          <note>
            2016/17:1349 Förstärkning av gränskontrollerna vid Öresund
          </note>
          <note>
            av Anders Hansson (M)
          </note>
          <note>
            till statsrådet Anders Ygeman (S)
          </note>
          <note>
            2016/17:1350 Skäl för borttagande av id-kontroller
          </note>
          <note>
            av Anders Hansson (M)
          </note>
          <note>
            till statsrådet Anders Ygeman (S)
          </note>
          <note>
            2016/17:1352 Information till polisen om borttagande av id-kontrollerna
          </note>
          <note>
            av Anders Hansson (M)
          </note>
          <note>
            till statsrådet Anders Ygeman (S)
          </note>
          <note>
            2016/17:1345 Samverkan mellan brottsbekämpande myndigheter
          </note>
          <note>
            av Boriana Åberg (M)
          </note>
          <note>
            till statsrådet Anders Ygeman (S)
          </note>
          <note>
            2016/17:1344 Arbetsmarknadspraktik hos danska anordnare
          </note>
          <note>
            av Boriana Åberg (M)
          </note>
          <note>
            till arbetsmarknads- och etableringsminister Ylva Johansson (S)
          </note>
          <note>
            2016/17:1346 Undernäring bland äldre
          </note>
          <note>
            av Markus Wiechel (SD)
          </note>
          <note>
            till statsrådet Åsa Regnér (S)
          </note>
          <note>
            2016/17:1362 Orättvisa villkor för återbetalning av elskatt
          </note>
          <note>
            av Helena Lindahl (C)
          </note>
          <note>
            till finansminister Magdalena Andersson (S)
          </note>
          <note>
            2016/17:1353 Kompensatoriska hjälpmedel vid högskoleprovet
          </note>
          <note>
            av Lena Emilsson (S)
          </note>
          <note>
            till statsrådet Helene Hellmark Knutsson (S)
          </note>
          <note>
            2016/17:1351 Förstärkt gränskontroll och polisens kapacitet
          </note>
          <note>
            av Anders Hansson (M)
          </note>
          <note>
            till statsrådet Anders Ygeman (S)
          </note>
          <note>
            2016/17:1360 Id-kontrollerna vid Öresund
          </note>
          <note>
            av Gunilla Nordgren (M)
          </note>
          <note>
            till statsrådet Anders Ygeman (S)
          </note>
          <note>
            2016/17:1357 Översyn av reglerna för friskvårdsbidrag
          </note>
          <note>
            av Gunilla Nordgren (M)
          </note>
          <note>
            till finansminister Magdalena Andersson (S)
          </note>
          <note>
            2016/17:1358 Polisers rätt till kränkningsersättning
          </note>
          <note>
            av Beatrice Ask (M)
          </note>
          <note>
            till statsrådet Anders Ygeman (S)
          </note>
          <note>
            2016/17:1354 Hälsodata i Sverige
          </note>
          <note>
            av Fredrik Christensson (C)
          </note>
          <note>
            till statsrådet Gabriel Wikström (S)
          </note>
          <note>
            2016/17:1356 Alkoholfri öl
          </note>
          <note>
            av Karin Svensson Smith (MP)
          </note>
          <note>
            till statsrådet Sven-Erik Bucht (S)
          </note>
          <note>
            2016/17:1363 Ett totalförbud mot bottentrålning
          </note>
          <note>
            av Lars Tysklind (L)
          </note>
          <note>
            till statsrådet Sven-Erik Bucht (S)
          </note>
          <note>
            2016/17:1366 Hotad rättssäkerhet
          </note>
          <note>
            av Maria Malmer Stenergard (M)
          </note>
          <note>
            till statsrådet Anders Ygeman (S)
          </note>
          <note>
            2016/17:1367 Demokrati och mänskliga rättigheter i Ryssland
          </note>
          <note>
            av Karin Enström (M)
          </note>
          <note>
            till utrikesminister Margot Wallström (S)
          </note>
          <note>
            2016/17:1369 Sanktioner mot Vitryssland
          </note>
          <note>
            av Margareta Cederfelt (M)
          </note>
          <note>
            till utrikesminister Margot Wallström (S)
          </note>
          <note>
            2016/17:1368 Kapacitetshöjande åtgärder på Västra stambanan
          </note>
          <note>
            av Sten Bergheden (M)
          </note>
          <note>
            till statsrådet Anna Johansson (S)
          </note>
          <note>
            2016/17:1376 Växande vårdköer
          </note>
          <note>
            av Cecilia Widegren (M)
          </note>
          <note>
            till socialförsäkringsminister Annika Strandhäll (S)
          </note>
          <note>
            2016/17:1372 Säkerheten vid landets polisstationer
          </note>
          <note>
            av Roger Haddad (L)
          </note>
          <note>
            till statsrådet Anders Ygeman (S)
          </note>
          <note>
            2016/17:1373 Ökande överbeläggningar inom vården
          </note>
          <note>
            av Ann-Britt Åsebol (M)
          </note>
          <note>
            till socialförsäkringsminister Annika Strandhäll (S)
          </note>
          <note>
            2016/17:1374 Nyanländas etablering på arbetsmarknaden
          </note>
          <note>
            av Margareta Cederfelt (M)
          </note>
          <note>
            till arbetsmarknads- och etableringsminister Ylva Johansson (S)
          </note>
          <note>
            2016/17:1375 Ökade resurser till Tullverket
          </note>
          <note>
            av Thomas Finnborg (M)
          </note>
          <note>
            till finansminister Magdalena Andersson (S)
          </note>
          <note>
            2016/17:1359 Studsvikslagen
          </note>
          <note>
            av Lotta Finstorp (M)
          </note>
          <note>
            till statsrådet Ibrahim Baylan (S)
          </note>
          <note>
            2016/17:1371 Näringslivets regelbörda
          </note>
          <note>
            av Margareta Cederfelt (M)
          </note>
          <note>
            till närings- och innovationsminister Mikael Damberg (S)
          </note>
          <note>
            § 19 Kammaren åtskildes kl. 16.39.
          </note>
          <note>
            Sammanträdet leddes
          </note>
          <note>
            av talmannen från dess början till och med § 8 anf. 15 (delvis),
          </note>
          <note>
            av andre vice talmannen därefter till ajourneringen kl. 13.54,
          </note>
          <note>
            av förste vice talmannen därefter till ajourneringen kl. 15.51
            och
          </note>
          <note>
            av andre vice talmannen därefter till dess slut.
          </note>
          <note>
            Vid protokollet
          </note>
          <note>
            JOHAN WELANDER
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Anmälan om ändrad partibeteckning
          </note>
          <note>
            § 3 Anmälan om kompletteringsval
          </note>
          <note>
            § 4 Anmälan om fördröjt svar på interpellation
          </note>
          <note>
            § 5 Anmälan om faktapromemoria
          </note>
          <note>
            § 6 Ärenden för hänvisning till utskott
          </note>
          <note>
            § 7 Ändring i lagen om kontroll av skyddade beteckningar på jordbruksprodukter
            och livsmedel
          </note>
          <note>
            Miljö- och jordbruksutskottets betänkande 2016/17:MJU21
          </note>
          <note>
            (Beslut fattades under § 13.)
          </note>
          <note>
            § 8 Vissa frågor om Försvarsmaktens personal
          </note>
          <note>
            Försvarsutskottets betänkande 2016/17:FöU4
          </note>
          <note>
            Anf. 1 ALLAN WIDMAN (L)
          </note>
          <note>
            Anf. 2 HANS WALLMARK (M)
          </note>
          <note>
            Anf. 3 MIKAEL JANSSON (SD)
          </note>
          <note>
            Anf. 4 HANS WALLMARK (M) replik
          </note>
          <note>
            Anf. 5 MIKAEL JANSSON (SD) replik
          </note>
          <note>
            Anf. 6 HANS WALLMARK (M) replik
          </note>
          <note>
            Anf. 7 MIKAEL JANSSON (SD) replik
          </note>
          <note>
            Anf. 8 DANIEL BÄCKSTRÖM (C)
          </note>
          <note>
            Anf. 9 MIKAEL OSCARSSON (KD)
          </note>
          <note>
            Anf. 10 ALEXANDRA VÖLKER (S)
          </note>
          <note>
            Anf. 11 HANS WALLMARK (M) replik
          </note>
          <note>
            Anf. 12 ALEXANDRA VÖLKER (S) replik
          </note>
          <note>
            Anf. 13 HANS WALLMARK (M) replik
          </note>
          <note>
            Anf. 14 ALEXANDRA VÖLKER (S) replik
          </note>
          <note>
            Anf. 15 MIKAEL JANSSON (SD) replik
          </note>
          <note>
            Anf. 16 ALEXANDRA VÖLKER (S) replik
          </note>
          <note>
            Anf. 17 MIKAEL JANSSON (SD) replik
          </note>
          <note>
            Anf. 18 ALEXANDRA VÖLKER (S) replik
          </note>
          <note>
            Anf. 19 ANDERS SCHRÖDER (MP)
          </note>
          <note>
            Anf. 20 JAN R ANDERSSON (M)
          </note>
          <note>
            Anf. 21 ROGER RICHTOFF (SD)
          </note>
          <note>
            Anf. 22 DANIEL BÄCKSTRÖM (C) replik
          </note>
          <note>
            Anf. 23 ROGER RICHTOFF (SD) replik
          </note>
          <note>
            Anf. 24 DANIEL BÄCKSTRÖM (C) replik
          </note>
          <note>
            Anf. 25 ROGER RICHTOFF (SD) replik
          </note>
          <note>
            (Beslut fattades under § 13.)
          </note>
          <note>
            § 9 Spel- och folkbildningsfrågor
          </note>
          <note>
            Kulturutskottets betänkande 2016/17:KrU6
          </note>
          <note>
            Anf. 26 SARA-LENA BJÄLKÖ (SD)
          </note>
          <note>
            Anf. 27 PER LODENIUS (C)
          </note>
          <note>
            Anf. 28 BENGT ELIASSON (L)
          </note>
          <note>
            (forts. § 11)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 10 Statsministerns frågestund
          </note>
          <note>
            Anf. 29 FÖRSTE VICE TALMANNEN
          </note>
          <note>
            Beskattningen av arbete
          </note>
          <note>
            Anf. 30 ANNA KINBERG BATRA (M)
          </note>
          <note>
            Anf. 31 Statsminister STEFAN LÖFVEN (S)
          </note>
          <note>
            Anf. 32 ANNA KINBERG BATRA (M)
          </note>
          <note>
            Anf. 33 Statsminister STEFAN LÖFVEN (S)
          </note>
          <note>
            Statsministerns påståenden om Sverigedemokraterna
          </note>
          <note>
            Anf. 34 MATTIAS KARLSSON (SD)
          </note>
          <note>
            Anf. 35 Statsminister STEFAN LÖFVEN (S)
          </note>
          <note>
            Anf. 36 MATTIAS KARLSSON (SD)
          </note>
          <note>
            Anf. 37 Statsminister STEFAN LÖFVEN (S)
          </note>
          <note>
            Vårdköer med regionala skillnader
          </note>
          <note>
            Anf. 38 ANNIE LÖÖF (C)
          </note>
          <note>
            Anf. 39 Statsminister STEFAN LÖFVEN (S)
          </note>
          <note>
            Anf. 40 ANNIE LÖÖF (C)
          </note>
          <note>
            Anf. 41 Statsminister STEFAN LÖFVEN (S)
          </note>
          <note>
            Regeringspartiernas samarbetspartner efter valet
          </note>
          <note>
            Anf. 42 JONAS SJÖSTEDT (V)
          </note>
          <note>
            Anf. 43 Statsminister STEFAN LÖFVEN (S)
          </note>
          <note>
            Anf. 44 JONAS SJÖSTEDT (V)
          </note>
          <note>
            Anf. 45 Statsminister STEFAN LÖFVEN (S)
          </note>
          <note>
            Polisernas löner
          </note>
          <note>
            Anf. 46 JAN BJÖRKLUND (L)
          </note>
          <note>
            Anf. 47 Statsminister STEFAN LÖFVEN (S)
          </note>
          <note>
            Anf. 48 JAN BJÖRKLUND (L)
          </note>
          <note>
            Anf. 49 Statsminister STEFAN LÖFVEN (S)
          </note>
          <note>
            Kömiljarden och väntetiderna i vården
          </note>
          <note>
            Anf. 50 JAKOB FORSSMED (KD)
          </note>
          <note>
            Anf. 51 Statsminister STEFAN LÖFVEN (S)
          </note>
          <note>
            Anf. 52 JAKOB FORSSMED (KD)
          </note>
          <note>
            Anf. 53 Statsminister STEFAN LÖFVEN (S)
          </note>
          <note>
            Åtgärder mot narkotika och missbruk av läkemedel
          </note>
          <note>
            Anf. 54 ANTI AVSAN (M)
          </note>
          <note>
            Anf. 55 Statsminister STEFAN LÖFVEN (S)
          </note>
          <note>
            Ett nytt EU-fördrag
          </note>
          <note>
            Anf. 56 JOHNNY SKALIN (SD)
          </note>
          <note>
            Anf. 57 Statsminister STEFAN LÖFVEN (S)
          </note>
          <note>
            Utvisning som konsekvens av administrativa misstag
          </note>
          <note>
            Anf. 58 EMIL KÄLLSTRÖM (C)
          </note>
          <note>
            Anf. 59 Statsminister STEFAN LÖFVEN (S)
          </note>
          <note>
            Omlokaliseringen av statliga jobb
          </note>
          <note>
            Anf. 60 HÅKAN SVENNELING (V)
          </note>
          <note>
            Anf. 61 Statsminister STEFAN LÖFVEN (S)
          </note>
          <note>
            Sänkning av ränteavdragen
          </note>
          <note>
            Anf. 62 ROBERT HANNAH (L)
          </note>
          <note>
            Anf. 63 Statsminister STEFAN LÖFVEN (S)
          </note>
          <note>
            Förbud mot religiösa inslag i skolan
          </note>
          <note>
            Anf. 64 MAGNUS OSCARSSON (KD)
          </note>
          <note>
            Anf. 65 Statsminister STEFAN LÖFVEN (S)
          </note>
          <note>
            Utvecklingen av primärvården
          </note>
          <note>
            Anf. 66 ANNA-LENA SÖRENSON (S)
          </note>
          <note>
            Anf. 67 Statsminister STEFAN LÖFVEN (S)
          </note>
          <note>
            Sveriges samarbete med Frankrikes nye president
          </note>
          <note>
            Anf. 68 MARIA FERM (MP)
          </note>
          <note>
            Anf. 69 Statsminister STEFAN LÖFVEN (S)
          </note>
          <note>
            Stängningen av polisstationer i Dalarna
          </note>
          <note>
            Anf. 70 ANN-BRITT ÅSEBOL (M)
          </note>
          <note>
            Anf. 71 Statsminister STEFAN LÖFVEN (S)
          </note>
          <note>
            Ytterligare resurser till försvaret 2018
          </note>
          <note>
            Anf. 72 HANS WALLMARK (M)
          </note>
          <note>
            Anf. 73 Statsminister STEFAN LÖFVEN (S)
          </note>
          <note>
            Digital innovation
          </note>
          <note>
            Anf. 74 TERES LINDBERG (S)
          </note>
          <note>
            Anf. 75 Statsminister STEFAN LÖFVEN (S)
          </note>
          <note>
            Konflikten i Göteborgs hamn
          </note>
          <note>
            Anf. 76 CECILIA MAGNUSSON (M)
          </note>
          <note>
            Anf. 77 Statsminister STEFAN LÖFVEN (S)
          </note>
          <note>
            Förutsättningarna för små företag
          </note>
          <note>
            Anf. 78 ALEXANDRA VÖLKER (S)
          </note>
          <note>
            Anf. 79 Statsminister STEFAN LÖFVEN (S)
          </note>
          <note>
            Svenska institutets blockering av Twitteranvändare
          </note>
          <note>
            Anf. 80 MARTIN KINNUNEN (SD)
          </note>
          <note>
            Anf. 81 Statsminister STEFAN LÖFVEN (S)
          </note>
          <note>
            Regeringens näringspolitik
          </note>
          <note>
            Anf. 82 LARS BECKMAN (M)
          </note>
          <note>
            Anf. 83 Statsminister STEFAN LÖFVEN (S)
          </note>
          <note>
            Anf. 84 FÖRSTE VICE TALMANNEN
          </note>
          <note>
            § 11 (forts. från § 9) Spel- och folkbildningsfrågor (forts.
            KrU6)
          </note>
          <note>
            Anf. 85 ROLAND UTBULT (KD)
          </note>
          <note>
            Anf. 86 BJÖRN WIECHEL (S)
          </note>
          <note>
            Anf. 87 EVA LOHMAN (M)
          </note>
          <note>
            Anf. 88 AGNETA BÖRJESSON (MP)
          </note>
          <note>
            (Beslut fattades under § 13.)
          </note>
          <note>
            § 12 Konstarter och kulturskaparnas villkor
          </note>
          <note>
            Kulturutskottets betänkande 2016/17:KrU10
          </note>
          <note>
            Anf. 89 CECILIA MAGNUSSON (M)
          </note>
          <note>
            Anf. 90 ANGELIKA BENGTSSON (SD)
          </note>
          <note>
            Anf. 91 PER LODENIUS (C)
          </note>
          <note>
            (forts. § 14)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 13 Beslut om ärenden som slutdebatterats vid dagens sammanträde
          </note>
          <note>
            MJU21 Ändring i lagen om kontroll av skyddade beteckningar på
            jordbruksprodukter och livsmedel
          </note>
          <note>
            FöU4 Vissa frågor om Försvarsmaktens personal
          </note>
          <note>
            KrU6 Spel- och folkbildningsfrågor
          </note>
          <note>
            § 14 (forts. från § 12) Konstarter och kulturskaparnas villkor
            (forts. KrU10)
          </note>
          <note>
            Anf. 92 BENGT ELIASSON (L)
          </note>
          <note>
            Anf. 93 ROLAND UTBULT (KD)
          </note>
          <note>
            Anf. 94 AGNETA GILLE (S)
          </note>
          <note>
            Anf. 95 NICLAS MALMBERG (MP)
          </note>
          <note>
            Anf. 96 HÅKAN SVENNELING (V)
          </note>
          <note>
            (Beslut skulle fattas den 31 maj.)
          </note>
          <note>
            § 15 Bordläggning
          </note>
          <note>
            § 16 Anmälan om interpellationer
          </note>
          <note>
            § 17 Anmälan om frågor för skriftliga svar
          </note>
          <note>
            § 18 Anmälan om skriftliga svar på frågor
          </note>
          <note>
            § 19 Kammaren åtskildes kl. 16.39.
          </note>
          <note>
            Tryck: Elanders, Vällingby 2017
          </note>
        </div>
      </body>
    </text>
  </TEI>
</teiCorpus>
