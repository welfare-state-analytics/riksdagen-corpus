<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201617</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201617</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201617--130</head>
          <docDate when="2017-06-21">2017-06-21</docDate>
        </div>
      </front>
      <body>
        <div>
          <note>
            § 1 Avsägelse
          </note>
          <note>
            Talmannen meddelade att Runar Filper (SD) avsagt sig uppdraget
            som suppleant i konstitutionsutskottet.
          </note>
          <note>
            Kammaren biföll denna avsägelse.
          </note>
          <note>
            § 2 Anmälan om kompletteringsval
          </note>
          <note>
            Talmannen meddelade att Sverige demokraternas riksdagsgrupp anmält
            Patrick Reslow som suppleant i konstitutionsutskottet .
          </note>
          <note>
            T almannen förklarade vald till
          </note>
          <note>
            suppleant i konstitutionsutskottet
          </note>
          <note>
            Patrick Reslow (-)
          </note>
          <note>
            § 3 Anmälan om fördröjt svar på interpellation
          </note>
          <note>
            Följande skrivelse hade kommit in:
          </note>
          <note>
            Interpellation 2016/ 17:568
          </note>
          <note>
            Till riksdagen
          </note>
          <note>
            Interpellation 2016/17:568 Svenskt snus i EU
          </note>
          <note>
            av Jesper Skalberg Karlsson (M)
          </note>
          <note>
            Interpellationen kommer att besvaras torsdagen den 7 september
            2017.
          </note>
          <u>
            <seg>
              Skälen till dröjsmålet är annat åtagande i riksdagen samt resa.
            </seg>
          </u>
          <note>
            Stockholm den 20 juni 2017
          </note>
          <note>
            Utrikesdepartementet
          </note>
          <note>
            Ann Linde (S)
          </note>
          <note>
            Enligt uppdrag
          </note>
          <note>
            Håkan Åkesson
          </note>
          <note>
            Expeditionschef
          </note>
          <note>
            § 4 Anmälan om granskningsrapport
          </note>
          <note>
            Talmannen anmälde att följande granskningsrapport hade kommit
            in från Riksrevisionen och överlämnats till justitieutskottet
            :
          </note>
          <u>
            <seg>
              RiR 2017:16 Från spår till bevis – Polisens forensiska organisation
            </seg>
          </u>
          <note>
            § 5 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Propositioner
          </note>
          <note>
            2016/17:207 till trafikutskottet
          </note>
          <note>
            2016/17:208 till konstitutionsutskottet
          </note>
          <note>
            Skrivelse
          </note>
          <note>
            2016/17:140 till näringsutskottet
          </note>
          <note>
            § 6 Riktlinjer för den ekonomiska politiken och Vårändringsbudget
            för 2017
          </note>
          <note>
            Finansutskottets betänkande 2016/17:FiU20
          </note>
          <note>
            Riktlinjer för den ekonomiska politiken (prop. 2016/17:100 delvis
            och skr. 2016/17:138) och
          </note>
          <note>
            Finansutskottets betänkande 2016/17:FiU21
          </note>
          <note>
            Vårändringsbudget för 2017 (prop. 2016/17:99 och skr. 2016/17:38)
          </note>
          <note>
            föredrogs.
          </note>
          <note type="speaker">
            Anf. 1 FREDRIK OLOVSSON (S):
          </note>
          <u>
            <seg>
              Herr talman! En ekonomisk-politisk debatt har de senaste åren
              nästan alltid inletts med att anledningar till oro staplats på
              varandra: oro för världsekonomin, för europeiska banker, för protektionism,
              för brexit, för det politiska läget i USA, för ökade spänningar
              i vårt närområde och för terrorism.
            </seg>
          </u>
          <u>
            <seg>
              Det är relevant att bekymra sig över och agera för att hantera
              allt det här och en hel del annat. Men man kan också konstatera
              att trots all denna oro och alla nedåtrisker och trots alla utmaningar,
              problem och den osäkerhet som alltid finns om framtiden ser vi
              i dag också en rejäl styrka i den svenska ekonomin. Det finns
              styrka och resurser för att möta oväntade och negativa händelser
              och styrka att ta nya steg i vårt samhällsbygge.
            </seg>
          </u>
          <u>
            <seg>
              Den styrkan finns för att regeringen har vänt stora underskott
              till överskott. 200 000 fler går till jobbet i dag jämfört med
              när regeringen tillträdde. Arbetslösheten bland unga är den lägsta
              på lite drygt ett decennium, och byggandet av bostäder, inte minst
              lägenheter, är det högsta på flera decennier. Nya miljarder har
              också investerats i välfärden.
            </seg>
          </u>
          <u>
            <seg>
              Trots det är vi förstås inte nöjda med läget eller ens med de
              framsteg som har gjorts. Skolresultaten har vänt uppåt igen, men
              det är fortfarande alldeles för många som lär sig för lite och
              ojämlikheten i skolresultaten är för stor. Svensk sjukvård må
              rankas högt i världen, men alltför många patienter får vänta för
              länge på att få den. Det anställs fler än på mycket länge och
              jobben växer till i en rask takt, men arbetsgivare har fortfarande
              svårt att hitta arbetskraft med rätt kvalifikationer. 100 000
              jobb tillsätts inte för att kompetensen saknas, och samtidigt
              är många utan jobb.
            </seg>
          </u>
          <u>
            <seg>
              Otryggheten är fortfarande utbredd. Trots att brottsligheten
              generellt sett har minskat under lång tid sätter handgranater,
              skjutningar, gängkriminalitet och terrorism ändå skräck i människor
              och samhällen. Bostadsbyggandet må vara högt, men många människor
              har och kommer fortsatt att ha svårt att hitta en lämplig bostad
              på många håll i landet.
            </seg>
          </u>
          <u>
            <seg>
              Därför krävs det att politiken är uthållig och stadigt bygger
              vidare. Vunnen mark ska hållas och framsteg befästas, och där
              det finns mer att göra ska nya insatser till. Tack vare det nya
              ekonomiska läge som reger ­ ingens ansvarsfulla ekonomiska politik
              lagt grunden för finns också utrymme för viktiga förstärkningar
              av det svenska samhällsbygget.
            </seg>
          </u>
          <u>
            <seg>
              Redan i årets budget, i vårändringsbudgeten, görs flera tillskott.
              Det handlar till exempel om ökad trygghet för barn och kvinnor
              genom investeringar i förlossningsvården.
            </seg>
          </u>
          <u>
            <seg>
              Regeringen vidtar nya åtgärder för att skapa ökad trygghet genom
              skärpt kamp mot brottsligheten både där den förekommer och där
              den riskerar att växa fram. Vi skjuter till ytterligare 700 miljoner
              till Polismyndigheten. Samtidigt skärps straffen för vapenbrott.
            </seg>
          </u>
          <u>
            <seg>
              Men kampen mot kriminalitet och för ökad trygghet kan inte bara
              bedrivas av polisen. Vi har ett gemensamt ansvar att hindra att
              brott begås och att avbryta kriminella karriärer innan de inleds.
              Det handlar inte minst om att unga människor ska stanna i skolan
              och inte rekryteras till gäng eller kriminella nätverk. Att skolan
              och g ymnasieskolan förstärks med 650 miljoner kronor där behoven
              är som allra störst är en viktig pusselbit i det arbetet, liksom
              förstärkningen med en kvarts miljard till socialt stöd och psykiatrisk
              vård till barn och unga.
            </seg>
          </u>
          <u>
            <seg>
              Fler steg måste också tas för att höja takten i klimatomställningen,
              och det görs nu genom ytterligare en halv miljard till klimatinvesteringar
              i Sverige.
            </seg>
          </u>
          <u>
            <seg>
              Den här inriktningen på politiken behöver bestå också de kommande
              åren och i höstens budget. Regeringen har redan aviserat ytterligare
              5 miljarder till välfärden nästa år där mer än hälften riktas
              till sjukvården och de övriga miljarderna fokuseras till skolan
              och jobb i kommunerna.
            </seg>
          </u>
          <u>
            <seg>
              Fler insatser ska göras för att underlätta företagens rekrytering
              och rusta arbetslösa att ta de jobb som kommer att växa fram de
              kommande åren. När andra vill ta en springnota i klimatpolitiken
              ska Sverige stå upp för ingångna avtal och visa att jobb, välstånd
              och klimatansvar går hand i hand.
            </seg>
          </u>
          <u>
            <seg>
              Bostadsbyggandet måste uthålligt ligga på dagens nivåer eller
              högre. Det kräver kompetens till sektorn, förenklingar i regler
              och fortsatt stöd till kommuner och byggande.
            </seg>
          </u>
          <u>
            <seg>
              Herr talman! Samtidigt bedrivs nu en ytterst märklig debatt om
              den ekonomiska politiken från oppositionens sida. Regeringen har
              tack vare en ansvarsfull politik valt bort stora ofinansierade
              skattesänkningar och vänt den förra moderatledda regeringens underskott
              på över 60 miljarder kronor 2014 till överskott varje år den här
              mandatperioden. Samma partier som ökade underskotten varje år
              är nu kritiska till att regeringen inte har betat av de här underskotten
              och ökat överskotten tillräckligt snabbt.
            </seg>
          </u>
          <u>
            <seg>
              Trovärdigheten i den kritiken hade varit större om de hade gett
              upp tanken på stora skattesänkningar. Men det har de inte gjort.
              Om man läser de fem oppositionspartiernas budgetar ser man att
              de tillsammans har intecknat över 100 miljarder kronor för skattesänkningar
              redan nästa år. Det är närmast en blåkopia av den politik som
              under förra mandatperioden ledde till underskott som växte år
              efter år.
            </seg>
          </u>
          <u>
            <seg>
              Herr talman! Tack vare den uppstramning av den ekonomiska politiken
              som har bedrivits av regeringen kan vi nu ha en debatt om hur
              överskotten ska användas. Här finns det tydliga alternativ.
            </seg>
          </u>
          <u>
            <seg>
              Å ena sidan finns en regering som inser att sänkta skatter inte
              är lös ­ ningen på den växande kompetensbristen eller bristen
              på trygghet i det svenska samhället. Det är en regering som därför
              väljer att investera i ut ­ bildning, kompetensutveckling, kompletterande
              utbildning och jobb för de grupper som står långt från arbetsmarknaden.
              Det är en regering som ökar resurserna till välfärden för fler
              sjuksköterskor och undersköterskor som kan hjälpa oss när vi är
              svaga, gamla eller sjuka, för fler lärare och förskol ­ lärare
              som kan utveckla och lära barn och ungdomar mer, för fler polis
              ­ anställda och soldater som kan öka vår trygghet och för fler
              bostäder så att alla de unga som nu får sitt första jobb eller
              kommer in på sin drömutbild ­ ning till hösten kan få nycklarna
              till sin första lägenhet och sätta fart på det fria och självständiga
              livet som de naturligtvis längtar efter.
            </seg>
          </u>
          <u>
            <seg>
              Å andra sidan finns en splittrad opposition som just nu med nöd
              och näppe klarar av att samla sig kring sin egen paradgren skattesänkningar
              i ett inferno av anklagelser om lögn partiledarna emellan.
            </seg>
          </u>
          <u>
            <seg>
              Herr talman! Det råder nu förstås oenighet inte bara om politiken
              i sak, utan också om den ekonomiska politiken i form. Det är svårt
              att se det särskilda yttrande från oppositionen som finns i riktlinjerna
              på ett annat sätt än att de i praktiken inte längre ställer upp
              på den samlade budgetprocess som vi har haft i Sverige sedan krisen
              på 90-talet.
            </seg>
          </u>
          <u>
            <seg>
              Innan det nuvarande ramverket infördes kunde tillfälliga riksdagsmajoriteter
              genomföra ofinansierade skattesänkningar eller utgiftsökningar
              utan att ta ansvar för den ekonomiska politiken i övrigt. Detta
              är ett säkert recept för att driva fram stora och växande underskott
              i statsfinanserna.
            </seg>
          </u>
          <u>
            <seg>
              Jag tycker att det är talande att oppositionen har ägnat stor
              möda åt att prata om att slopa skatter samtidigt som det ekar
              tomt när det gäller besked om hur de här skattesänkningarna ska
              finansieras.
            </seg>
          </u>
          <u>
            <seg>
              Oavsett hur många retoriska krumbukter Ulf Kristersson väljer
              att använda kvarstår faktum; i samma ögonblick som tillfälliga
              riksdagsmajoriteter försvagar statsfinanserna anträder vi ett
              sluttande plan som förr eller senare kommer att leda Sverige in
              i svåra ekonomiska problem. Att en finansministerkandidat från
              ett parti som åtminstone hade ambitionen att bära ansvaret för
              Sverige väljer den vägen är djupt olyckligt.
            </seg>
          </u>
          <u>
            <seg>
              Det här är dock inte det enda området där Moderaterna anför en
              helt ny linje i den ekonomiska politiken. Även när det gäller
              synen på utgifts ­ taken – en annan central del i ramverket –
              har Moderaterna nu en helt ny linje, hopsnickrad för att göra
              det lättare att skära i välfärden och att sänka skatter.
            </seg>
          </u>
          <u>
            <seg>
              Det tillkännagivande som Moderaterna och Ulf Kristersson står
              bakom skiljer sig helt från vad han stod för i regeringsställning
              och från vad Anna Kinberg Batra stod för i finansutskottet under
              förra mandatperioden. Den dåvarande regeringen, som Kristersson
              var en del av, fick ett liknande påpekande om utgiftstaken från
              Riksrevisionen. Då slog vi gemensamt fast – över blockgränserna
              och i full enighet – att frågan om taken inte är en teknisk fråga
              utan ett uttryck för olika politiska ställningstaganden. Det är
              naturligt, eftersom det i grund och botten handlar om själva storleken
              på välfärdsstaten.
            </seg>
          </u>
          <u>
            <seg>
              Vi var också eniga om att det i marginalen mellan dagens utgifter
              och morgondagens tak finns ett utrymme för möjliga framtida reformer.
              Här vill nu Moderaterna och Sverigedemokraterna med gemensamma
              krafter i stället rigga systemet mot investeringar i välfärden
              för att driva fram nedskärningar till förmån för skattesänkningar
              – mot välfärden, för skattesänkningar. Det gör man i ett läge
              där alla vet att antalet barn och äldre kommer att bli allt fler
              i vårt land framöver, och de kommer att behöva mer hjälp och ökat
              stöd av fler lärare, barnskötare, sjuksköterskor och undersköterskor.
            </seg>
          </u>
          <u>
            <seg>
              Synen på taken och på hoppande majoriteter som försvagar ekonomin
              är två centrala frågor för stabiliteten i ramverket. Här har det
              tidigare rått enighet, men nu vinglar Moderaterna i stället fram,
              hand i hand med Sverigedemokraterna.
            </seg>
          </u>
          <u>
            <seg>
              Herr talman! Sverige behöver fortsatta investeringar i jobb,
              välfärd, trygghet och klimatomställning. Den politiken måste vila
              på en tydlig och ansvarsfull ekonomisk politik. Jag yrkar därför
              bifall till utskottets förslag i betänkandet i punkt 1 och 2 och
              till reservationerna i punkt 3 och 4.
            </seg>
          </u>
          <note>
            (Applåder)
          </note>
          <note type="speaker">
            Anf. 2 ULF KRISTERSSON (M):
          </note>
          <u>
            <seg>
              Herr talman! En internationell trend i den ekonomiska politiken
              är viljan att bygga murar i stället för broar. Protektionism och
              handelshinder är populära bland dem som skulle bli skyddade från
              konkurrens. Men det är dyrt och dåligt för alla andra. Förr ansågs
              det ofta som vänsterpolitik. Nu verkar det i flera länder också
              vara högerpolitik.
            </seg>
          </u>
          <u>
            <seg>
              För alla oss som däremot är rotade i värderingar om frihet, marknadsekonomi
              och internationell öppenhet är detta principiellt dåligt. Nationell
              misstro ersätter internationellt samarbete. Det skapar helt enkelt
              en sämre värld.
            </seg>
          </u>
          <u>
            <seg>
              Det är också industriellt dåligt. I över hundra år har vi i Sverige
              lärt oss att internationell handel gynnar ett litet land med stora
              exportföretag. Få länder har så mycket att förlora på nynationalistiska
              handelshinder som just Sverige.
            </seg>
          </u>
          <u>
            <seg>
              Herr talman! Att försöka skydda svenska företag från konkurrens
              vore alltså en mycket dålig idé. Men att inte bry sig om hur det
              går för svenska företag, vilket den svenska regeringen inte verkar
              göra längre, är en precis lika dålig idé.
            </seg>
          </u>
          <u>
            <seg>
              Det är inte protektionism att värna goda tillväxtvillkor i Sverige.
              Det är inte isolationism att vilja att våra internationella bolag
              ska behålla sina huvudkontor i Sverige – tvärtom. Vi, svenska
              politiker, har ett ansvar för att företag och företagare har goda
              förutsättningar att driva företag – i Sverige. Det ansvaret tar
              dock inte regeringen. Tre aktuella exempel visar att den ömtåliga
              respekten mellan politik och näringsliv håller på att förstöras.
              Regeringens ekonomiska politik, och retorik, bär ett tungt ansvar
              för den misstro som nu växer bland många företagare.
            </seg>
          </u>
          <u>
            <seg>
              Mitt första exempel är finansskatten och de så kallade resolutionsavgifterna.
              Finansministern tvingades nyligen backa från den finansskatt som
              skulle drabba flera hundra tusen svenska företag och driva jobb
              ut ur landet. I stället ville regeringen höja resolutionsavgifterna
              och ta bort det tak som gjorde dem till en riskbaserad avgift.
              Även den idén har reger ­ ingen nu fått backa från.
            </seg>
          </u>
          <u>
            <seg>
              Att använda resolutionsavgiften som vilken skatt som helst var
              en dålig idé. Resolutionsavgifter bidrar till ett stabilare finansiellt
              system, men om de frikopplas från sin egentliga uppgift förlorar
              de legitimitet. Och risken hade varit stor att de skulle höjas
              gång på gång. Kvar blev i stället en tillfällig valårshöjning
              av avgiften.
            </seg>
          </u>
          <u>
            <seg>
              Kanske stannar Nordea i Sverige, kanske inte. Regeringen ångrade
              sig, men skadan var redan skedd. Svenska företag kan inte räkna
              med den svenska regeringens grundläggande support. Det är en dålig
              signal.
            </seg>
          </u>
          <u>
            <seg>
              Herr talman! Mitt andra exempel gäller flygskatten. Med det underbara
              argumentet att det är bra för miljön men ändå inte påverkar flygresorna
              vill regeringen införa en svensk flygskatt. Flyget ska naturligtvis
              bära mer av sina miljökostnader, inte minst för att driva fram
              teknologi som minskar utsläppen. Men en lokal svensk skatt gör
              inte det jobbet, särskilt som skatten ska utgå per resa och inte
              per mängd utsläpp.
            </seg>
          </u>
          <u>
            <seg>
              En svensk flygskatt slår i stället hårt mot SAS och riskerar
              att utradera företagets ganska blygsamma vinster. Ett flygbolag
              som delvis ägs av staten och som har stor betydelse för det svenska
              näringslivet skulle alltså bestraffas av just Sverige. Har regeringen
              ens satt sig in i vad detta betyder för företaget SAS? Risken
              är uppenbar att SAS tvingas flytta fler långdistansflighter från
              Arlanda till Kastrup. Regeringens politik gör avsiktligt Sverige
              ännu mer avlägset.
            </seg>
          </u>
          <u>
            <seg>
              Mitt tredje exempel är Reepalus utredning, denna fantastiska
              utredning. I sin iver att stoppa den påstådda vinstjakten inom
              välfärden hotar regeringen med lagstiftning som skulle innebära
              att tusentals företag som ger miljoner människor vård och utbildning
              skulle tvingas lägga ned sina verksamheter i Sverige.
            </seg>
          </u>
          <u>
            <seg>
              Herr talman! Det finns tyvärr ett mönster. Regeringens ministrar
              förstår inte att det är stora och små företag som skapar det välstånd
              som vi inom politiken sedan demokratiskt kan fördela till välfärd.
              De förstår inte att politik och näringsliv måste samarbeta.
            </seg>
          </u>
          <u>
            <seg>
              Politikens logik är inte företagens, och ska inte heller vara
              det. Vi har olika uppgifter. Men politiken måste visa respekt
              för dem som går till jobbet varje morgon och fattar helt andra
              sorters beslut. Vågar vi investera? Vågar vi anställa en till?
              Eller tvingas vi lägga ned? Måste vi sälja, eller till och med
              flytta härifrån?
            </seg>
          </u>
          <u>
            <seg>
              Företag gör inte som vi här inne just precis i dag. De har inga
              budgetdebatter där de själva bestämmer sina inkomster. De har
              kunder som måste vilja betala för rätt kvalitet. Politiken borde
              ägna mer kraft åt samarbete med näringslivet om såd ant som är
              bra för hela Sverige och mindre tid åt hotfulla och hånfulla utfall.
              Finansministern säger till exempel att höjda entreprenörsskatter
              mest drabbar dem som ”hänger vid Stureplan” eller menar att det
              kvittar om Nordea flyttar. Då förskingrar hon nödvändigt förtroendekapital
              för svensk politik. Ett annat exempel är statsministerns 70-talsdoftande
              VPK-retorik om att ”barn säljs på börsen”.
            </seg>
          </u>
          <u>
            <seg>
              Sverige behöver bra och stabila ekonomiska spelregler så att
              framtidens företag vill växa i just Sverige. Det är ett vitalt
              svenskt intresse.
            </seg>
          </u>
          <u>
            <seg>
              Herr talman! Efter en förlorad mandatperiod behöver Sverige en
              ny reformagenda. Låt mig peka på fyra stora ekonomisk-politiska
              uppgifter för en ny svensk regering.
            </seg>
          </u>
          <u>
            <seg>
              Den första och mest akuta handlar om integration och utanförskap.
              En halv miljon nyanlända kommer att behöva etableras i Sverige
              mellan 2010 och 2020. Ungefär hälften av dem har högst grundskoleutbildning
              i bagaget. I dag tar det nio år innan ens hälften fått något slags
              jobb.
            </seg>
          </u>
          <u>
            <seg>
              Om Sverige ska vara ett internationellt, öppet land måste helt
              enkelt fler komma in i jobb och gemenskap, och inte bara in i
              Sverige.
            </seg>
          </u>
          <u>
            <seg>
              Sverige måste stänga den jobbklyfta som går mellan inrikes och
              utrikes födda. Det kräver reformer som både stärker drivkrafterna
              att ta de jobb som finns och sänker trösklarna in på arbetsmarknaden
              för dem som i dag inte kommer in alls. Det här är svårt, ingen
              tvekan om det, men det finns inga genvägar.
            </seg>
          </u>
          <u>
            <seg>
              Sverige måste utveckla arbetslinjen. Det måste löna sig att arbeta
              i Sverige även vid lägre inkomster. Vi föreslår därför den största
              jobbskattereformen i Sverige sedan 2006.
            </seg>
          </u>
          <u>
            <seg>
              Men Sverige behöver också en stor bidragsreform. Med dagens regler
              kan en trebarnsfamilj utan arbetsinkomster få bidrag på 28 000
              kronor i månaden efter skatt. Om en av föräldrarna börjar att
              arbeta kan de totala inkomsterna till och med minska. Detta är
              inte rimligt. De samlade bidragsinkomsterna ska aldrig kunna bli
              högre än lönen. Det är därför som vi föreslår att Sverige ska
              införa ett helt nytt bidragstak i bidragssystemen.
            </seg>
          </u>
          <u>
            <seg>
              Samtidigt måste svenska bidragssystem bygga mer på successiv
              kvalificering och mindre på omedelbar tillgång. Full tillgång
              till sociala förmåner bör man få genom arbete eller genom laglig
              och permanent bosättning i Sverige. Vi föreslår därför den största
              svenska bidragsreformen sedan 1980.
            </seg>
          </u>
          <u>
            <seg>
              Herr talman! Att hjälpa fler med låg utbildning in på arbetsmarknaden
              är helt nödvändigt men absolut inte tillräckligt. Sveriges framtid
              ligger naturligtvis inte i lågt betalda enklare jobb utan i högt
              betalda svårare jobb. Den andra stora uppgiften handlar därför
              om företagare, företagsamhet och växande innovativa bolag.
            </seg>
          </u>
          <u>
            <seg>
              Sverige måste bli mer attraktivt för innovativa entreprenörer
              och växande företag. Det är bara framgångsrika företag som kan
              skapa de jobb som gör att fler kan både försörja sig själva och
              bidra till andras välfärd. Höjda marginalskatter, höjda entreprenörsskatter
              och nya flygskatter gör detta svårare. Vi kommer tvärtom att göra
              detta enklare.
            </seg>
          </u>
          <u>
            <seg>
              Den tredje stora uppgiften är att i högkonjunktur rusta Sverige
              för nästa lågkonjunktur. Då måste man kunna hålla i pengarna också
              när det går bra. Regeringens och Vänsterns budget bygger på evig
              högkonjunktur, låga räntor och förhoppningen att Sverige aldrig
              ska möta en allvarlig kris en gång till. Det är en mycket riskabel
              ekonomisk-politisk strategi.
            </seg>
          </u>
          <u>
            <seg>
              Sverige har nu bytt finanskrisens underskott mot blygsamma överskott,
              och på nordkoreanskt vis öser regeringen beröm över sig själv.
              Få andra är lika imponerade. Finanspolitiska rådet skriver i sin
              senaste granskning: ”I rådande konjunkturläge väljer regeringen
              att i år försvaga de offentliga finanserna.” Det är rätt uppseendeväckande.
            </seg>
          </u>
          <u>
            <seg>
              För det fjärde ska den ekonomiska politiken i välfärdslandet
              Sverige underlätta för jobb och tillväxt, men den ska också motverka
              fattigdom och medverka till en anständig fördelning av resurser
              och livschanser. En del av detta är vi i Sverige redan hyggligt
              bra på. Den verkliga fattigdomen i Sverige är EU:s lägsta. Inkomstutvecklingen
              har varit god för svenska löntagare.
            </seg>
          </u>
          <u>
            <seg>
              Ökande inkomstklyftor beror nu på skillnaderna mellan de som
              har jobb och de som inte har jobb. Jag drar två slutsatser av
              detta. Den ena är att den bästa välfärds- och fördelningspolitiken
              är en politik för fler jobb. Den andra är att den farliga klyftan
              i dagens Sverige handlar om vilka möjligheter som nästa generation
              får.
            </seg>
          </u>
          <u>
            <seg>
              Växer man upp under goda villkor och klarar skolan går det bra
              för nästan alla. Växer man upp i socialt tuffa miljöer och inte
              klarar skolan ökar risken dramatiskt för att det senare i livet
              går riktigt illa. Riskerna är dessutom ojämlikt fördelade både
              geografiskt och etniskt. De barn som växer upp i något av de 130
              utanförskapsområdena, där mindre än hälften jobbar, får mycket
              sämre chanser än andra barn i Sverige. Här gäller inte social
              rörlighet. I stället går sociala problem i arv till nästa generation.
              Så här kan vi inte ha det, och så måste det inte vara.
            </seg>
          </u>
          <u>
            <seg>
              De nya klyftorna gör att Sverige glider isär, inte bara ekonomiskt
              utan socialt, mänskligt, politiskt. Det skapar misstro och missmod
              när vi mer än på länge tvärtom behöver en politik som ger hopp
              och framtidstro, och det går att vända. Nästan all seriös reformpolitik
              under de senaste decennierna i USA, Sverige och Tyskland har först
              och främst varit inriktad på att göra det mer lönsamt att jobba
              för dem som har det tuffast. Det är den linjen som vi måste slå
              in på.
            </seg>
          </u>
          <u>
            <seg>
              Bra välfärdspolitik och fördelningspolitik i det globaliserade
              Sverige handlar därför inte om mer bidrag, utan om att fler barn
              ska gå i bra förskolor, att ungdomar ska möta högre förväntningar
              i skolan och att alla vuxna förväntas gå till jobbet. Då kan fler
              bygga en egen bra framtid i välfärdslandet Sverige.
            </seg>
          </u>
          <u>
            <seg>
              Herr talman! Jag yrkar bifall till den moderata budgetreservationen
              i finansutskottets betänkande.
            </seg>
          </u>
          <note>
            (Applåder)
          </note>
          <note type="speaker">
            Anf. 3 FREDRIK OLOVSSON (S) replik:
          </note>
          <u>
            <seg>
              Herr talman! En viktig del i ett bra företagsklimat, för jobben
              och för stabil välfärd är också stabila offentliga finanser och
              ett ramverk som leder fram till just ordning och reda och stabila
              offentliga finanser. Nu ställs ju detta faktiskt i fråga.
            </seg>
          </u>
          <u>
            <seg>
              Jag har lyssnat till Ulf Kristerssons tidigare uttalanden i medier.
              Där har han hänvisat till att riksdagsmajoriteten har en annan
              uppfattning än regeringen när det kommer till ett antal skatter
              och att de därför ska tas bort.
            </seg>
          </u>
          <u>
            <seg>
              Kan Ulf Kristersson berätta vilka motsvarande nedskärningar som
              denna riksdagsmajoritet avser att finansiera de efterfrågade förändringarna
              med?
            </seg>
          </u>
          <note type="speaker">
            Anf. 4 ULF KRISTERSSON (M) replik:
          </note>
          <u>
            <seg>
              Herr talman! Det är mycket enkelt. Det är bara att läsa vår budget
              så hittar man svaret på den frågan. Ni får ta nästan vilka ni
              vill, det är valfritt.
            </seg>
          </u>
          <u>
            <seg>
              Vi säger inte att man ska bryta sönder budgeten ; det vet ni.
              Ni har nämligen gjort det. Det är bara ni i modern tid som har
              brutit sönder den svenska budgeten och gjort plockepinn av den.
              Det har vi aldrig gjort, och det kommer vi inte heller att göra.
            </seg>
          </u>
          <u>
            <seg>
              Vad vi säger är att en riksdagsmajoritet har rätt att kräva av
              en minoritetsregering att den ska sköta sitt jobb. Kom tillbaka
              med en budget som vi kan tolerera ; då får ni igenom den!
            </seg>
          </u>
          <note>
            (Applåder)
          </note>
          <note type="speaker">
            Anf. 5 FREDRIK OLOVSSON (S) replik:
          </note>
          <u>
            <seg>
              Herr talman! Ulf Kristerssons svar är ju ganska talande. Moderaterna
              har tidigare varit tydliga med att en samlad budgetprocess är
              nödvändig för att inte hoppande majoriteter ska kunna försvaga
              de offentliga finanserna. Det har vi socialdemokrater inte gjort.
              Vi har förstärkt de offentliga finanserna.
            </seg>
          </u>
          <u>
            <seg>
              Det som Moderaterna nu vill göra är att ta bort skatter, men
              man kan inte här presentera hur det ska finansieras. Det ska någon
              annan göra. Det är precis det som är problemet med den väg som
              Moderaterna nu beträder med hoppande majoriteter som inte kan
              formera en helhet som tar ansvar för statsfinanserna.
            </seg>
          </u>
          <u>
            <seg>
              Detta har Ulf Kristersson alldeles nyligen stått för – alltså
              min linje. För inte ens tre månader sedan skrev Ulf Kristersson
              i Expressen: ”Bara en hel och samlad budget kan både stoppa dålig
              ekonomisk politik, och ersätta den med en bättre. Det är så seriös
              ekonomisk politik bör bedrivas. Om detta är vi inom M nog helt
              överens.”
            </seg>
          </u>
          <u>
            <seg>
              Nu verkar Ulf Kristersson inte vara överens ens med sig själv
              jämfört med för tre månader sedan. Ny tycks Moderaterna redan
              kasta i princip all seriös ekonomisk politik över bord. Vad är
              det som har fått Ulf Kristersson att ändra sig, att överge den
              uppfattning som han har argumenterat för i många år, senast för
              bara någon månad sedan? Är Moderaterna nu så desperata över det
              opinionsras som följde när Kristersson och Anna Kinberg Batra
              ville jobba med Jimmie Åkesson och Oscar Sjöstedt att ni nu är
              beredda att göra vad som helst för att verka lite handlingskraftiga?
            </seg>
          </u>
          <u>
            <seg>
              Jag vill säga en sak till. Tro inget annat, Ulf Kristersson,
              än att om man öppnar upp för en process där riksdagen på det ena
              eller det andra sättet kan försvaga budgeten genom hoppande majoriteter,
              ja, då vittrar snart den starka svenska ekonomin sönder, precis
              som ert opinionsstöd har gjort.
            </seg>
          </u>
          <note>
            (Applåder)
          </note>
          <note type="speaker">
            Anf. 6 ULF KRISTERSSON (M) replik:
          </note>
          <u>
            <seg>
              Herr talman! Det här är ju nonsens, och jag tror att Fredrik
              Olovsson vet om det.
            </seg>
          </u>
          <u>
            <seg>
              Jag håller inte alltid med finansministern i varje detalj ; det
              medges. Men hon sa för några år sedan att det alltså inte är en
              riksdagsmajoritets uppgift att leda en liten minoritetsregerings
              budget genom riksdagen. Det är för att lösa den uppgiften som
              man har regeringar.
            </seg>
          </u>
          <u>
            <seg>
              Vi bryter inte sönder någonting. Vi säger till er: Kom tillbaka
              med en budget som en minoritetsregering har en chans att få igenom
              i riksdagen! Det är regeringen som lägger en hel och samlad budget.
              Det är regeringens ansvar att plus och minus går ihop. Inget av
              detta har förändrats.
            </seg>
          </u>
          <u>
            <seg>
              Vi säger bara att vi i längden inte tänker tolerera att regeringen
              vilar på Vänsterpartiets ekonomiska politik. Det kommer man helt
              enkelt inte att klara av.
            </seg>
          </u>
          <note type="speaker">
            Anf. 7 OSCAR SJÖSTEDT (SD):
          </note>
          <u>
            <seg>
              Herr talman! Vi har nu en väldigt oroväckande trend i Sverige
              , då färre och färre söker sig till de offentliga yrkena. Det
              ser vi inom vården, omsorgen och blåljusyrkena. Vad gäller poliser
              var det knappt 6 000 sökande i år jämfört med en bra bit över
              8 000 förra året. Fler poliser slutade förra året än vad det finns
              utbildningsplatser totalt, och flera av dessa utbildningsplatser
              gapar tomma.
            </seg>
          </u>
          <u>
            <seg>
              Regeringens ambition – efter mycket om och men – att Sverige
              ska ha fler poliser är givetvis något positivt i sak. Men hur
              i hela friden ska man lyckas med den ambitionen när man inte tycker
              det är lönt att satsa på polisyrkets attraktivitet? Om förra året
              skulle utgöra en trend går vi tvärt ­ om mot en situation med
              färre, inte fler, poliser. Det säger sig självt att en nyutbildad
              oerfaren polis inte rakt av kan ersätta någon som har befunnit
              sig i yrket i flera år. Hur hjälper det att skapa ännu fler utbildningsplatser
              och ännu fler polishögskolor om flera av de nuvarande utbildningsplatserna
              står tomma?
            </seg>
          </u>
          <u>
            <seg>
              Lite symtomatiskt för detta är att samtidigt som den så kallade
              politikerveckan i Järva pågick, med teman som otrygghet och segregation,
              nåddes vi av uppgifter om att polisstationen i Järva kommer att
              läggas ned. Anledningen är brist på personal. Vad får detta för
              effekter på alla de skötsamma och laglydiga människor som bor
              där?
            </seg>
          </u>
          <u>
            <seg>
              Svaret på allt detta är givetvis bättre arbetsvillkor för polisen
              och inte minst en polisledning med helt andra prioriteringar och
              bevekelsegrunder. För de flesta vanliga människor är det inte
              en jättestor merit att vara social ­ demokrat. Ändå är detta den
              enda merit som nuvarande rikspolischef har att visa upp.
            </seg>
          </u>
          <u>
            <seg>
              Herr talman! Nästan 10 000 utbildade och erfarna sjuksköterskor
              jobbar inom helt andra yrken än vård och omsorg. Stress, arbetsbelastning
              i förhållande till arbetstid, liten eller obefintlig möjlighet
              att styra över sin egen arbetssituation och dålig löneutveckling
              är skälen till att de lämnar yrket. Detta vet vi eftersom man
              har frågat dem, inte minst inom ramen för en större undersökning
              gjord av SCB.
            </seg>
          </u>
          <u>
            <seg>
              Glädjande i denna undersökning är dock att majoriteten av alla
              dem också kan tänka sig att med rätt förutsättningar , det vill
              säga bättre arbetsvillkor, komma tillbaka till yrket . I den kontexten
              är det givetvis glädjande att regeringen inte bara identifierat
              problemet utan också försöker göra någonting åt det och skjuter
              till åtminstone 2 miljarder för att stärka arbetsvillkoren inom
              vården. Det här är både för lite och för sent, men det är i alla
              fall ett steg i rätt riktning.
            </seg>
          </u>
          <u>
            <seg>
              Däremot är jag och finansministern inte överens vad gäller själva
              förutsättningarna för detta slags tillskott. Finansministern har
              fullt förtroende för att hennes kommunal- och landstingsråd vet
              bäst, och hon varken specificerar eller öronmärker pengarna. Jag
              är betydligt mer skeptisk till att bara skjuta till pengar utan
              kontroll eller uppföljning. Det har provats och utvärderats tidigare,
              och det som hände var att pengarna gick till sådant som inte var
              det avsedda ändamålet.
            </seg>
          </u>
          <u>
            <seg>
              Dessa 2 miljarder räcker exempelvis inte till att finansiera
              en rätt till heltid för alla dem som i dag ofrivilligt arbetar
              deltid. Faktum är att det inte ens räcker halvvägs. En reform
              om rätt till heltid, som är fullt finansie ­ rad i Sverigedemokraternas
              budgetförslag, handlar inte bara om en rätt ­ visefråga. Det handlar
              visserligen delvis om det men inte bara. Reformen skulle medföra
              ytterligare ungefär 25 000 helårsarbetskrafter, främst inom just
              vård- och omsorgsyrkena. Utöver den ambitionshöjning som detta
              skulle innebära för välfärden i stort skulle det givetvis också
              minska ar ­ betsbelastningen och stressen hos den befintliga personalen.
            </seg>
          </u>
          <u>
            <seg>
              Vidare måste vi stärka arbetstagarens möjligheter att på betald
              arbetstid vidareutbilda sig i sitt yrke, för den som så vill.
              Undersköterskan ska kunna vidareutbilda sig. Sjuksköterskan ska
              kunna bli specialistsjuksköterska och därigenom stärka både sin
              kompetens och sin löneutveckling.
            </seg>
          </u>
          <u>
            <seg>
              Herr talman! Jag har tagit del av ett ganska taffligt resonemang
              både från socialdemokratiskt håll och från deras bundsförvanter
              inom Landsorganisationen. Det går ungefär ut på att om man vill
              sänka skatterna går det inte att samtidigt satsa på välfärden.
              Ingenting kunde givetvis vara mer fel.
            </seg>
          </u>
          <u>
            <seg>
              Förutom att det inte tar hänsyn till så kallade dynamiska effekter,
              alltså att kloka och finurliga skattesänkningar – exempelvis för
              småföretagarna – kan leda till att fler hamnar i jobb, att skattebasen
              växer och att det totala skatteuttaget därmed ökar, finns det
              så oerhört många konstiga och felaktiga prioriteringar i regeringens
              budgetproposition att man häpnar.
            </seg>
          </u>
          <u>
            <seg>
              Några av dessa är
            </seg>
          </u>
          <note>
             utgiftsområde 8 Migration: 32,5 miljarder kronor
          </note>
          <note>
             utgiftsområde 13 Jämställdhet och nyanlända invandrares etablering:
            32,6 miljarder kronor
          </note>
          <note>
             utgiftsområde 14 Arbetsmarknad och arbetsliv: 75,7 miljarder
            kronor.
          </note>
          <u>
            <seg>
              Siffrorna jag nämner här avser innevarande år, alltså 2017.
            </seg>
          </u>
          <u>
            <seg>
              Man subventionerar drivmedel med mångmiljardbelopp på ett sätt
              som inte stärker Sveriges konkurrenskraft eller leder till någon
              miljönytta på global nivå. Man vidhåller helt obegripliga momsnedsättningar,
              exempelvis nedsatt restaurangmoms. Den kostar staten omkring 6
              miljarder årligen och har skapat så lite som 1 000 nya jobb, enligt
              en rapport från Konjunkturinstitutet. Detta innebär 6 miljoner
              kronor per nytt jobb.
            </seg>
          </u>
          <u>
            <seg>
              Staten vill köpa en himla massa skog och annan mark från privata
              skogsbrukare – fråga mig inte varför , för jag vet inte. Till
              detta är 1,3 miljarder kronor per år anslaget i regeringens budget.
            </seg>
          </u>
          <u>
            <seg>
              Allt detta är bara ett mindre axplock av regeringens satsningar,
              och syftet är givetvis att illustrera att det går alldeles utmärkt
              att både sänka skatter och satsa på vården och omsorgen och ändå
              få plus och minus att gå ihop på den sista raden. Det handlar
              uteslutande om prioriteringar. Jag kan lova våra egna väljare
              att vi inte har för avsikt att göra samma prioriteringar som regeringen
              gör.
            </seg>
          </u>
          <u>
            <seg>
              Låt mig i sammanhanget säga något om den följdmotion som också
              behandlas i betänkandet. Den går ut på att regeringen i sin budgetproposition
              också ska redogöra för sysselsättningseffekterna av sin ekonomiska
              politik. Den fick Sverigedemokraternas stöd i finansutskottet,
              och därmed fick den också stöd av en majoritet. Att mäta sysselsättningseffekter,
              vilket jag tillstår är svårt, slutade regeringen med hastigt och
              lustigt. Jag tror alla förstår varför. Det blir helt enkelt mycket
              svårare att försvara sina skattehöjningar för småföretag och vanliga
              löntagare om man samtidigt måste redovisa konsekvenserna av dem.
            </seg>
          </u>
          <u>
            <seg>
              Herr talman! Slutligen vill jag säga ett par ord om Alliansens
              utspel förra veckan om att stoppa ett par av dessa för jobben
              mycket skadliga skattehöjningar. Jag hade inte rekommenderat den
              linje som de slutligen valde. Tvärtom har jag hela tiden varit
              tydlig med att jag tycker att om man ska utmana regeringens ekonomiska
              politik, vilket det finns mängder av skäl att göra, ska man göra
              det inom ramen för en hel budget. På så sätt kan helhet ställas
              mot helhet. Det vore rätt och riktigt gentemot väljarna. Man får
              en diskussion om det sakpolitiska innehållet och slipper samtidigt
              en diskussion om konstitutionella praktikaliteter, såsom om den
              ena eller andra sidan bryter mot budgetlagen eller inte. Fokus
              hamnar just på sakpolitiken.
            </seg>
          </u>
          <u>
            <seg>
              Detta mäktade man inte med, och det är någonting jag beklagar.
              Däremot ställde vi oss givetvis bakom det så kallade särskilda
              yttrandet som har ett underliggande hot om misstroendeförklaring
              mot enskilda statsråd. Skälet till detta är väldigt enkelt: Vi
              tycker att samtliga nuvarande statsråd ska entledigas och ställas
              till arbetsmarknadens förfogande.
            </seg>
          </u>
          <u>
            <seg>
              Detta underliggande hot försvann dock illa kvickt efter att Centerpartiet
              återigen ridit ut till Stefan Löfvens försvar och förklarat att
              man inte alls avser att väcka misstroende och i varje fall inte
              mot ansvarigt statsråd, det vill säga finansministern. Även om
              de tre kvarvarande allianspartierna är beredda att sätta kraft
              bakom orden och med vårt understöd samla en majoritet gentemot
              de tre rödgröna partierna faller allt platt till marken, eftersom
              misstroende kräver en absolut majoritet. Det räcker inte med en
              enkel majoritet.
            </seg>
          </u>
          <u>
            <seg>
              Det här känner så klart de flesta här i kammaren till, men det
              kan säkert också vara av intresse för en och annan väljare att
              känna till att Centerpartiets agerande gör att finansministern
              kan andas ut och att regeringen därför kan sitta kvar. Så enkelt
              är det.
            </seg>
          </u>
          <note>
            Herr talman! Jag yrkar bifall till Sverigedemokraternas reservation
            nr 2.
          </note>
          <note type="speaker">
            Anf. 8 FREDRIK OLOVSSON (S) replik:
          </note>
          <u>
            <seg>
              Herr talman! Det kommer många vackra ord om sjukvården från Sverigedemokraterna
              nu för tiden. Jag ställer mig för egen del lite frågande till
              om man kan lita på ett parti vars partiledare på en presskonferens
              förklarade det här nyvunna intresset med att det enbart handlar
              om att kapitalisera på sjukvården därför att den enligt opinionsmätningarna
              blivit en viktigare fråga. Det är dessutom ett parti som i höstas
              lade fram stora besparingar på kommuner och landsting. Med tanke
              på att Sverigedemokraterna inte kan berätta för väljarna hur de
              ska finansiera de här satsningarna får kanske intresset för offentligt
              finansierad sjukvård i bästa fall beskrivas som nyvaket och lite
              ytligt.
            </seg>
          </u>
          <u>
            <seg>
              Kanske ska vi se på det här nyvunna intresset på samma sätt som
              när det gäller vinsterna i välfärden. Sverigedemokraterna gick
              ju till val på uppfattningen att det var oacceptabelt med stora
              vinstuttag. Efter några middagar med riskkapitalisternas lobbyister
              tycker Sverigedemokraterna numera att det inte ska finnas några
              begränsningar för vinstuttag ur välfärden. Det gick ganska snabbt
              att ändra den linjen. För bara några dagar sedan röstade också
              Sverigedemokraterna emot förslag som skulle stoppa utförsäljningen
              av våra stora och viktiga universitetssjukhus. Även i finansutskottet
              har ni bytt linje. Nu vill ni rigga systemet mot investeringar
              i sjukvård och välfärd och i stället möjliggöra nya skattesänkningar.
            </seg>
          </u>
          <u>
            <seg>
              Sammantaget skulle man alltså kunna säga att SD:s linje är att
              kapitalisera på sjukvården av partiegoistiska skäl, ge riskkapitalisterna
              obegränsat utrymme att kapitalisera på välfärden, öppna för att
              sälja våra stora och viktiga universitetssjukhus, spara på kommuner
              och landsting, som står för vård och omsorg, och dessutom rigga
              systemet med utgiftstaken mot investeringar i välfärden men för
              sänkta skatter. Hur de kan tro att det skulle bli bättre sjukvård
              eller bättre arbetsförhållanden i vården av det är väldigt svårt
              att förstå.
            </seg>
          </u>
          <note>
            (Applåder)
          </note>
          <note type="speaker">
            Anf. 9 OSCAR SJÖSTEDT (SD) replik:
          </note>
          <u>
            <seg>
              Herr talman! Vi kommer definitivt inte att ge vårt stöd till
              den så kallade Reepaluutredningen, som beställdes som en eftergift
              till kommunistpartiet för att Socialdemokraterna skulle försäkra
              sig om dess budgetstöd. Det kommer inte att ske. Den utredningen
              är belamrad med mycket problematik och skulle effektivt leda till
              att alla de privata alternativen inom vård och omsorg försvann
              – alternativ som är uppskattade av barnfamiljer, äldre och väldigt
              många andra medborgare, för att inte tala om alla dem som jobbar
              där. Nästan varannan vårdcentral drivs i dag privat. Nästan varannan
              vårdcentral skulle därmed behöva läggas ned om den utredning ­
              en gick igenom. Vi kommer definitivt inte att ge vårt stöd till
              det.
            </seg>
          </u>
          <u>
            <seg>
              Det stämmer inte heller att vi gick till val på någonting som
              ligger i linje med Reepaluutredningen. Vi gick till val på att
              vi är tydliga med att det är innehållet i välfärdens verksamhet
              som är det avgörande, inte driftsformen. Om verksamheten drivs
              offentligt, som ett aktiebolag, av en stiftelse eller av en förening
              är inte det väsentliga, utan det väsentliga är innehållet. Det
              är väldigt tydligt att det var det vi gick till val på, och det
              är också det vi följer upp.
            </seg>
          </u>
          <u>
            <seg>
              Vi satsar ganska kraftigt. Som jag var inne på i mitt huvudanförande
              tycker jag att det är positivt att regeringen vill skjuta till
              2 miljarder kronor till arbetsvillkoren inom vård och omsorg,
              men vi satsar betydligt mer eftersom det behövs betydligt mer.
            </seg>
          </u>
          <u>
            <seg>
              Vad gäller finansieringen av våra satsningar nämnde jag ganska
              många områden i statens budget där vi skär ned. På utgiftsområde
              8 Migration gör vi stora nedskärningar för att vi har en annan
              inriktning på politiken. Även på utgiftsområdena 13 och 14 gör
              vi kraftiga nedskärningar. Vi har också en del skattehöjningar
              som jag nämnde i mitt huvudanförande. Vi har en fullt finansierad
              budget där plus och minus går ihop. Vi har varje år haft starkare
              finansiellt sparande än regeringen, och det kommer vi att ha även
              nu till hösten.
            </seg>
          </u>
          <note type="speaker">
            Anf. 10 FREDRIK OLOVSSON (S) replik:
          </note>
          <u>
            <seg>
              Herr talman! Att göra det svårare genom att skära ned på etableringen
              i Sverige för människor som har fått uppehållstillstånd kommer
              inte att vara en besparing. Det kommer att leda till kostnader
              långsiktigt.
            </seg>
          </u>
          <u>
            <seg>
              Det är väl så att det går att lita lika mycket på Sverigedemokraterna
              när det gäller sjukvården som när det gäller vinstuttagen ur välfärden.
              Nu försöker Oscar Sjöstedt skriva om vad Sverigedemokraterna faktiskt
              sa före valet och innan han träffade lobbyisterna från riskkapitalisterna.
              Det var nämligen så att ni var emot de här vinstuttagen utan begränsning,
              Oscar Sjöstedt. Nu står ni likväl för vinstuttag utan begränsning.
            </seg>
          </u>
          <u>
            <seg>
              Dessutom har Sverigedemokraterna en ordning där man successivt
              ansluter sig till alla skattesänkningar som Moderaterna lägger
              fram. Nu riggar ni dessutom systemet med utgiftstak så att det
              ska bli svårare att investera i välfärden och i stället lättare
              att sänka skatter. Det är nämligen det som är innebörden av det
              tillkännagivande som nu finns på riksdagens bord. Ni gör det i
              ett läge där alla vet att demografin framöver innebär stora utmaningar
              för välfärden. Det blir fler barn, fler ungdomar och fler äldre
              som behöver skola, förskola, gymnasiesko la, äldreomsorg och sjukvård.
              I det läget tycker ni att investeringarna i välfärden ska hållas
              tillbaka.
            </seg>
          </u>
          <u>
            <seg>
              Jag ska berätta någonting för Oscar Sjöstedt. När det blir fler
              äldre och fler barn som behöver mer hjälp kommer nedskärningar,
              privatiseringar och obegränsade vinstuttag att ge en sämre vård
              och otryggare människor och göra Sverige svagare.
            </seg>
          </u>
          <note>
            (Applåder)
          </note>
          <note type="speaker">
            Anf. 11 OSCAR SJÖSTEDT (SD) replik:
          </note>
          <u>
            <seg>
              Herr talman! Det jag hänvisade till var det uttalande som beslutades
              på partiets valkonferens i mars 2014. Det var det vi gick till
              val på.
            </seg>
          </u>
          <u>
            <seg>
              Vi kommer att presentera ett motförslag mot Reepaluutredningen
              i den mån den kommer att omsättas till någon form av proposition
              eller motsvarande. När den väl landar på riksdagens bord kommer
              vi att presentera vårt motförslag, som kommer att bibehålla möjligheten
              till fler aktörer, även privat drivna, men har mycket tydliga
              kvalitetskrav, exempelvis krav på ekonomisk stabilitet, sanktionsmöjligheter
              mot dem som inte sköter sig, tydligare tillståndsprövning, mycket
              tydligare tillsyn, tillsynskontroll och så vidare. Det kommer
              att innehålla många av de här sakerna och många fler saker också.
              Jag tror att det kommer att vara ett bra regelverk. Jag tror att
              det kommer att gå att samla en majoritet i den här kammaren, kanske
              inte just kring mitt förslag men kring de generella inriktningarna,
              och det är det som sedan kommer att gälla framöver.
            </seg>
          </u>
          <u>
            <seg>
              Det är intressant att Fredrik Olovsson nämner att jag vill skära
              ned på det utgiftsområde som handlar om nyanlända invandrares
              etablering, nämligen utgiftsområde 13, som har växt och växt till
              att storleksmässigt bli jämförbart med hela rättsväsendet, hela
              Försvarsmakten eller någonting i den stilen. Det har gjorts utvärderingar
              av etableringsuppdraget. Av dem som går igenom hela det här från
              dag ett och ett par år framåt är det i storleksordningen 4–5 procent
              som går till ett riktigt jobb. Resten gör det inte. Jag som politiker
              anser inte att vi kan satsa tiotals eller tjugotals miljarder
              på någonting där 4–5 procent hamnar i ett riktigt jobb. Det funkar
              inte. Det måste till helt andra saker på arbetsmarknaden. Vi måste
              ha en helt annan typ av arbetsförmedling. Vi kanske inte ska ha
              en arbetsförmedling utan ha fler aktörer där också för att effektivisera
              det.
            </seg>
          </u>
          <note type="speaker">
            Anf. 12 JANINE ALM ERICSON (MP):
          </note>
          <u>
            <seg>
              Herr talman! I går fattade Naturvårdsverket beslut om den 1 000:e
              klimatåtgärden inom ramen för Klimatklivet. Med hjälp av den satsningen
              har klimatinvesteringar gjorts runt om i landets kommuner, företag,
              skolor och regioner. Tack vare Klimatklivet har effektiva klimatprojekt
              genomförts i alla Sveriges län.
            </seg>
          </u>
          <u>
            <seg>
              Det handlar exempelvis om 9 000 laddpunkter för elbilar, 200
              åtgärder för elkonvertering och en rad satsningar på biogasproduktion.
              Överallt går åtgärderna att se, och det är tydligt att hela landet
              just nu är inne i en grön omställning. Klimatklivet är en framgångsrik
              satsning, och resultatet är också anledningen till att regeringen
              förlängt den och skjutit till mer peng ­ ar för att delfinansiera
              ännu fler åtgärder. Mellan 2015 och 2020 kommer Klimatklivet att
              ha möjliggjort investeringar på 8–10 miljarder kronor. Klimatklivet
              är en viktig del av den nödvändiga klimatomställning som måste
              till.
            </seg>
          </u>
          <u>
            <seg>
              Över ettusen. Så många år lever koldioxiden vi släpper ut nu
              från olja, kol och naturgas i atmosfären. Över tusen år! För tusen
              år sedan var det medeltid. De som levde då kunde säkert inte föreställa
              sig det samhälle vi har i dag.
            </seg>
          </u>
          <u>
            <seg>
              Klimatförändringarna är vår tids ödesfråga, och då är klimatkliv
              och bränslebyten viktiga steg på vägen. Det krävs båda delarna
              och så mycket mer därtill. Därför satsar regeringen på utökat
              skydd av natur men också effektiva miljöskatter.
            </seg>
          </u>
          <u>
            <seg>
              Den gröna skatteväxling som Miljöpartiet och Socialdemokraterna
              genomdrev 2001–2006 var en internationell föregångare, en föregångare
              som alliansregeringen valde att avsluta när den tillträdde. Denna
              mandatperiod har vi genomfört ett antal gröna reformförslag ,
              och fler är att vänta. Allt fler alarmerande rapporter om isar
              som smälter, torka som breder ut sig och annalkande naturkatastrofer
              ger oss inte tid att vänta.
            </seg>
          </u>
          <u>
            <seg>
              För att klara klimatutmaningen krävs en omställning av samtliga
              sektorer. Även branscher som färdats i en skattefri gräddfil,
              såsom flyget, måste vara beredda att betala en del av sina miljökostnader.
              Sverige ska fortsätta att vara ett föregångsland. Vi vet vilken
              inverkan det kan ha, och nu behövs det mer än någonsin.
            </seg>
          </u>
          <u>
            <seg>
              Vi såg hur vår gröna skatteväxling i början av 2000-talet sänkte
              utsläpp och statuerade exempel för andra. Vi ser nu att vårt reparationsavdrag
              röner stort internationellt intresse. Men Sverige ska inte enbart
              vara ett föregångsland inom klimat. Vi kan också visa att omställning
              ger utveckling.
            </seg>
          </u>
          <u>
            <seg>
              När vi ställer om Sverige skapar vi möjlighet för nya näringar
              att växa fram och för fler arbetstillfällen. Ökat underhåll av
              järnväg, utbyggnad av 100 procent förnybart, sänkt moms för naturguider
              och fler åtgärder visar att nya jobb skapas. Växa-stödet 2.0 ger
              företag sänkta arbetsgivaravgifter, vilket leder till att fler
              kan komma i arbete. Så skapar vi ett samhälle för fler.
            </seg>
          </u>
          <u>
            <seg>
              Herr talman! Över ettusen. För ett par veckor sedan enades de
              193 medlemsländerna i FN om över tusen åtgärder för att rädda
              världshaven. Arbetet för våra hav sker globalt och lokalt. Samtidigt
              som Sverige tillsammans med önationen Fiji sammankallade världens
              länder till New York har ett stort arbete skett på hemmaplan.
              Med fler maritima reservat och ett långsiktigt ansvarstagande
              för våra vatten säkerställer vi att arbetet ger effekt på alla
              plan.
            </seg>
          </u>
          <u>
            <seg>
              Vi ska fortsätta att agera nationellt och internationellt för
              klimatet, för haven, för jämställdhet och fred och för en framtid
              även för kommande generationer.
            </seg>
          </u>
          <u>
            <seg>
              Ettusen. Den här veckan har det redan fötts omkring ettusen barn
              i Sverige. Det är för dem och för alla kommande generationer som
              vi måste våga fatta beslut som krävs för att minska utsläppen
              i dag. Det är för dem vi måste driva en offensiv miljöpolitik.
              Men det är även för dem vi behöver göra en mängd andra satsningar.
            </seg>
          </u>
          <u>
            <seg>
              De behövs inte minst inom skolan. Hela 1 ½ av de 5 miljarder
              som regeringen satsar på välfärden nästa år läggs just på skolan.
              Med fler lärare, mindre barngrupper och mer resurser till elevhälsa
              bygger vi den svenska skolan starkare. Genom att i skolan skapa
              tid för vuxna att se varje elev ger vi alla barn förutsättningar
              att växa och må bra.
            </seg>
          </u>
          <u>
            <seg>
              Den svenska skolan måste förbättra kunskapsresultaten och minska
              ojämlikheten. De två delarna hör ihop. En mer jämlik skola blir
              också en starkare kunskapsskola. Därför riktar regeringen de största
              satsningarna mot just de skolor som behöver det mest. För alla
              skolor ska vara bra skolor. Steg för steg, förslag för förslag
              vill vi vara med och skapa en skola i världsklass, en skola som
              bryter ojämlikhet och ger alla barn bättre förutsättningar för
              en bra start i livet.
            </seg>
          </u>
          <u>
            <seg>
              Herr talman! Förra veckan beslutade Sveriges riksdag om en historisk
              klimatlag. Det är viktigt , då den ger oss ett tydligt ramverk
              och ambitioner att fortsätta föra en politik som gör oss till
              ett föregångsland. Det är därför glädjande att sju av åtta partier
              röstade för den. Men nu måste ambitionerna följas upp av praktisk
              handling.
            </seg>
          </u>
          <u>
            <seg>
              Då räcker det inte att rösta för en ambitiös klimatlag ena dagen
              om nästa dag ägnas åt att kämpa för att undanta förorenare från
              att betala för sig. Då räcker det inte att låtsas som att klimatförändringarna
              kan ta en paus och i stället fokusera på att sänka skatter för
              främst höginkomsttagare.
            </seg>
          </u>
          <u>
            <seg>
              Det räcker helt enkelt inte. Klimatfrågan är för viktig för att
              dribblas bort bland politiska poänger. Jag tycker det är sorgligt
              att se den ovilja som verkar finnas att fatta de beslut som krävs
              för att den nödvändiga omställningen ska ske.
            </seg>
          </u>
          <u>
            <seg>
              Jag är stolt över det arbete som regeringen har gjort, men jag
              är övertygad om att mer måste till. Klimatet är vår tids största
              ödesfråga. När andra gör vad de kan för att fly sitt ansvar kommer
              vi aldrig att backa från att göra vad som krävs. Det kommer jag
              återupprepa tusen och åter tusen gånger.
            </seg>
          </u>
          <note>
            Med det yrkar jag bifall till utskottets betänkande under punkterna
            1 och 2 och reservationerna under punkterna 3 och 4.
          </note>
          <note>
            (Applåder)
          </note>
          <note type="speaker">
            Anf. 13 EMIL KÄLLSTRÖM (C):
          </note>
          <u>
            <seg>
              Herr talman! Vi lever i sanning i en förändringens tid. Aldrig
              tidigare har nytänkande, innovation och utveckling gått så snabbt
              som nu. Aldrig tidigare har så många människor varit i rörelse,
              såväl fysiskt som i sinnet.
            </seg>
          </u>
          <u>
            <seg>
              Ställda inför denna utveckling är det inte märkligt att ett flertal
              av de fenomen, institutioner och utvecklingsspår vi tagit för
              givna under lång tid nu utmanas i grunden. Vi lever i en tid då
              industrier transformeras och antalet saker som aldrig kunde hända
              men likväl händer ständigt blir fler och fler.
            </seg>
          </u>
          <u>
            <seg>
              I denna tid känns samhällsutvecklingen inte sällan som en vandring
              på nattgammal is. Det enda rimliga, rationella sättet att förhålla
              sig till så stora mängder osäkerhet är att bibehålla ett rejält
              mått lugn och eftertanke samt att fokusera på det som faktiskt
              går att påverka.
            </seg>
          </u>
          <u>
            <seg>
              För, herr talman, det finns ju ett flertal för Sverige viktiga
              reformer och förändringar där vi själva helt och hållet håller
              i taktpinnen. Sverige kan i mycket liten utsträckning påverka
              den globala konjunkturen, hur brexitförhandlingarna går eller
              när den kinesiska ekonomins uppenbara obalanser slår ut i reella
              problem. Däremot äger vi helt själva frågan om hur och när vi
              ska ta tag i de problem vi ser för det svenska jobbskapandet,
              arbetsmarknad och bostadsmarknad och i företagarpolitiken. Trots
              vår litenhet, trots Sveriges närmast totala beroende av vår omvärld,
              är det vi själva som håller i taktpinnen när vi bygger Sverige
              starkare.
            </seg>
          </u>
          <note>
            Herr talman! Jag yrkar därför bifall till Centerpartiets reservation
            3 i betänkande FiU20.
          </note>
          <u>
            <seg>
              Herr talman! Jag har i tidigare debatter sagt att Sverige befinner
              sig på toppen av en bortkastad högkonjunktur. Det finns anledning
              att upprepa det. Det jag menar med detta är att vi hade ett antal
              strukturella problem med oss in i den ekonomiska uppgången för
              ett antal år sedan. Det handlar framför allt om alltför stela
              bostads- och arbetsmarknader som enskilt och framför allt tillsammans
              skapar alltför höga trösklar in i samhällsgemenskapen samtidigt
              som de verkar dämpande på annan form av utveckling.
            </seg>
          </u>
          <u>
            <seg>
              Tyvärr kan det konstateras att dessa grundläggande problem för
              den svenska ekonomin har vi kvar , i många fall förvärrade efter
              ett antal år av goda ekonomiska tider. De som satt e denna mandatperiods
              politiska agen ­ da valde att inte nyttja högkonjunkturens medvind
              för att lösa dessa problem. Dessa problem kommer inte att försvinna.
              Svensk arbetsmarknad och bostadsmarknad kommer inte att reformera
              sig själva. De problemen kommer kommande regeringar och kommande
              ansvarsfulla riksdagsmajoriteter att bli tvungna att lösa .
            </seg>
          </u>
          <u>
            <seg>
              Herr talman! Den moderna svenska politiska historien visar att
              vårt land kan samla sig och fatta tuffa men nödvändiga beslut.
              Hade det inte varit för just detta i mitten av 1990-talet hade
              Sverige sannolikt varit en ekonomi i Greklands klass i dag.
            </seg>
          </u>
          <u>
            <seg>
              Det var inte enkelt att sanera statsfinanserna, att göra rejäla
              besparingar i välfärden och att ge Sverige ett finanspolitiskt
              ramverk för ordning och reda i ekonomin. Det var inte enkelt,
              men det gjordes. Det är ett exempel att inspireras av nu när vi
              har liknande reformbehov men på andra områden.
            </seg>
          </u>
          <u>
            <seg>
              Det är ett exempel att inspireras av förutom på ett område. På
              1990-talet kom de nödvändiga men tuffa besluten efter det att
              krisen slog till. Vi i denna kammare, såväl före som efter det
              kommande riksdagsvalet, kan inte ha någon annan ambition än att
              fatta de rätta besluten i rättan tid.
            </seg>
          </u>
          <u>
            <seg>
              Herr talman! De senaste veckorna har Sveriges grundskole- och
              gymnasieelever gått på sommarlov. Det är en härlig tid som väntar,
              inte bara för dem i skolåldern. Många unga kommer dessutom att
              den här sommaren få in sin första fot i arbetslivet genom sommarjobb
              eller sommarföretagande. Det viktigaste jobbet är det första.
              Oavsett vad man gör eller exakt hur mycket man tjänar per timme
              och liknande vet vi att livslönen ökar rejält för dem som är tidigt
              ute med att jobba och tjäna pengar.
            </seg>
          </u>
          <u>
            <seg>
              Genom att maximera antalet personer som sommarjobbar, som jobbar
              extra och som är unga och driver företag utjämnar vi också livschanser.
              Detta är självklart viktigt, inte minst för dem som i dag inte
              har egna kontakter med arbetsgivare eller som inte har föräldrar
              med detsamma.
            </seg>
          </u>
          <u>
            <seg>
              I den budget som Centerpartiet lägger på riksdagens bord beskriver
              vi ett antal reformer som är viktiga för Sverige. Två av dem är
              just inriktade på att unga människor så snabbt som möjligt ska
              få in en fot på arbetsmark ­ naden. Vi föreslår att man helt tar
              bort arbetsgivaravgiften upp till 18 år. Det ska vara enkelt och
              billigt att anställa en ung person för sommar- eller extrajobb.
              Vi föreslår en helt ny företagsform – ingångsföretag – som gör
              företagandet kraftigt förenklat. Det gör att den första hundralapp
              och tu ­ senlapp man tjänar helt och hållet kan förtjänas inom
              skattelagstiftningens och annan lagstiftnings ramar men med en
              enorm enkelhet för den enskil ­ de, såväl kund som företagare.
            </seg>
          </u>
          <u>
            <seg>
              Vi måste fortsätta att sänka trösklarna in till arbete, företagande
              och värdeskapande. Vi måste inte minst se till att det första
              steget också är det enklaste. Just detta att ta bort hinder och
              regleringar och att sänka alltför salta skatter är signifikant
              för en klok ekonomisk politik som helhet.
            </seg>
          </u>
          <u>
            <seg>
              Ett exempel som jag skulle vilja lyfta upp, herr talman, är landsbygdspolitiken
              och landsbygdsutvecklingen.
            </seg>
          </u>
          <u>
            <seg>
              Snart sagt alla partier i denna kammare säger sig vara för bättre
              förutsättningar för jobb, leverne och företagande runt om i vårt
              land. Samtidigt har vi en majoritet i denna kammare som ser till
              att det är mer eller mindre förbjudet att bygga de bostäder och
              sommarbostäder som människor vill bygga på grund av ett alltför
              skarpt strandskydd. Samtidigt är det i dag förbjudet för de företagare
              som ploppar upp runt om i vårt land och som brygger och säljer
              öl, som har vingårdar, destillerier och liknande att till besökare,
              nationella såväl som internationella, sälja sina produkter på
              ett rimligt sätt precis som deras utländska konkurrenter kan göra.
            </seg>
          </u>
          <u>
            <seg>
              Med öppna ögon ser en majoritet i denna kammare till att värdeskapande,
              utveckling och jobbskapande som skulle kunna ske fortsatt är förbjudet
              på grund av alltför mycket politik och alltför många politiska
              pekpinnar.
            </seg>
          </u>
          <u>
            <seg>
              Dessa insikter måste ligga till grund när vi äntligen tar tag
              i Sveriges problem. Det är genom att möjliggöra för folk, företag
              och föreningar att göra det de vill göra som vi kommer att skapa
              fler arbetstillfällen och som vi kommer att reformera bostadsmarknaden
              för fler och billigare lägenheter och hus.
            </seg>
          </u>
          <u>
            <seg>
              För den som väljer att blunda för Sveriges strukturella problem
              finns det i dag goda tecken att peka på. Helt enkelt: För den
              som inte vill se Sveriges stora reformbehov hjälper de allmänt
              goda tiderna till. Men även i dag, på toppen av en högkonjunktur,
              skördar Sveriges samhällsproblem och denna kammares passivitet
              angående desamma offer i form av människor som inte kommer in
              i arbete, människor som inte kommer in på reguljär bostadsmarknad
              och företag som väljer att expandera och förlägga sin expansion
              utomlands. Spotify – de flesta politiska partiers favoritföretag
              – expanderar numera närmast helt och hållet utomlands på grund
              av Sveriges höga marginalskatter, icke fungerande bostadsmarknad
              och ett alltför dåligt klimat för innovativa, växande företag.
            </seg>
          </u>
          <u>
            <seg>
              Herr talman! Sverige måste skapa bättre förutsättningar för detta.
              Vi behöver nya, offensiva förslag för en grön omställning, för
              att sänka utsläpp som i dag ökar, för att se till att företag
              förlägger sin verksamhet t i ll Sverige snarare än att flytta
              ut och som ser till att jobben och bostäderna växer fram, inte
              minst för dem som i dag inte kommer in på vare sig bostads- eller
              arbetsmarknaden.
            </seg>
          </u>
          <u>
            <seg>
              Det är tid för en offensiv, varm, sund och frihetlig reformpolitik
              i det här landet. Svenska folket håller på att ledsna på den passivitet
              som präglar denna kammare. Alla kloka politiska krafter måste
              fundera på hur de blir bärare av en betydligt sundare och bättre
              samhällsutveckling.
            </seg>
          </u>
          <note>
            (Applåder)
          </note>
          <note type="speaker">
            Anf. 14 JANINE ALM ERICSON (MP) replik:
          </note>
          <u>
            <seg>
              Herr talman! Det var inte jättemycket miljöpolitik här, men vi
              vet ju sedan tidigare att Centern gärna vill få det att låta som
              att man vill bedriva en offensiv politik. Men ambitionerna måste
              också omsättas i praktisk handling.
            </seg>
          </u>
          <u>
            <seg>
              När Centerpartiet hade chansen blev det inget bonus – malus-system
              för bilar. Det blev inget grönt bränslebyte. Det blev inget styrmedel
              för flyget eller för lastbilarna. Centern lämnade efter sig ett
              utsläppsgap på 4 miljoner ton koldioxid som vi nu håller på att
              täppa till.
            </seg>
          </u>
          <u>
            <seg>
              EU-kommissionen lyfter fram hur åtgärderna för grön skatteväxling
              tappade i kraft i samband med att Alliansen tog över. I stället
              låtsas Centerpartiet att det var en stor framgång för den regeringen.
              Egentligen innebar det alltså ett avbrott för en internationell
              föregångare.
            </seg>
          </u>
          <u>
            <seg>
              Hur ser Emil Källström på att kommissionens granskning av Sveriges
              miljöpolitik visar hur den gröna skatteväxlingen tappade i kraft
              under den tid som Centerpartiet satt vid makten med Moderaterna?
            </seg>
          </u>
          <note type="speaker">
            Anf. 15 EMIL KÄLLSTRÖM (C) replik:
          </note>
          <u>
            <seg>
              Herr talman! Jag vill tacka för möjligheten att tala om miljöpolitik.
              Jag hade ett stycke om miljöpolitik i mitt manus, men på grund
              av min mångordighet på andra områden hann jag inte ta det.
            </seg>
          </u>
          <u>
            <seg>
              När det gäller miljöpolitiken är det uppenbart att Sverige måste
              återgå till resultat från det prat som i dag präglar densamma.
              Utsläppen ökar igen i Miljöpartiets Sverige. Det är mycket allvarligt,
              och det behövs inte bara vackra ord utan reformer som leder till
              minskade utsläpp.
            </seg>
          </u>
          <u>
            <seg>
              Janine Alm Ericson pekar på en utvärdering av den svenska miljöpoli
              ­ tiken de senaste åren. Men det är bara att konstatera att konsensus
              bland bedömare på miljöområdet säger att den svenska miljöpolitiken
              såväl un ­ der alliansåren – det ska man vara ärlig och säga –
              som under denna reger ­ ing är i yppersta världsklass.
            </seg>
          </u>
          <u>
            <seg>
              Tyvärr ökar utsläppen just nu, och vi måste bli bättre. Men vi
              ska inte låtsas som någonting annat än att Sverige är ett föredöme
              och att detta var en position man intog under alliansregeringens
              tid.
            </seg>
          </u>
          <u>
            <seg>
              Det vi behöver nu är konkreta förslag som både skapar utveckling
              och leder till klimatnytta. Vi har presenterat ett bonus – malus-system
              som fungerar på båda håll och som stimulerar nyinköp av miljöbilar
              samtidigt som det slår mot nyinköp av dåliga bilar. Regeringen
              har en lite sämre variant, och jag tycker att den borde dra lärdom
              av våra förslag.
            </seg>
          </u>
          <u>
            <seg>
              När det gäller flyget måste man inrikta politiken på det som
              faktiskt gör skillnad. Jag har noterat att regeringen har tagit
              till sig och ska utreda vårt förslag om grön kvotplikt, där vi
              blandar in biobränslen. Det är någonting jag välkomnar.
            </seg>
          </u>
          <u>
            <seg>
              Det är inte snacket som gör skillnaden, utan det är verkstaden.
              Centerpartiet har alltid stått och kommer alltid att stå för just
              detta.
            </seg>
          </u>
          <note type="speaker">
            Anf. 16 JANINE ALM ERICSON (MP) replik:
          </note>
          <u>
            <seg>
              Herr talman! Man kan naturligtvis tvista om var verkstaden finns.
              Regeringen tycker ju att oppositionen nu mest står för prat, och
              man kan konstatera att det inte var så mycket verkstad under förra
              perioden. Naturvårdsverket konstaterade att det lämnades ett väldigt
              stort utsläppsgap, som man också konstaterar nu kommer att kunna
              slutas med regeringens politik. Det är sådant som gör skillnad
              i verkligheten.
            </seg>
          </u>
          <u>
            <seg>
              Sedan tycker jag att det är bra att vi hittar och tittar på sätt
              att komma framåt. Att regeringen nu kommer med en utredning som
              ska se över hur vi kan få mer inblandning och andra mer miljöstyrande
              effekter för flyget tycker jag är väldigt bra, och det är bra
              att vi är fler som tycker det.
            </seg>
          </u>
          <u>
            <seg>
              Däremot ser vi att vi behöver gå fram snabbare. Det förslag som
              ligger visar att vi inte kommer att nå målen för vad vi behöver
              göra i tid. Vi tror därför att en flygskatt är nödvändig som en
              del i paketet för att få ordning på flygets klimatutsläpp.
            </seg>
          </u>
          <u>
            <seg>
              Men jag skulle vilja veta varför Emil Källström tycker att det
              är så oerhört viktigt att vi inte tar tag i den frågan nu utan
              väntar på kvotplikter eller internationella skattesystem eller
              vad det än må vara. Vad är det som gör att Centern anser att vi
              har tid att vänta och inte behöver få alla effekter nu?
            </seg>
          </u>
          <note type="speaker">
            Anf. 17 EMIL KÄLLSTRÖM (C) replik:
          </note>
          <u>
            <seg>
              Herr talman! Det som är viktigt i miljöpolitiken är att den leder
              fram till faktiska resultat. Under vår tid vid makten ökade den
              ekonomiska tillväxten samtidigt som utsläppen minskade. Nu ökar
              utsläppen i Sverige. Det är dåligt och måste mötas – inte, tror
              jag, med samma gamla rödgröna politik utan med en förnyad sådan.
              Jag bjuder gärna på tips liknande kvotplikten.
            </seg>
          </u>
          <u>
            <seg>
              Problemet med stora delar av Miljöpartiets miljöpolitik är att
              den inte leder till effektivisering och miljöomställning. Flygskatten
              är inte miljöstyrande eftersom den är lika stor oavsett vilket
              bränsle man flyger med och vilken effektivitet planen har. Den
              är alltså ett negativt incitament för grön omställning.
            </seg>
          </u>
          <u>
            <seg>
              Detsamma gäller den kilometerskatt som jag vet att Janine Alm
              Ericson fortfarande vill införa på tung trafik. Det är samma skatt
              oavsett om man kör på förnybara bränslen och har noll i utsläpp
              eller kör med gamla diesellastbilar från 70-talet, som släpper
              ut både det ena och det andra.
            </seg>
          </u>
          <u>
            <seg>
              Man måste ha en miljöpolitik som styr köpbeteenden och liknande
              mot det effektiva och det gröna. En stor del av Miljöpartiets
              politik lägger samma pålagor på allt, såväl det som är miljöbra
              som det som är dåligt. Det är dålig politik och en del av anledningen
              till att utsläppen nu växer.
            </seg>
          </u>
          <u>
            <seg>
              En grön skatteväxling, som den första frågan handlade om, vars
              gröna pelare med skattehöjningar på miljöförstöring med faktor
              fyra till fem överskuggas av skattehöjningar på jobb och företagande,
              imponerar inte på någon – allra minst miljörörelsen. Den gröna
              skatteväxlingen bygger, som namnet antyder, på att man sänker
              skatten på det man vill ha mer av: företagande, jobb, utveckling.
            </seg>
          </u>
          <u>
            <seg>
              Detta kommer alltid att vara kärnan i min och Centerpartiets
              gröna skatteväxling, och det har aldrig haft något att göra med
              Miljöpartiets gröna skatteväxling.
            </seg>
          </u>
          <note type="speaker">
            Anf. 18 ULLA ANDERSSON (V):
          </note>
          <u>
            <seg>
              Herr talman! Ulf Kristersson försöker påskina att det är Vänsterpartiets
              ekonomiska politik som ska styra det här landet. Jag önskar att
              det vore så.
            </seg>
          </u>
          <u>
            <seg>
              V isst, vi har påverkan, och det tycker jag är bra. Men jag förstår
              att det stör ett högerhjärta ganska mycket när ensamstående mammor
              får det bättre, när långtidssjuka har fått högre ersättning och
              när föräldrar kan hämta ut mediciner till sina barn utan att oroa
              sig för om plånboken ska räcka till – när välfärden har fått 10
              miljarder mer.
            </seg>
          </u>
          <u>
            <seg>
              Men om Vänsterpartiet hade styrt hade Ulf Kristersson fått betala
              betydligt mer i skatt än i dag. Då hade han och alla andra med
              höga inkomster, mycket kapital och stora förmögenheter fått bidra
              betydligt mer än de får i dag. Vi tycker att skattesystemet ska
              verka omfördelande.
            </seg>
          </u>
          <u>
            <seg>
              V isst, man kan också säga att en del av Vänsterpartiets ekonomiska
              politik verkar innebära att vi alltid får städa upp efter det
              att borgarna har regerat. Det har vi gjort även denna gång.
            </seg>
          </u>
          <u>
            <seg>
              Herr talman! Sommaren är här. Den är efterlängtad och full av
              förväntan. Sköna dagar väntar, gemenskap och tid tillsammans,
              kanske en resa, utflykter, upplevelser – vem vet? Men många människor
              oroar sig också inför sommaren. Hur ska pengarna räcka till? Hur
              ska de få möjlighet att låta barnen delta i fotbollsskolan, ha
              råd med någon utflykt och dessutom ha råd med hyra och mat? Att
              resa bort förblir en dröm. Det gör att klumpen man går med i magen
              växer sig allt större. Jag vet det, för jag har varit där.
            </seg>
          </u>
          <u>
            <seg>
              Samtidigt som många går med klumpen i magen och vänder på varenda
              krona kan andra ägna sig åt att fundera över om de ska investera
              i en Porsche, en pool eller en långsemester utomlands, eller kanske
              alltihop. Så ser klassamhället ut här i Sverige.
            </seg>
          </u>
          <u>
            <seg>
              Klassamhället kan vi följa på en resa genom landet eller via
              tunnelbanenätet här i Stockholm. Res från Danderyd till Vårby,
              och det skiljer fyra år i medellivslängd. De rikaste lägger ned
              enormt mycket tid på att planera hur de ska undgå skatt, allt
              för att ge mindre till det gemensamma, medan andra tvingas ligga
              vakna på nätterna och planera för att försöka få pengarna att
              räcka till både hyra och mat.
            </seg>
          </u>
          <u>
            <seg>
              Utbildningsnivå och socioekonomiska förhållanden påverkar människors
              liv och till och med hur länge vi får leva våra liv. Klassamhället
              lever och frodas.
            </seg>
          </u>
          <u>
            <seg>
              Politik kan göra något åt detta; man kan förändra förhållandena.
              För högern är det självklart att klyftorna ska växa och klassamhället
              förstärkas. Liberalerna brukar säga det öppet, och deras ekonomiska
              politik speglar det tydligt. Moderaterna brukar försöka få det
              att låta annorlunda, men i praktiken är deras politik en politik
              som gynnar människor på Lidingö, i Djursholm och på Östermalm.
              Man jagar febrilt de allra fattigaste.
            </seg>
          </u>
          <u>
            <seg>
              Sverigedemokraterna tävlar med sin ekonomiska politik med de
              borgerliga om att sänka skatten mest för dem som tjänar bäst,
              med stora besparingar på välfärden. Med Sverigedemokraternas skattepolitik
              får Jimmie Åkesson och Anna Kinberg Batra 46 000 kronor i skattesänkning,
              medan den sjuka, ensamstående mamman och den arbetslösa industriarbetaren
              betalar mest i skatt vid lika inkomst och inte får några skattesänkningar
              alls – skatteklyftan föreslås i stället växa. De som har minst
              får minst, och de som har det bäst ska självklart ha det ännu
              bättre.
            </seg>
          </u>
          <u>
            <seg>
              Högerns fördelningspolitik drar isär landet, ökar människors
              otrygghet och inskränker därmed deras frihet. Vi försöker i stället
              gå i en annan riktning. I budgetförhandlingar med regeringen har
              vi fått igenom en hel del bra reformer: höjt underhållsstöd, höjd
              ersättning för långtidssjuka, 10 välfärdsmiljarder till vård,
              skola och omsorg, avgiftsfria mediciner för barn och avgiftsfria
              mammografibesök så att ingen kvinna ska missa cancerknölen för
              att hon inte hade råd att göra det där besöket. Sommarlovsaktiviteter
              blir avgiftsfria för barn så att alla barn ska kunna ha roligt
              på sommarlovet. Reform efter reform görs för förstärkt välfärd
              och för att ekonomiskt utsatta ska få det bättre.
            </seg>
          </u>
          <u>
            <seg>
              Men när det gäller de ekonomiska klyftorna, som vi så gärna vill
              rå på även via skattesystemet, ligger det mesta kvar i orubbat
              bo sedan borgarnas regeringstid. Ränteavdragen ska fortsätta som
              nu, det vill säga gynna de rikaste, liksom till exempel RUT. Kapitalskatten
              är densamma, och nästan hela jobbskatteavdragen ligger kvar intakta.
              Det är detta som starkt har bidragit till de växande klyftorna
              i samhället, liksom den avskaffade fastighetsskatten och den avskaffade
              förmögenhetsskatten.
            </seg>
          </u>
          <u>
            <seg>
              Högavlönade män är de som framför allt gynnas av den skattepolitiken.
              Sverige är i dag det av EU:s 15 kärnländer som har det minst omfördelande
              skattesystemet.
            </seg>
          </u>
          <u>
            <seg>
              Men borgarna är trots allt inte nöjda. Så länge någon med tjock
              plånbok riskerar att få betala någon krona mer i skatt till sjukvård
              eller skola rycker de ut och är till och med beredda att skapa
              kaos genom ett desperat utspel med tydlig inspiration från Sverigedemokraterna.
            </seg>
          </u>
          <u>
            <seg>
              Men hur eniga är de egentligen? I det särskilda yttrandet står
              det att de är beredda att agera genom till exempel misstroendevotum.
            </seg>
          </u>
          <u>
            <seg>
              De är alltså inte överens om vad de är överens om. Men Moderaterna
              vek sig för Liberalerna och Centern. Centern vill inte fälla finansministern,
              och KD gör som Moderaterna vill. Liberalerna fick stå ensamma
              på presskonferensen, och i dag kan vi läsa hur Ebba Busch Thor
              skäller ut Annie Lööf i Dagens Nyheter.
            </seg>
          </u>
          <u>
            <seg>
              Men vad är det då som fått borgarna att reagera? Är det att så
              många människor inte har råd med hyra och mat, att arbetslösheten
              fortfarande är hög, att bostadsbristen är skriande eller att ensamstående
              föräldrar fortfarande har det ekonomiskt tufft? Nej, självklart
              inte. Det är att de som tjänar 38 000 kronor i månaden ska betala
              nästan hela 2 kronor mer i skatt per månad. Hur ska de klara det?
              Och de som flyger ska vara med och betala för det de släpper ut.
              Detta verkar störa det så kallade gröna partiet Centern något
              oerhört. De så kallade 3:12-reglerna ska ändras, så att man inte
              kan inkomstomvandla i samma utsträckning som tidigare, och det
              berör den rikaste procenten allra mest. Men sådant gör tydligen
              borgarna rasande, och även Sverigedemokraterna. Annars handlar
              det kanske bara om att det viktigaste för Sverigedemokraterna
              som vanligt är att skapa kaos.
            </seg>
          </u>
          <u>
            <seg>
              Herr talman! I den här budgeten föreslås även bra reformer. Vänsterpartiet
              har i år fått igenom satsningar på förlossningsvård, utsatta barn
              och unga, ungas psykiska hälsa och pengar till de individuella
              programmen på gymnasieskolan. I övrigt finns det andra bra satsningar
              på utsatta skolor, på poliser och på Klimatklivet. Även försvaret
              får ökade anslag.
            </seg>
          </u>
          <u>
            <seg>
              För Vänsterpartiet har det varit viktigt att säkerställa att
              kvinnor som väntar barn ska veta att förlossningsvården har de
              resurser de behöver. Nu tas nya steg på vägen dit. Ytterligare
              en halv miljard läggs till de 400 miljoner som vi tidigare fått
              igenom. Den största upplevelsen i ens liv, när underbarnet ska
              komma, ska inte behöva innebära en oro om förlossningsvården ska
              ha plats eller om personalen ska ha tid .
            </seg>
          </u>
          <u>
            <seg>
              Vi pratar ofta om skolan. Alltför många unga lämnar i dag grundskolan
              utan behörighet till gymnasiets nationella program. Detta, liksom
              det oroliga världsläget, har inneburit att introduktionsprogrammen,
              som är fem till antalet, har vuxit kraftigt. Språkintroduktionen
              under det första året är nu gymnasieskolans största program. Med
              den satsning på 150 miljoner som vi har fått igenom förbättras
              förutsättningarna för att möta den enskilda elevens behov och
              förutsättningar. Elever som riskerar att inte nå kunskapskraven
              får bättre möjligheter till extra anpassningar eller särskilt
              stöd. Skolan får helt enkelt bättre förutsättningar för sitt kompensatoriska
              uppdrag.
            </seg>
          </u>
          <u>
            <seg>
              Socialtjänstens arbete med barn och unga som far illa eller riskerar
              att fara illa förstärks. När barn eller unga riskerar att fara
              illa måste vi göra allt vi kan för att se till att deras rättigheter
              stärks, att deras livsvillkor förbättras och att de känn er att
              samhället finns där för dem. Socialtjänstens anställda måste få
              de förutsättningar de behöver för att vara de proffs och de engagerade
              socionomer de vill vara och är. Även barn- och ungdomspsykiatrins
              resurser förstärks, då antalet barn och unga som behöver hjälp
              o c h stöd är många. Totalt blir det en kvarts miljard i tillskott
              till barn - och ungdomspsykiatrin och socialtjänsten i år .
            </seg>
          </u>
          <u>
            <seg>
              I den ekonomiska vårpropositionen tydliggörs att välfärden behöver
              mer resurser och att antalet anställda behöver bli större. I välfärden
              är det ju personalen som är verktyget för kvaliteten. Det är pedagogen
              som möter barnet. Det är undersköterskan som tar hand om och stöttar
              den gamla kvinnan som inte längre klarar av att klä på sig själv
              eller fixa sin egen mat. Det är sjuksköterskan som ger omsorg
              och vård på vårdcentralen eller sjukhuset. Det är de som bär välfärden
              på sina axlar, och det är de som sliter och drar ett ofta alltför
              stort lass. Välfärden behöver helt enkelt mer resurser, och de
              kvinnor som jobbar där ska inte behöva betala med utslitna kroppar
              och försämrad hälsa, utan det ska vi betala tillsammans via skatt
              ­ sedeln, vi som har råd med det.
            </seg>
          </u>
          <u>
            <seg>
              Det är bland annat därför Vänsterpartiet har drivit på för att
              fler ska betala statlig skatt och för att uppräkningen av skiktgränsen
              ska vara lägre än den varit. Det är helt rimligt att människor
              som har fått enorma skattesänkningar under borgarna nu får bidra
              lite mer. Och det är inte många kronor det handlar om. För en
              som tjänar 56 000 är det ungefär 200 kronor mer i månaden, och
              detta kan i sin tur till exempel finansiera en satsning på bättre
              arbetsvillkor och arbetsmiljö för de anställda i sjukvården, vilket
              leder till en bättre kvalitet för patienten.
            </seg>
          </u>
          <u>
            <seg>
              Herr talman! Medan en del vill skapa kaos för att gynna dem som
              redan har det bäst ställt försöker vi jobba på för att utjämna
              inkomstskillnader, förbättra välfärden, pressa ned arbetslösheten
              och ta ansvar för klimatet. Sommaren ska vara efterlängtad och
              inte ge en klump i magen. Därför behövs det också betydligt mer
              utjämnande ekonomisk politik. Jag yrkar bifall till vårpropositionen
              och vårändringsbudgeten.
            </seg>
          </u>
          <note>
            (Applåder)
          </note>
          <note type="speaker">
            Anf. 19 MATHIAS SUNDIN (L):
          </note>
          <u>
            <seg>
              Herr talman! Låt mig börja med att yrka bifall, dels till Liberalernas
              reservation 4, dels till utskottets förslag under övriga punkter.
            </seg>
          </u>
          <u>
            <seg>
              Jag skulle vilja tala om något som det talas alldeles för lite
              om i svensk politik, nämligen framtiden. Vi har en politisk debatt
              som ofta sträcker sig lika långt som näsan räcker. Vi har en väldigt
              närsynt politisk debatt i det här landet. Detta tror jag är farligt,
              för vi missar möjligheter. Det finns i dag större möjligheter
              än någonsin tidigare för oss som land och för enskilda svenskar.
              Vi har en hel värld full av kunskaper och idéer bara några klick
              bort.
            </seg>
          </u>
          <u>
            <seg>
              Trots dessa enorma möjligheter är det dubbelt så många svenskar
              i dag som är negativa till framtiden än det är som är positiva
              till framtiden. Detta tror jag också är farligt, för då missar
              man möjligheterna. Om man inte ser möjligheterna eller inte tar
              vara på dem för att man ser så negativt på framtiden – man sluter
              sig inåt i stället för att öppna sig utåt och ta vara på möjligheterna
              – missar man dem.
            </seg>
          </u>
          <u>
            <seg>
              Människans utveckling har alltid bestått av att vi blivit bättre
              och bättre på att sprida idéer och kunskap – alltifrån att vi
              skapade ett språk, ett skriftspråk och boktryckarkonsten t ill
              dagens informationsteknik , som gör att vi lätt kan sprida information
              till flera miljarder människor. Det adderas hela tiden flera miljoner
              människor. I dag är det över 3 ½ miljard människor över hela världen
              som har tillgång till i nternet.
            </seg>
          </u>
          <u>
            <seg>
              När det blir lättare att sprida idéer går utvecklingen snabbare
              och snabbare. Ray Kurzweil säger om de första 100 åren av 2000-talet
              att de kommer att innebära inte 100 år av utveckling utan motsvarande
              20 000 år av utveckling. Detta öppnar enorma möjligheter för oss.
              Det ger oss till exempel möjligheten att få datorer och artificiell
              intelligens att hjälpa oss att bota cancer. För att förstå hur
              denna utveckling har gått till kan vi hoppa några år tillbaka
              i tiden, till 1997, då en dator för första gången slog en världsmästare
              i schack. Några år tidigare hade Garri Kasparov, världsmästaren
              som förlorade, spelat mot 32 datorer samtidigt och vunnit. Men
              några år senare förlorade han alltså mot en enda dator.
            </seg>
          </u>
          <u>
            <seg>
              I dag kan en schackprogramvara i min smartphone krossa Garri
              Kasparov eller den nuvarande världsmästaren i schack. En smartphone
              i dag skulle kunna guida 120 miljoner månlandare samtidigt. Utvecklingen
              går så enormt snabbt att vi har svårt att ta till oss den. Detta
              ställer väldiga krav på politiken.
            </seg>
          </u>
          <u>
            <seg>
              Vad har då detta med cancervården att göra? Jo, det företag som
              utvecklade den dator som slog världsmästaren i schack har efter
              hand gått vidare till att lära sig all medicinsk forskning. En
              japansk kvinna hade en mycket ovanlig cancerform. Hennes läkare
              gick bet på att ställa rätt diagnos. Till slut tog man till den
              artificiella intelligensen och matade in alla uppgifter. På några
              sekunder kan datorn skanna igenom en enorm mängd forskningsartiklar
              och medicinska resultat, och rätt diagnos ploppar fram, så att
              man kan rädda hennes liv.
            </seg>
          </u>
          <u>
            <seg>
              Men i svensk sjukvård kämpar vi fortfarande med faxmaskinerna.
              Vi har faxar. I några landsting tror jag till och med att man
              har röksignaler – det har jag inte fått bekräftat. Men vi har
              faxar. Det ansvaret landar tungt på oss. Det är politikerna som
              styr landstingen. Att man kämpar med faxar är vårt fel. Vi borde
              snabbt få ut faxarna och få in artificiell intelligens som kan
              hjälpa till att ställa diagnoser och rädda liv. Vi missar den
              typen av möjligheter om vi bara ser så långt näsan räcker.
            </seg>
          </u>
          <u>
            <seg>
              Ett annat område där vi ser enorma möjligheter i fråga om miljönytta
              men också när det gäller att rädda liv på kortare sikt är självkörande
              bilar. De kör r edan i dag i många situationer betydligt säkrare
              än människor. De kommer inom några år att vara mycket mer säkra
              än människostyrda bilar. Transportstyrelsen ser framför sig en
              kraftig reduktion av antalet dödade i trafiken just tack vare
              detta.
            </seg>
          </u>
          <u>
            <seg>
              Denna utveckling borde vi driva på. Vi borde se till att samlas
              kring att göra detta möjligt så snabbt som möjligt här i Sverige
              och ändr a de lagar och regler som behöver ändras . Lite görs,
              men det går för långsamt.
            </seg>
          </u>
          <u>
            <seg>
              Självkörande bilar skulle också kunna bli en potentiell frihetsrevolu
              ­ tion för människor med olika former av funktionsnedsättningar.
              Man kom ­ mer inte att behöva ha bra syn eller kunna styra med
              en ratt och så vidare för att själv kunna köra runt i en bil.
              Det finns enorma möjligheter.
            </seg>
          </u>
          <u>
            <seg>
              Vi ser att robotar, datorer och andra hela tiden tar över en
              del av de mer tröttsamma och slitsamma arbetsuppgifter som människor
              utför i dag. Detta är i grunden en väldigt positiv utveckling,
              men många är rädda för att robotarna tar våra jobb. Det kommer
              de inte att göra, eller rättare sagt: De kommer att ta en del
              jobb – det är precis samma typ av utveckling av ekonomin och samhället
              som har skett sedan den industriella revolutionen. Men de kommer
              att ersättas av nya jobb.
            </seg>
          </u>
          <u>
            <seg>
              Det är väldigt lätt att se de jobb som försvinner. Det är svårt
              att visua ­ lisera de nya jobb som kommer till. Vem trodde för
              20 år sedan att pro ­ grammerare skulle vara den största yrkesgruppen
              i Stockholm och en av de största i hela Sverige? Det går inte
              att förutse exakt vilka jobb som kommer att skapas. Däremot kan
              vi skapa förutsättningar för dessa jobb att växa fram.
            </seg>
          </u>
          <u>
            <seg>
              Herr talman! Jag skulle säga att i dag är idéer den nya oljan.
              Det är den nya naturresursen och den mest värdefulla naturresursen.
              En grupp människor med idéer är den nya oljekällan. Jag tycker
              att det är väldigt viktigt att vi nu tänker till i fråga om hur
              vi formar vårt skattesystem och vårt samhälle just med den utgångspunkten.
            </seg>
          </u>
          <u>
            <seg>
              Den senaste stora skattereformen i Sverige var 1991. Då, herr
              talman, var jag en 13-årig liten pajsare som på högstadiet lärde
              mig om någonting som hette blandekonomi. Det var inne på den tiden.
              Samma år, 1991, fick vi World Wide Web, eller några datanördar
              vid Cern fick World Wide Web. Det dröjde ytterligare tre år innan
              Netscape Navigator slog igenom som den första webbläsaren, så
              att internet kunde börja spridas. År 1991 hade vi den senaste
              stora skattereformen i Sverige. Jag tror att det är hög tid att
              ha en ny skattereform med den nya utgångspunkten att hela världen
              håller på att kopplas upp och kopplas ihop.
            </seg>
          </u>
          <u>
            <seg>
              Det är detta vi skissar på i vår budget, bland annat. Jag tror
              att det i en sådan skattereform är väldigt viktigt att vi kommer
              bort från att Sverige är det land i världen som beskattar idéer
              och kunskap högst av allt. Vi har de högsta marginalskatterna.
              Det lönar sig minst här att jobba riktigt hårt och att kämpa,
              minst i västvärlden i alla fall.
            </seg>
          </u>
          <u>
            <seg>
              När det gäller en ny skattereform behöver man ta vara på denna
              nya olja. En oljekälla – man kunde ha turen att hitta en sådan
              någonstans för några årtionden sedan – kan inte flytta någonstans.
              Men en grupp människor som har idéer kan flytta – och de människorna
              flyttar. De väljer att inte flytta hit om vi beskattar idéerna
              till döds och bekämpar den typen av utveckling.
            </seg>
          </u>
          <u>
            <seg>
              Det är naturligtvis mycket mer än bara skatter som påverkar detta.
              Man behöver ha ett bra och fungerande skyddsnät. Vi behöver ha
              ett allmänt bra företagsklimat. Vi behöver ha en kultur som uppmuntrar
              den här typen av entreprenörer och idéer. Vi behöver ha forskning
              i världsklass. Men allt detta hänger ihop. Skattesystemet är en
              helt central del av detta. Då behöver vi omforma det utifrån att
              vi nu lever på 2000-talet.
            </seg>
          </u>
          <u>
            <seg>
              Om vi hade århundradets skattereform 1991 tror jag att det nu
              är dags för årtusendets skattereform – en bred uppgörelse där
              fokus ligger på att göra det väldigt lönsamt att utbilda sig och
              att arbeta hårt. Det är till Sverige man ska komma – och det är
              där man ska bo – om man har idéer som man vill förverkliga.
            </seg>
          </u>
          <u>
            <seg>
              Jag hoppas att i alla fall en del av den politiska debatten ska
              handla om detta under valåret. Vi ska lösa alla problem som ligger
              mitt framför näsan också – vi får inte glömma dem. Men det är
              alldeles för lite fokus på de långsiktiga visionerna i svensk
              politik. Jag är kanske naiv, herr talman, när jag hoppas och tror
              att den politiska debatten till viss del kommer att hand ­ la
              om detta. Men jag är i alla fall optimist, och jag är en väldigt
              stor optimist när det gäller Sveriges framtid.
            </seg>
          </u>
          <note>
            (Applåder)
          </note>
          <note type="speaker">
            Anf. 20 ULLA ANDERSSON (V) replik:
          </note>
          <u>
            <seg>
              Herr talman! Liberalerna är ett parti som sparar väldigt mycket
              på välfärden och ekonomiskt utsatta. I höstens budget sparade
              ni 5 miljarder på sjuka, 6 miljarder på arbetslösa, ½ miljard
              på sjukvården och 6 miljarder på kommuner och landsting.
            </seg>
          </u>
          <u>
            <seg>
              Jag är orolig nu för att välfärden inte har tillräckligt med
              resurser, medan Liberalerna verkar vara mer oroliga för att välfärden
              har för mycket resurser och kanske också för att folk betalar
              för lite i hyra och har för höga löner. Men jag märker också att
              Liberalerna har en stor oro för att de med högst inkomster ska
              få betala lite mer i skatt. Den oron verkar ni dela med övriga
              borgerliga partier. Ni verkar vara desperata i fråga om detta.
              Ni har tagit fram ett särskilt yttrande i utskottet där ni uppmanar
              regeringen att inte lägga fram de tre skatteförslagen, som skulle
              bidra till mer resurser t i ll välfärden.
            </seg>
          </u>
          <u>
            <seg>
              Detta särskilda yttrande kan väl ses som en fjäder i hatten för
              Liberalerna, eftersom det var Liberalernas linje som vann i borgerligheten.
              Man ska kanske rikta ett misstroendevotum mot någon minister någon
              gång i framtiden. Vi får väl se vad det är ni är överens om. Men
              att det är en fjäder i hatten för Liberalerna tror jag att vi
              kan vara överens om.
            </seg>
          </u>
          <u>
            <seg>
              Jag undrar: Är ni så desperata att det är värt att rasera det
              ekonomiska ramverket? Är det värt att försvaga budgeten på det
              sätt som ni nu föreslår när det är tydligt att det är stora revor
              i välfärden? Sjuksköterskor stressar så att de blir sjuka. Undersköterskor
              hinner inte med de gamla på äldreboendet eller i hemtjänsten.
              Och trots att förskolegruppernas storlek minskar är de alldeles
              för stora.
            </seg>
          </u>
          <note type="speaker">
            Anf. 21 MATHIAS SUNDIN (L) replik:
          </note>
          <u>
            <seg>
              Herr talman! Det känns som att frågan på något sätt hade en viss
              vinkel. Det var inte en helt öppen fråga, utan den hade en viss
              vinkel. Jag delar inte den vinkeln.
            </seg>
          </u>
          <u>
            <seg>
              Det är tre skattehöjningar som regeringen har aviserat och vill
              gå fram med. Ni i Vänsterpartiet vill gå fram med en enorm mängd
              – många fler – skattehöjningar. Allt som rör sig ska beskattas.
            </seg>
          </u>
          <u>
            <seg>
              Vi vill stoppa de skattehöjningarna. Det handlar om resande i
              Sverige. Det handlar om att det ska löna sig att utbilda sig,
              vara flitig och jobba hårt i detta land och om att det ska gå
              att skapa nya jobb, inte minst i de mindre företagen.
            </seg>
          </u>
          <u>
            <seg>
              Vi vill se till att de skattehöjningar som gör det svårare att
              skapa jobb stoppas. Vi vill inte att det ska vara svårare att
              skapa jobb och att det ska vara dyrare för småföretagen att göra
              detta. Vi vill att det ska vara mer lönsamt för dem att skapa
              jobb. Det är så man skapar resurser till välfärden och till annat
              som vi behöver i samhället.
            </seg>
          </u>
          <u>
            <seg>
              Vi är inte ute efter någon regeringskris. Vi är inte ute efter
              något kaos. Det är helt upp till regeringen om man vill skapa
              något sådant. Vi säger nu vad en riksdagsmajoritet tycker i denna
              fråga. Vi säger det väldigt tydligt. Det är upp till regeringen
              om man vill ta till sig av detta.
            </seg>
          </u>
          <u>
            <seg>
              Jag påminde i förra veckan ett antal journalister om att riksdagen
              är Sveriges högsta beslutande församling, och det kan vara värt
              att till och med i riksdagen påminna om att regeringen har att
              förhålla sig till de majoriteter som finns i riksdagen och stoppa
              dessa skattehöjningar.
            </seg>
          </u>
          <note type="speaker">
            Anf. 22 ULLA ANDERSSON (V) replik:
          </note>
          <u>
            <seg>
              Herr talman! Vänsterpartiet vill beskatta dem med mycket kapital
              och stora förmögenheter mer än vad som görs i dag. Det är jag
              tydlig med, och det gör vi för att minska de ekonomiska skillnaderna
              och se till att ensamstående mammor får det bättre liksom att
              välfärden får mer resurser.
            </seg>
          </u>
          <u>
            <seg>
              Om vi ska återgå till det särskilda yttrandet kan jag säga att
              det var en väldigt stolt Mathias Sundin som stod i finansutskottet
              och viftade med det där papperet framför journalisterna. Sedan
              stod dock Jan Björklund alldeles ensam på presskonferensen, och
              under tiden när ni lade det särskilda yttrandet i finansutskottet
              twittrade centerledaren om att man inte skulle fälla finansministern.
              Och i dag kan vi läsa i Dagens Nyheter hur Kristdemokraternas
              partiledare skäller på Centerpartiets partiledare och säger att
              hon ljuger.
            </seg>
          </u>
          <u>
            <seg>
              Det verkar som om ni är väldigt, väldigt oense, och det här desperata
              utspelet kanske är något som ni faktiskt ångrar i dag.
            </seg>
          </u>
          <u>
            <seg>
              Det finns ju möjligheter att göra på andra sätt. Man kan lägga
              fram ett gemensamt budgetalternativ. Det är så man brukar göra,
              och så röstar vi om det. Det vi ska göra här i kammaren i höst
              är ju att rösta på olika budgetalternativ. Då kan ni tillsammans
              med övriga borgerliga partier lägga fram en gemensam budget. Sverigedemokraterna
              kommer säkert att rösta på den, för de vill ju bara skapa kaos.
            </seg>
          </u>
          <u>
            <seg>
              Ni verkar dock ha hämtat väldigt mycket inspiration från deras
              kaos ­ teori och deras kaotiska spel. Varför lägger ni inte fram
              ett gemensamt budgetalternativ , och så röstar vi om det? Men
              det vill ni inte, för ni kan inte ta fram ett gemensamt budgetalternativ.
              I stället ska ni använda miss ­ troendevotum mot en minister som
              gör det en minister ska, nämligen ge ­ nomföra sitt partis politik.
            </seg>
          </u>
          <u>
            <seg>
              Det ni gör är att rasera hela det ekonomiska ramverket för att
              ni är desperata och vill framstå som handlingskraftiga. Men allt
              ni verkar göra är att springa åt helt olika håll i er desperation,
              och det tycker ni är värt att offra ett ekonomiskt ramverk för.
              Jag är helt fundersam över detta.
            </seg>
          </u>
          <note type="speaker">
            Anf. 23 MATHIAS SUNDIN (L) replik:
          </note>
          <u>
            <seg>
              Herr talman! Om vi börjar med beskattningen är det ju inte så
              att Vänsterpartiet bara vill beskatta dem med högst inkomster.
              Ni vill ju beskatta alla som har en inkomst högre. Alla som har
              en inkomst som inte är ett bidrag vill ni beskatta högre, och
              allra mest vill ni beskatta dem med högst inkomster så att de
              kommer ned till samma nivå som dem som ni vill beskatta nästan
              lika mycket. De som har riktigt låga löner vill ni beskatta betydligt
              högre än vad vi vill.
            </seg>
          </u>
          <u>
            <seg>
              Vi i Alliansen har inga som helst problem med att förhandla ihop
              en gemensam budget. Det har vi visat under flera alliansregeringar
              och även efter valet. Att förhandla ihop en budget gemensamt i
              Alliansen är inte svårt. Vi har samsyn i väldigt mycket mellan
              de fyra borgerliga partierna.
            </seg>
          </u>
          <u>
            <seg>
              Våra uppfattningar skiljer sig åt när det gäller vad detta skulle
              uppnå i det här läget. Vi från Liberalerna lägger fram vår budget
              nu, och det går alldeles utmärkt för alla att rösta på den, även
              om det inte är så sannolikt att det kommer att hända. Vi från
              Liberalerna vill dock inte sätta oss i den situation som regeringen
              nu sitter i med Vänsterpartiet – ett jobbigt och bakåtsträvande
              parti som vill höja skatterna för alla som man är beroende av.
            </seg>
          </u>
          <u>
            <seg>
              Sverigedemokraterna står för ett till stora delar helt annat
              samhälle än det liberala samhälle som jag är här i riksdagen för
              att försöka uppnå och som är anledningen till att jag kandiderar
              till politiken. Det går säkert att komma överens i någon enskild
              fråga. Det kan vi göra med Vänsterpartiet ibland, och det går
              att göra med andra partier också.
            </seg>
          </u>
          <u>
            <seg>
              Om vi sätter oss i en situation med en gemensam budget kommer
              vi dock att bli beroende av att förhandla med Sverigedemokraterna.
              De kommer då att få igenom saker där, och de kommer att vilja
              föra landet i en riktning som vi inte vill. Det är därför ingen
              idé för oss att ingå ett samarbete med dem, lika lite som med
              er.
            </seg>
          </u>
          <note type="speaker">
            Anf. 24 JAKOB FORSSMED (KD):
          </note>
          <u>
            <seg>
              Herr talman! Jag vill börja med att yrka bifall till Kristdemokraternas
              reservation 5 i FiU20, punkt 1.
            </seg>
          </u>
          <u>
            <seg>
              Jag gör det därför att vårt samhälle och vår ekonomi behöver
              tillit och trygghet för att utvecklas. Denna tillit och trygghet
              uppstår inte i ett vakuum eller av sig själv utan byggs stark
              i familjer och i civilsamhället, sammanhang där vi möter varandra
              och bygger broar, där vi blir sedda och älskade, där vi lär oss
              att se andra och se varandra.
            </seg>
          </u>
          <u>
            <seg>
              Utvecklingen för mer tillit och trygghet byggs också i företag,
              bland entreprenörer som ser något som inte finns där i samhället,
              som finner det mödan värt att starta eller utveckla ett företag
              för att göra någonting åt ett problem som man ser – en innovation,
              en tjänst, en produkt som ger jobb, utveckling, framtidstro och
              skatteintäkter.
            </seg>
          </u>
          <u>
            <seg>
              Om ett samhälles styrande inte förstår vad det är som bygger
              samhälle t och ekonomin starka är det allvarligt. Då kan man börja
              styra och ställa med familjerna. Då kan man få föreningar som
              gör fantastiska insatser att tappa sugen. Då kan man försämra
              förutsättningarna så att färre företagare vill anställa, våga
              satsa och investera.
            </seg>
          </u>
          <u>
            <seg>
              Man kan göra det under olika namn. Man kan göra det under begrepp
              som 3:12, flyg, brytpunkt, marginalskatt, särskild löneskatt för
              äldre och så vidare. På detta område finns det viss innovationsförmåga
              hos reger ­ ingen, men just den här innovationsförmågan är skadlig
              för Sveriges innovationsförmåga och för Sveriges konkurrenskraft.
            </seg>
          </u>
          <u>
            <seg>
              Herr talman! Tilliten och tryggheten kräver också att medborgare
              känner tilltro till att det offentliga gör sitt, att regeringen
              med full kraft tar sig an arbetsmarknadens problem och utmaningar,
              att man tar sig an vårdens utmaningar liksom trygghetens, äldreomsorgens
              och skolans utmaningar. Det krävs att regeringen ser dem som finns
              i konjunktursolens skugga.
            </seg>
          </u>
          <u>
            <seg>
              Är det så? Tudelningen på arbetsmarknaden och klyftorna den skapar
              är vår ekonomis, ja, kanske vårt samhälles , största utmaning.
              Var är reger ­ ­ ingens svar när stora grupper inte får chansen
              att visa vad de går för, när människor inte får en chans att bli
              en del av gemenskapen och känna stolt ­ heten det innebär att
              försörja sig själva, när hundratusentals inte får jobba 100 procent
              av sin förmåga?
            </seg>
          </u>
          <u>
            <seg>
              Förutom lite mer av utbildningsåtgärder är det öde hos regeringen.
              Det är släckt i reformfabriken. Det har blivit några hundra traineejobb,
              ett antal beredskapsplatser, några extratjänster. Men det är otillräckligt
              när det gäller reformer för att möta behoven på arbetsmarknaden.
            </seg>
          </u>
          <u>
            <seg>
              Denna passivitet gäller tyvärr på område efter område. Vi behöver
              nu rejäla reformer. Vi behöver få bort den klyfta som finns mellan
              dem som har ett arbete och dem som nu står allt längre ifrån ett
              jobb.
            </seg>
          </u>
          <u>
            <seg>
              Vi behöver introduktionsanställningar så att trösklarna sänks.
              Vi behöver lägre skatt för grupper som står långt från arbetsmarknaden
              så att fler jobb kan växa fram. Vi behöver förenkla arbetsmarknadsstöden
              så att företagen kan använda dem och anställa med hjälp av dem.
              Vi behöver en rejäl utbyggnad av yrkesutbildning.
            </seg>
          </u>
          <u>
            <seg>
              På den här punkten gör regeringen en del, men det kan göras mer.
            </seg>
          </u>
          <u>
            <seg>
              Vården är ett annat reformområde. Bristen på vård i tid är akut.
              Vårdköerna växer, inte minst i rödgrönstyrda landsting.
            </seg>
          </u>
          <u>
            <seg>
              Ett skäl till detta är att regeringen avskaffade en reform som
              faktiskt fungerade, som kortade vårdköerna, det vill säga kömiljarden.
              När Kristdemokraternas och alliansregeringens kömiljard fanns
              2014 var det 18 landsting som klarade att ge mer än 70 procent
              av patienterna ett första besök i planerad specialiserad vård
              inom 60 dagar. Det var 14 landsting som klarade 60-dagarsgränsen
              för operationer.
            </seg>
          </u>
          <u>
            <seg>
              Nu är det åtta landsting som klarar det första besöket och bara
              fem som klarar gränsen för operationer. Det är en dramatisk skillnad.
              Man avskaffade alltså den reform som syftade till att hålla fokus
              på tillgänglighet och vårdköer och som bevisligen gav stora resultat.
            </seg>
          </u>
          <u>
            <seg>
              Detta måste återinföras. Vi kristdemokrater vill också satsa
              3 miljarder i en primärvårdssatsning för att öka öppettiderna
              på våra vårdcentraler och öka tillgängligheten till primärvård
              så att vi kan avlasta våra akutmottagningar. De som drabbas nu
              är ofta äldre och sköra personer som sitter mycket lång tid på
              våra akutmottagningar, timme efter timme. Detta är ingen rimlig
              ordning.
            </seg>
          </u>
          <u>
            <seg>
              Det har visserligen blivit avgiftsfritt för äldre att gå till
              sjukvården, men det är en dålig vårdpolitik att göra det gratis
              att sitta i allt längre köer runt om i vårt land. Det drabbar
              de äldre och sköra allra mest.
            </seg>
          </u>
          <u>
            <seg>
              Det behöver också komma på plats en utredning som syftar till
              att staten ska ta ett samlat ansvar för den avancerade sjukhusvården.
              Det är ingen rimlig ordning att 21 olika landsting ska klara hela
              bredden av vårdens förmågor, utan vi behöver samla dem på ett
              mycket bättre sätt i dag. Då tror vi att det är bra om staten
              tar ansvaret för den avancerade sjukhusvården. Det är ett viktigt
              recept för att få bort den ojämlikhet som finns i vården där det
              faktiskt spelar roll för dina chanser att överleva vilket landsting
              du bor i om du drabbas av vissa sjukdomar. Det är en orimlig utveckling
              som vi måste ändra på.
            </seg>
          </u>
          <u>
            <seg>
              Vi kristdemokrater föreslår också kraftfulla förbättringar för
              landets pensionärer. Vi vill helt sluta den skatteklyfta som finns
              mellan arbetare och pensionärer när det gäller skatt på lön och
              skatt på pension. Vi vill höja bostadstillägget för alla pensionärer
              som får detta tillägg med 500 kronor för ensamstående och 300
              kronor för sammanboende. Och vi vill naturligtvis ta bort den
              här regeringens kanske allra mest strukturellt skadliga reform,
              nämligen att lägga en särskild löneskatt på äldre som arbetar.
            </seg>
          </u>
          <u>
            <seg>
              Vi vill också införa en äldreboendegaranti så att vi får slut
              på rubrikerna om att människor inte får chansen att komma till
              ett äldreboende n är de vill och känner ensamhet och otrygghet.
              Över en viss ålder ska man få äldreboende när man själv så önskar.
            </seg>
          </u>
          <u>
            <seg>
              Vi behöver satsa på trygghetsfrågorna och på fler poliser. Vi
              vill se utökade inköp av förstärkningsvapen så att vi bättre klarar
              terrorangrepp. Det ska bli möjligt för polisen att öva på fler
              platser så att de ännu bättre kan stå emot eventuella terrorangrepp.
              Vi tror också att vi behöver överväga en kortare polisutbildning
              för ett antal poliser så att kommunerna kan finansiera poliser
              i stället för väktare. Vi tror att det vore en bra reform att
              överväga.
            </seg>
          </u>
          <u>
            <seg>
              En utmaning i Sverige är ökad psykisk ohälsa bland unga. Jag
              tror att det är dags att brett diskutera orsakerna. Det är också
              dags att ta krafttag i att försöka skapa ett starkare skyddsnät
              runt våra barn. Då är skolan viktig, och föräldrarna och familjen
              är helt centrala. Föreningslivet är också viktigt för att klara
              av att skapa skyddsnät runt våra barn och unga.
            </seg>
          </u>
          <u>
            <seg>
              Vi föreslår ett antal reformer i vår vårmotion som rör just denna
              fråga. Vi föreslår att barn- och ungdomshälsovården ska samlas.
              Landstingen ska ha ansvar för barnens hälsa. I dag är det många
              skolhuvudmän som inte vet om att de har detta ansvar. Det är ingen
              bra ordning.
            </seg>
          </u>
          <u>
            <seg>
              Vi behöver stärka barn- och ungdomspsykiatrin så att det blir
              kortare väntetider. Vi behöver se till att varje skola har ett
              evidensbaserat antimobbningsprogram som fungerar. Vi behöver erbjuda
              föräldrastöd, också när familjerna har tonårsbarn. De frågor och
              funderingar som man har i sin föräldraroll ska få bra svar så
              att man kan ge sina tonåringar det allra bästa stödet så att de
              inte hamnar i bekymmer och problem.
            </seg>
          </u>
          <u>
            <seg>
              Vi behöver också förstärka möjligheterna för ideella föreningar
              att betala mindre arvoden till de ledare som gör fantastiska insatser
              runt om i Sverige för våra barn och unga. Vi behöver bli lite
              mer innovativa i hur vi jobbar förebyggande. Gör en statlig satsning
              på att få fram fler proj ekt med sociala utfallskontrakt! Med
              hjälp av sociala entreprenörer kan man skapa program där kommunerna
              betalar bara om programmen är lyckosamma. Tidiga investeringar
              i barns och ungdomars liv förhindrar problem längre fram.
            </seg>
          </u>
          <u>
            <seg>
              Det här var några av de reformer som vi föreslår för att möta
              de stora utmaningar som Sverige står inför.
            </seg>
          </u>
          <u>
            <seg>
              Rösta på vår politik! Då blir det bättre.
            </seg>
          </u>
          <note>
            (Applåder)
          </note>
          <note type="speaker">
            Anf. 25 Finansminister MAGDALENA ANDERSSON (S):
          </note>
          <u>
            <seg>
              Herr talman! När regeringen presenterade vårpropositionen kunde
              vi visa att svensk ekonomi är i ett helt nytt läge. Med hjälp
              av en ansvarsfull ekonomisk politik har stora underskott som den
              borgerliga regeringen lämnade efter sig nu vänts till överskott.
              De offentliga finanserna stärk s ytterligare framöver, vilket
              tillsammans med förväntat god bnp-tillväxt bidrar till att den
              offentliga sektorns skuldkvot kan minska i snabb takt.
            </seg>
          </u>
          <u>
            <seg>
              Styrkan i ekonomin kan vi nu använda för att ta itu med de utmaningar
              som Sverige fortfarande står inför. Sverige ska vara ett land
              i arbete och sammanhållning. Den svenska modellen ska utv ecklas.
              Fler ska komma i arbete. V älfärd av hög kvalitet ska vara tillgänglig
              för alla runt om i hela landet , och omfördelning ska ske via
              våra trygghetssystem.
            </seg>
          </u>
          <u>
            <seg>
              Herr talman! Sverige ska vara ett tryggt land. Regeringen kommer
              med fortsatt kraft att bekämpa brotten och terrorismen. Straffen
              mot olaga inne ­ hav av vapen, våldet och brottsligheten har skärpts,
              och vi säkerställer att polisens resurser stärks.
            </seg>
          </u>
          <u>
            <seg>
              Lika hårda som vi är mot brotten ska vi också vara mot brottens
              orsaker. Det innebär att långsiktigt öka tryggheten genom att
              bekämpa ekonomiska och sociala klyftor. Arbetslösheten måste pressas
              tillbaka. Ojämlikheten är störst mellan dem som har och dem som
              inte har arbete. Vi vet att betalt arbete med en lön som går att
              leva på ger ekonomisk självständighet, makt och möjlighet att
              forma sitt eget liv, att bestämma själv.
            </seg>
          </u>
          <u>
            <seg>
              Då krävs utbildningssatsningar genom regeringens utbyggda kunskapslyft.
              Det behövs investeringar i vägar och järnvägar så att näringslivet
              har ett fungerande transportsystem och så att vi kan arbetspendla.
              Det krävs investeringar i bostäder och att vi ställer om till
              klimat- och miljöinvesteringar. Investeringarna ger både jobb
              och utveckling i hela landet, och de skapar långsiktigt växande
              resurser. De stärker Sveriges konkurrenskraft. De är grunden i
              samhällsbygget, och nu ser vi också resultat.
            </seg>
          </u>
          <u>
            <seg>
              I dag går 200 000 fler människor till jobbet varje morgon än
              när reger ­ ingen tillträdde. Ungdomsarbetslösheten är den lägsta
              på 13 år. Sverige slår sysselsättningsrekord i EU, och bidragstagandet
              är det lägsta sedan 90-talskrisen.
            </seg>
          </u>
          <u>
            <seg>
              Även bland utrikesfödda har sysselsättningen stigit, men det
              tar fortfarande alldeles för lång tid innan många nyanlända börjar
              jobba. Här måste vi ytterligare kavla upp ärmarna och ta krafttag.
              Därför kommer reger ­ ingen att fortsätta att satsa på effektiv
              språkträning, på snabbspår, på bättre matchning och validering.
            </seg>
          </u>
          <u>
            <seg>
              Med rätt följer naturligtvis också plikt. Kraven på den enskilda
              ska vara tydliga, och samhällets insatser ska riktas för att möta
              varje individs situa ­ tion. Den som får etableringsersättning
              måste nu söka arbete. Bidrag läm ­ nas inte längre ovillkorligt.
              Så ska starka välfärdssystem byggas.
            </seg>
          </u>
          <u>
            <seg>
              Men försäkringssystemet ska också utformas för att öka jämställdheten.
              Ingen ska behöva fastna i hemarbete. Därför har vi avskaffat vårdnadsbidraget
              och gjort om föräldraförsäkringen så att nyanlända kvinnor snabbare
              ska komma in på arbetsmarknaden. De ska självklart också vara
              med och bygga vårt land starkt för framtiden.
            </seg>
          </u>
          <u>
            <seg>
              Samtidigt finns i dag 100 000 lediga jobb. Därför ska vi investera
              i kunskap och utbildning för att skapa fler broar till arbetsmarknaden,
              till jobb med kollektivavtalsenliga löner.
            </seg>
          </u>
          <u>
            <seg>
              Herr talman! Välfärd av hög kvalitet ska vara tillgänglig. I
              budgeten för 2017 gjordes med de 10 välfärdsmiljarderna en av
              de historiskt största satsningarna som någonsin gjorts på kommunsektorn.
              Sammanlagt har regeringen satsat nästan 30 miljarder på skolan,
              äldreomsorgen och hälso- och sjukvården. Det är satsningar som
              har en starkt omfördelande kraft. Oavsett betalningsförmåga ska
              du få en bra utbildning, och oavsett lön ska du få vård efter
              behov.
            </seg>
          </u>
          <u>
            <seg>
              Kunskapsresultaten i skolan ska fortsätta att stiga uppåt. Kvaliteten
              i äldreomsorgen ska öka. Hälso- och sjukvården ska finnas tillgänglig
              när du behöver den, oavsett om du bor i Göteborg, i Gagnef eller
              i Gällivare.
            </seg>
          </u>
          <u>
            <seg>
              Resultaten av välfärdsmiljarderna märks nu också i kommuner och
              landsting. Lärarna i Botkyrka har fått mer i lönekuvertet. I Hyltebruk
              har en ny förskoleavdelning öppnat, och i Nynäshamn har nattbemanningen
              inom äldreomsorgen ökat och hemtjänstpersonalen avlastats med
              ett nytt trygghetsteam. Så har tryggheten och jämlikheten ökat
              runt om i Sverige.
            </seg>
          </u>
          <u>
            <seg>
              I vårändringsbudgeten presenterade vi satsningar på bland annat
              förlossningsvården, på de mest utsatta skolorna och på mer resurser
              till den ansträngda barn ‑ och ungdomspsykiatrin. Regeringspartierna
              har tillsammans med Vänsterpartiet prioriterat välfärdsverksamheter
              där behoven är som allra störst, verksamheter som under åtta borgerliga
              regeringsår fick stå tillbaka.
            </seg>
          </u>
          <u>
            <seg>
              Vi måste också ta ansvar för de utmaningar som den demografiska
              utvecklingen innebär. Vi lever glädjande nog allt längre samtidigt
              som vi föder allt fler barn i Sverige. Det gör att behovet av
              lärare, barnskötare och undersköterskor ökar och att vi behöver
              bygga fler förskolor, skolor och äldreboenden.
            </seg>
          </u>
          <u>
            <seg>
              För att möta de ökande behoven kommer regeringen att fortsätta
              utveckla den svenska modellen och föra en ekonomisk politik som
              ger utrymme för att både stärka välfärden och bygga skyddsvallar
              för framtiden. Det är att ta ansvar för Sverige.
            </seg>
          </u>
          <u>
            <seg>
              Konjunkturinstitutet har i en analys visat att satsningar på
              välfärd och offentliga investeringar är det mest effektiva sättet
              att höja den ekonomis ­ ka tillväxten och skapa nya jobb. Sämst
              effekt har, enligt Konjunkturinstitutet, generella skattesänkningar.
              Så kan den stora skiljelinjen i svensk politik beskrivas: Investeringar
              i välfärd och samhällsbygge som skapar hög ­ re tillväxt eller
              ofinansierade skattesänkningar som inte har den effekten men däremot
              ökar klyftorna.
            </seg>
          </u>
          <u>
            <seg>
              Finansdepartementets beräkningar visar att den förda finanspolitiken
              har gjort att tillväxten har blivit en halv procent högre per
              år 2015–2017. Så ser resultatet ut, och så har regeringens ekonomiska
              politik tagit Sverige igenom tuffa tider. Vi vet att Sverige byggs
              starkt genom att tillväxten fördelas rättvist. Vi vet att jämlikhet
              och utveckling inte är varandras motsatser, och vi vet att investeringar
              i samhällsbygget gör Sverige starkare inför framtiden.
            </seg>
          </u>
          <u>
            <seg>
              Mot regeringens ekonomiska politik står riksdagens fem högerpartier,
              fem partier som vill backa tillbaka till en ofinansierad skattesänkarpolitik
              för de allra rikaste, sänka klimatambitionerna och låta vinstjakten
              i välfär ­ den fortsätta. De borgerliga partiernas gemensamma
              skattesänkningar uppgår till 70 miljarder kronor. Sverigedemokraterna
              vill sänka skatterna med 50 miljarder kronor och ge dem som har
              100 000 i månaden en skatte ­ sänkning på 46 000 kronor om året.
              Så vill Sverigedemokraterna gynna de högavlönade i Sverige.
            </seg>
          </u>
          <u>
            <seg>
              Att sänka skatten för dem med högst inkomster leder inte till
              att vi kan anställa fler skolkuratorer, fler poliser, fler soldater
              eller fler undersköterskor. Den politiken har prövats. Vi vet
              att då skapas underskott i statsfinanserna, och då tillåts klyftorna
              öka. Så rustar vi inte Sverige för framtiden. Här är skiljelinjen
              i svensk politik tydlig.
            </seg>
          </u>
          <u>
            <seg>
              Men skiljelinjen går inte längre bara där. Det handlar inte längre
              bara om innehållet i den ekonomiska politiken utan också om formerna
              för den.
            </seg>
          </u>
          <u>
            <seg>
              Den 15 juni, förra torsdagen, är ett datum som kommer att gå
              till den svenska ekonomisk-politiska historien. Det var då allianspartierna
              tillsammans med Sverigedemokraterna tog ett första steg på det
              sluttande plan som riskerar att föra oss tillbaka till det moras
              vi minns från 90-talet. Det var då man gav upp idén om en sammanhållen
              budgetprocess. Därmed gav Moderaternas finansministerkandidat
              också upp anspråken på att stå för en ansvarsfull ekonomisk politik.
              Det är beklämmande att beskåda.
            </seg>
          </u>
          <u>
            <seg>
              Här har vi nu en ny skiljelinje som har dragits upp. Ska vi stå
              för ordning och reda i budgetprocessen och sunda statsfinanser
              med Socialdemokraterna, Miljöpartiet och Vänsterpartiet? Eller
              ska vi stå för sönderkörda statsfinanser via den hoppande utgiftshöjar
              ‑ och skattesänkarmajoriteten i riksdagen med Moderaterna, Kristdemokraterna,
              Centerpartiet, Liberaler ­ na och Sverigedemokraterna?
            </seg>
          </u>
          <u>
            <seg>
              Skiljelinjen handlar inte längre bara om skattesänkningar för
              höginkomsttagare mot investeringar i välfärdsbygget, utan den
              handlar också om ordning och reda och sunda statsfinanser med
              regeringen eller budgetkaos och skenande underskott med oppositionen.
              Här har vi viktig konsumentupplysning till svenska folket.
            </seg>
          </u>
          <note>
            (Applåder)
          </note>
          <note type="speaker">
            Anf. 26 ULF KRISTERSSON (M) replik:
          </note>
          <u>
            <seg>
              Herr talman! Widar Andersson heter en man på Folkbladet som jag
              tror att både jag och finansministern känner. Det är en hederlig
              vänsterintellektuell som förr slogs med blanka vapen i den här
              kammaren och nu slåss med blanka tangenter eller pennor i sina
              spalter.
            </seg>
          </u>
          <u>
            <seg>
              Widar Andersson föreslog häromdagen att Sverige ska inrätta vår
              tids och integrationsuppgiftens motsvarighet till Lindbeckkommissionen,
              det vill säga göra som på 90-talet: se de stora problemen, identifiera
              dem i seriös analys, försöka genomföra genomtänkta förslag i så
              bred enighet som möjligt och göra det med anslaget att det går
              att få det här att bli bättre.
            </seg>
          </u>
          <u>
            <seg>
              Jag är rätt säker på att vi skulle landa i olika ståndpunkter
              i fråga om exakt vilka lösningar som vore bra. Det går ingår i
              politiken. Men jag tycker att själva grundidén – att se problemen,
              identifiera dem, göra en seriös analys av vad som går att åstadkomma
              och sedan försöka genomföra åtgärderna – är en bra idé.
            </seg>
          </u>
          <u>
            <seg>
              Det kräver dock att man är någorlunda överens om hur problemen
              ser ut och hur stora de är. Där undrar jag om regeringen och finansministern
              över huvud taget har förstått vidden av det vi står inför.
            </seg>
          </u>
          <u>
            <seg>
              Vi bad riksdagens utredningstjänst räkna på ungefär hur många
              människor som i dag inte kommer in på arbetsmarknaden som har
              kommit till Sverige och behöver enklare jobb för att få något
              fotfäste. Man svarade ungefär 150 000 personer.
            </seg>
          </u>
          <u>
            <seg>
              Statsministern talar om kanske 30 000 personer. Regeringens förslag
              om 32 000 traineejobb antyder att man har lyssnat på statsministern.
              Resultatet 380 antyder att det inte fungerar.
            </seg>
          </u>
          <u>
            <seg>
              Min enkla fråga är: Anser finansministern att vi talar om en
              utmaning om hundratusentals personer eller några hundratals personer?
            </seg>
          </u>
          <note type="speaker">
            Anf. 27 Finansminister MAGDALENA ANDERSSON (S) replik:
          </note>
          <u>
            <seg>
              Herr talman! Det är en viktig fråga som Ulf Kristersson tar upp.
              Det är oerhört centralt att människor som kommer till Sverige
              får möjlighet att ta sig in på arbetsmarknaden. Därför har regeringen
              från dag ett lagt undan den politik som fördes under Ulf Kristerssons
              tid i regeringsställning för att i stället försöka öka människors
              möjligheter att ta sig in på arbetsmarknaden.
            </seg>
          </u>
          <u>
            <seg>
              Det vi såg som resultat efter åtta alliansår var ju att klyftorna
              och utanförskapet ökade. Det är inte jag som säger det, utan Moderaterna
              har själva stått med kartor och visat hur antalet utanförskapsområden
              ökade under de åtta år de själva satt vid regeringsmakten.
            </seg>
          </u>
          <u>
            <seg>
              Därför behövs en annan politik än den Ulf Kristersson förespråkar.
              Det var ju den stora politiken under de åtta år som Moderaterna
              satt i reger ­ ingsställning, nämligen jobbskatteavdrag ett, två,
              tre, fyra och fem, som skapade det stora utanförskap som vi ser
              i dag. Det vill Moderaterna nu lösa med ett sjätte jobbskatteavdrag.
              Det kommer naturligtvis inte att fungera. Här behövs det en annan
              politik, och det är precis den politiken som regeringen står för.
            </seg>
          </u>
          <u>
            <seg>
              Vi vill se till att människor får möjlighet att komma in på arbetsmarknaden.
              Vi måste se att de som har kommit till Sverige ser olika ut och
              därmed behöver olika insatser.
            </seg>
          </u>
          <u>
            <seg>
              Är man ung ska man gå i skolan, sätta sig i skolbänken och skaffa
              sig den viktiga gymnasieutbildningen , som är en vattendelare
              för att komma in på svensk arbetsmarknad.
            </seg>
          </u>
          <u>
            <seg>
              Har man yrkeserfarenhet eller utbildning med sig i bagaget ska
              man snabbt kunna få en kompletterande utbildning och bra svenskundervisning
              så att man kan ta sig in på arbetsmarknaden. Där är snabbspåren
              en viktig väg framåt.
            </seg>
          </u>
          <u>
            <seg>
              Är man äldre kan det handla om en subventionerad anställning,
              till exempel en extratjänst i välfärden, där regeringen avsätter
              ytterligare resurser för att kommunerna ska vilja göra detta.
            </seg>
          </u>
          <u>
            <seg>
              Självklart ska alla människor som har kommit till Sverige få
              möjlighet att ta sig in på arbetsmarknaden. Då handlar det naturligtvis
              om alla de människor som i dag befinner sig i etableringsuppdraget
              eller fortfarande väntar på besked om asyl.
            </seg>
          </u>
          <note>
            (Applåder)
          </note>
          <note type="speaker">
            Anf. 28 ULF KRISTERSSON (M) replik:
          </note>
          <u>
            <seg>
              Herr talman! Jag kanske uttryckte frågan för komplicerat. Det
              jag ville säga var detta: Vad anser finansministern om storleken
              på utmaningen med integrationen? Talar vi om några hundra tusen
              personer som måste komma in, eller talar vi om 380 traineeplatser?
            </seg>
          </u>
          <note type="speaker">
            Anf. 29 Finansminister MAGDALENA ANDERSSON (S) replik:
          </note>
          <u>
            <seg>
              Herr talman! Mitt svar är naturligtvis att alla människor som
              har fått uppehållstillstånd kommer att behöva stöd för att komma
              in på arbetsmarknaden. Men alla människor ska inte ha enkla jobb
              med låga löner. Vi ska inte slå sönder den svenska modellen.
            </seg>
          </u>
          <u>
            <seg>
              D e människor som kommer till Sverige ska anpassa sig till den
              svenska arbetsmarknaden. Vi ska inte anpassa våra arbetsuppgifter
              och vårt löneläge till de nivåer som gäller i de länder som människor
              kommer ifrån.
            </seg>
          </u>
          <u>
            <seg>
              En sak är tydlig: Det som kommer att lösa dessa människors möjligheter
              att komma in på arbetsmarknaden är inte den moderata standardlösningen,
              nämligen sänkta skatter för dem som tjänar mest. Det är det stora
              förslaget som Moderaterna står för – ett sjätte jobbskatteavdrag
              som ger en större skattesänkning för mig och Ulf Kristersson men
              inte för en nyanländ kvinna från Afghanistan eller Somalia. Det
              är naturligtvis fel väg att gå.
            </seg>
          </u>
          <u>
            <seg>
              En sak är väldigt tydlig: För att de ska komma in på arbetsmarknaden
              behöver vi sunda statsfinanser så att vi kan betala för den utbildning
              som krävs. Vi behöver ha ordning och reda i budgetprocessen och
              ordning och reda i statsfinanserna. Den budgetpolitik som Moderaterna
              står för nu, där man har gett upp idén om att ta ansvar för budgetprocessen,
              skulle inte gynna sysselsättningen för någon i detta land – nyanländ
              eller född i Sverige. Den saken är klar.
            </seg>
          </u>
          <note>
            (Applåder)
          </note>
          <note type="speaker">
            Anf. 30 MATHIAS SUNDIN (L) replik:
          </note>
          <u>
            <seg>
              Herr talman! Jag vill prata om det som Emil Källström tidigare
              utnämnde till svenska politikers favoritbolag: Spotify.
            </seg>
          </u>
          <u>
            <seg>
              Man kan fundera på varför det är ett sådant fokus på just Spotify.
              Jag tror att det handlar dels om att det är det mest framstående,
              synliga bolaget i den nya ekonomin, dels om att det är Europas
              mest framgångsrika startup. Spotify har 140 miljoner abonnenter
              runt om i världen, och de har bara börjat.
            </seg>
          </u>
          <u>
            <seg>
              Vi vet inget om framtiden för Spotify, men vi har genom detta
              bolag möjlighet att etablera ett nytt svenskt storbolag – ett
              nytt Ericsson, Asea eller Volvo. Spotify i sig är viktigt, men
              det är också en symbol för hela den svenska startup-sektorn, som
              har många framgångsrika och snabbväxande bolag.
            </seg>
          </u>
          <u>
            <seg>
              Det som vi ser med Spotify nu och som kanske bidrar till att
              fokus hamnar där är att Europas mest framgångsrika startup håller
              på att hamna huvudsakligen i USA. Det är där människor anställs.
              Man har uttalat att man verkligen vill växa här i Stockholm, men
              det är i USA som man anställer över 1 000 personer.
            </seg>
          </u>
          <u>
            <seg>
              Det finns flera anledningar till detta. Det är brist på bostäder
              och ingen programmering i skolan, men man pekar också på marginalskatterna
              och framför allt en särskild skatt som gäller personaloptioner,
              alltså möjligheten att göra de anställda till delägare.
            </seg>
          </u>
          <u>
            <seg>
              Det finns ett förslag från en utredning, men ingenting har hänt
              sedan dess. Varför händer det ingenting på detta område, Magdalena
              Andersson?
            </seg>
          </u>
          <note type="speaker">
            Anf. 31 Finansminister MAGDALENA ANDERSSON (S) replik:
          </note>
          <u>
            <seg>
              Herr talman! Vad gäller personaloptioner finns det ett utredningsförslag,
              och vi i regeringen har varit tydliga med att vi kommer att gå
              vidare med detta förslag. Där finns en tydlig politisk inriktning
              från regeringen.
            </seg>
          </u>
          <u>
            <seg>
              Det är självfallet bra att vi har bra förutsättningar att driva
              bolag och att vi ska ha ett konkurrenskraftigt näringslivsklimat
              i Sverige. Detta har vi genom att vi tar itu med en rad saker
              som var eftersatta när alliansreger ­ ingen lämnade över makten.
            </seg>
          </u>
          <u>
            <seg>
              Det handlar om att det är svårt för företag, inte minst Spotify,
              att hitta rätt kompetens hos arbetskraften. Alliansregeringen
              använde inte krisåren i tillräckligt stor utsträckning till att
              möjliggöra för människor att utbilda sig och rusta sig för att
              ta de nya jobben när de växer fram. Det var därför som vi så pass
              tidigt i konjunkturuppgången fick brist på arbetskraft. Man skulle
              ha satsat betydligt mer på vidareutbildning under krisåren.
            </seg>
          </u>
          <u>
            <seg>
              Något annat som vi behöver investera ytterligare i är det eftersatta
              väg- och järnvägsunderhållet. Där har regeringen gjort viktiga
              investeringar för att möjliggöra för företag att få godset till
              och från fabrikerna.
            </seg>
          </u>
          <u>
            <seg>
              Sedan har vi bostadsbyggandet, som har släpat efter under alltför
              många år. Vi behöver se till att det ökar, och det gör det också
              nu, med rejäl kraft.
            </seg>
          </u>
          <u>
            <seg>
              Den sammantagna politik som regeringen för är att stärka förutsättningarna
              för företag att kunna investera i Sverige och att göra det på
              ett sätt som är ansvarsfullt för statsfinanserna. Detta har gjort
              att vi har varit tvungna att finansiera en del av våra investeringar
              med skattehöjningar.
            </seg>
          </u>
          <u>
            <seg>
              Om man tittar på Sveriges samlade politik har vi stigit i konkurrenskraftsligan,
              i alla fall enligt externa bedömare som World Economic Forum.
              Regeringens samlade politik har alltså stärkt Sveriges konkurrenskraft.
            </seg>
          </u>
          <note>
            (Applåder)
          </note>
          <note type="speaker">
            Anf. 32 MATHIAS SUNDIN (L) replik:
          </note>
          <u>
            <seg>
              Herr talman! Magdalena Anderssons huvudsakliga fokus ligger bakåt.
              Det som hon pratar om allra helst är alliansåren och naturligtvis
              hur dåligt det var då. Min blygsamhet förbjuder mig att nämna
              att det var under de åren som Spotify och startup-revolutionen
              tog fart.
            </seg>
          </u>
          <u>
            <seg>
              Men om vi tittar framåt i stället för bakåt hade den här budgeten
              till exempel varit ett utmärkt tillfälle att avisera förändringar
              vad gäller personaloptioner, men något sådant har inte kommit.
              Ni har haft gott om tid på er att göra det. Det vore alldeles
              utmärkt och fint om det kunde komma i höstbudgeten. Kommer det?
            </seg>
          </u>
          <u>
            <seg>
              Utformningen av förslaget är helt avgörande. Till exempel Spotify,
              som har funnits på bordet hittills, finns inte med och berörs
              inte av förslaget, utan det gäller små företag som är i en tidig
              utveckling. Det är jätteviktigt för dem också – allra viktigast
              för dem – för att de ska kunna rekrytera personer som har högbetalda
              jobb på andra företag. För att de ska våga ta risken att gå över
              till en startup måste det finnas en större, möjlig belöning genom
              att de kan bli delägare.
            </seg>
          </u>
          <u>
            <seg>
              Ju mer framgångsrik en startup blir och ju snabbare dess utveckling
              går desto snabbare åker de ur när det gäller de eventuella förändringarna
              för personaloptioner. Då växer dessa företag utomlands i stället
              för i Sverige. Vi håller på att missa en historisk chans att etablera
              ett nytt svenskt stor ­ bolag här i Sverige. Det kan bli ett svenskt
              storbolag som etableras huvud ­ sakligen i USA om regeringen inte
              agerar nu när det gäller personalop ­ tioner men också på andra
              områden.
            </seg>
          </u>
          <u>
            <seg>
              Personaloptionerna och marginalskatterna är helt avgörande för
              om bolagen ska kunna rekrytera. Det är inte fråga om ifall de
              vill eller inte utan om de över huvud taget kan.
            </seg>
          </u>
          <note type="speaker">
            Anf. 33 Finansminister MAGDALENA ANDERSSON (S) replik:
          </note>
          <u>
            <seg>
              Herr talman! Vad gäller personaloptioner handlar det i grunden
              om vilka möjligheter som ska finnas att starta företag – de ska
              vara goda. Det handlar också om att inte skapa stora hål i skattesystemet.
              Om man går fram med alltför stora möjligheter att undvika att
              betala inkomstskatt via personaloptioner har man de facto skapat
              stora hål i systemet.
            </seg>
          </u>
          <u>
            <seg>
              Eftersom jag värnar om de offentliga finanserna och bryr mig
              om att vi har en trygg finansiering, inte bara för bostadsbyggande,
              som är viktigt för Spotify, utan även för en väl fungerande skola
              för alla barn, som också är viktigt för Spotify, måste man vara
              varsam när man tar fram ett sådant förslag. Det har vi varit,
              och detta skiljer regeringen från Liberalerna och de andra oppositionspartierna.
              Det har tydligt visat sig den senaste veckan.
            </seg>
          </u>
          <u>
            <seg>
              Det är viktigt för företagen att vi har ordning och reda i budgetproces
              ­ sen och sunda statsfinanser. För alla som tycker att det är
              viktigt att vi har en trygg finansiering för välfärden och för
              de verksamheter som är viktiga för näringslivet är det tydligt
              att man inte kan rösta på något av opposi ­ tionspartierna, utan
              det är Socialdemokraterna, Miljöpartiet och Vänster ­ partiet
              som återstår. Vi står för ordning och reda i budgetprocessen och
              i statsfinanserna.
            </seg>
          </u>
          <u>
            <seg>
              Att köra sönder statsfinanserna med hoppande majoriteter i riksdagen
              på det sätt som Liberalerna vill är farligt för Sverige och för
              det svenska näringslivet.
            </seg>
          </u>
          <note>
            (Applåder)
          </note>
          <note type="speaker">
            Anf. 34 EMIL KÄLLSTRÖM (C) replik:
          </note>
          <u>
            <seg>
              Herr talman! Som kommentar till det tidigare replikskiftet kan
              man säga att vi nog är helt överens över alla partigränser om
              att ifall man vill ha partier som på ett ordnat sätt höjer skatten
              på allt som rör sig ska man absolut rösta på Magdalena Andersson
              och hennes hejdukar.
            </seg>
          </u>
          <u>
            <seg>
              Min fråga handlar om de alltför många människor – 352 856 personer
              enligt den senaste noteringen från Arbetsförmedlingen – som är
              inskrivna som arbetslösa. Det är andra månaden i rad som siffran
              stiger, detta på toppen av en högkonjunktur som har pågått under
              en längre tid, närmare bestämt nästan hela Magdalena Anderssons
              tid som finansminister.
            </seg>
          </u>
          <u>
            <seg>
              Jag är medveten om att det finns andra arbetsmarknadsindikatorer
              som pekar på en mer positiv bild. Det är inget snack om att svensk
              ekonomi, såväl under alliansåren som under den senaste tiden,
              har presterat gott, inte minst tack vare våra duktiga företag
              som skapar jobb och investerar.
            </seg>
          </u>
          <u>
            <seg>
              Jag måste ändå ställa en fråga. Antalet arbetslösa inskrivna
              på Arbetsförmedlingen ökar på toppen av en högkonjunktur. Var
              det detta som Magdalena Andersson menade när hon talade om Europas
              lägsta arbetslöshet till 2020 och när det talades om 35 000 traineejobb
              och jag vet inte vilka olika typer av arbetsmarknadspolitiska
              åtgärder som skulle minska arbetslösheten? Nu ökar antalet inskrivna
              arbetslösa på Arbetsförmedlingen. Jag måste då självklart fråga:
              Var det detta ni menade med EU:s lägsta arbetslöshet? Det framgick
              nämligen inte riktigt i valpropagandan, och det framgick inte
              riktigt i de tidiga budgetdebatterna. Men nu är vi här.
            </seg>
          </u>
          <note type="speaker">
            Anf. 35 Finansminister MAGDALENA ANDERSSON (S) replik:
          </note>
          <u>
            <seg>
              Herr talman! Sedan regeringen tillträdde, efter att Centerpartiet
              hade lämnat över regeringsmakten, har 200 000 fler människor ett
              jobb att gå till varje morgon. Arbetslösheten minskar jämfört
              med när Centerpartiet satt i regeringsställning. Ungdomsarbetslösheten
              är den lägsta på 13 år. Och långtidsarbetslösheten minskar.
            </seg>
          </u>
          <u>
            <seg>
              Sysselsättningsgraden – den andel av människorna som är i sysselsättning
              – ökar markant, och vi har nu den högsta sysselsättningsgrad som
              någonsin har uppmätts i EU.
            </seg>
          </u>
          <u>
            <seg>
              Detta gör inte att denna regering är nöjd, utan vi kommer naturligtvis
              att fortsätta att arbeta för att fler människor ska komma i arbete.
            </seg>
          </u>
          <u>
            <seg>
              Det som dock glädjande nog händer är att allt fler människor
              vill vara en del av arbetskraften. Det är därför fler som söker
              jobb på arbetsmarknaden. Det är också någonting som regeringen
              tycker är oerhört positivt. Men det påverkar naturligtvis även
              antalet människor som då syns som arbetslösa i statistiken. Men
              vi vill att fler människor ska komma ut på arbetsmarknaden. Det
              tycker vi är bra.
            </seg>
          </u>
          <u>
            <seg>
              Det är klart att det inte är bara regeringens arbetsmarknadspolitiska
              insatser som har haft betydelse för att arbetslösheten nu har
              minskat utan även de investeringar som vi har gjort för att stärka
              det svenska näringslivet, så att fler företag kan anställa. Hälften
              av dessa 200 000 arbeten har kommit till i det privata näringslivet.
            </seg>
          </u>
          <u>
            <seg>
              Det är viktigt att vi har en bra politik för det svenska näringslivet.
              Men det är också viktigt att vi har ordning och reda i de offentliga
              finanserna.
            </seg>
          </u>
          <u>
            <seg>
              Jag hade inte möjlighet att ta replik på Emil Källström, men
              jag måste nu ställa en fråga. Jag tror att vi var många som höjde
              lite grann på ögonbrynen när vi öppnade Sveriges största morgontidning
              i morse där det nu haglar anklagelser om lögn mellan allianspartiernas
              partiledare. Är det Annie Lööf eller Ebba Busch Thor som ljuger?
            </seg>
          </u>
          <note>
            (Applåder)
          </note>
          <note type="speaker">
            Anf. 36 EMIL KÄLLSTRÖM (C) replik:
          </note>
          <u>
            <seg>
              Herr talman! Frågan om vem av två av Alliansens partiledare som
              duger var en mycket märklig sådan . Jag har svårt att förhålla
              mig till den. Men jag kan konstatera att inte bara Annie Lööf
              och Ebba Busch Thor utan fyra av Alliansens fyra partiledare är
              helt överens om att det måste finnas ramar för hur långt en minoritetsregering
              kan gå när det gäller att utan majoritetsstöd höja skatten på
              allt som rör sig, som jag nämnde i mitt tidigare inlägg. När det
              gäller detta duger de bägge två, i likhet med Anna Kinberg Batra
              och Jan Björklund.
            </seg>
          </u>
          <u>
            <seg>
              Jag fick inte något riktigt svar på om det verkligen var en del
              av planen att antalet arbetslösa inskrivna på Arbetsförmedlingen
              skulle öka nu under brinnande högkonjunktur. Jag misstänker att
              svaret är: Nej, det hade vi inte alls planerat för. Detta är någonting
              som vi inte vill se.
            </seg>
          </u>
          <u>
            <seg>
              Men jag kan fylla i att det var någonting som man tyvärr kunde
              misstänka skulle bli fallet när regeringen steg för steg, budget
              för budget höjer skatten på jobb och företagande och inte minst
              höjer arbetsgivaravgifter, försämrar RUT-avdrag och smalnar av
              de vägar in på arbetsmarknaden som snarare behöver breddas. Det
              behövs lägre skatter på inte minst den första anställningen när
              man ska få in en första fot på arbetsmarknaden. Det är därför
              som vi behöver en ordentlig reformagenda.
            </seg>
          </u>
          <u>
            <seg>
              Magdalena Anderssons främsta styrka som finansminister är tajmning
              ­ en när hon klev in på Finansdepartementet. Magdalena Andersson
              har haft ett antal goda år då hon har kunnat styra och lägga fram
              budgetar. Men dessa goda år kommer inte att vara för evigt.
            </seg>
          </u>
          <u>
            <seg>
              Det som vi nu behöver är en politik som rustar Sverige starkt
              och ser till att vi kommer ut så starka som möjligt när tiderna
              blir sämre. Då behövs det nya jobb i växande företag, nya bostäder
              och någon som på allvar tar tag i Sveriges strukturella problem.
              Magdalena Andersson är, herr talman, inte den personen.
            </seg>
          </u>
          <note type="speaker">
            Anf. 37 Finansminister MAGDALENA ANDERSSON (S) replik:
          </note>
          <u>
            <seg>
              Herr talman! Det var en elegant vändning från Emil Källström.
              Det var naturligtvis inte fråga om vem som duger utan om vem som
              ljuger. Men ni kanske kan klara ut det där mellan varandra. Men
              vi som läser tidningarna är naturligtvis glada om detta också
              kan klaras ut i tidningarna, så att vi får klarhet i vad som gäller
              i fråga om allianspartiernas förehavanden. Man får kanske kalla
              dem för den forna alliansen. Vi följer detta med spänning.
            </seg>
          </u>
          <u>
            <seg>
              Emil Källström säger att vi har tur med tajmningen. Det är märkligt
              att så fort det är borgerliga regeringar som kör sönder statsfinanserna
              är det dålig tajmning, och så fort Socialdemokraterna kommer tillbaka
              till reger ­ ingsmakten och tar hand om det kaos som ni har skapat
              har vi tur med tajmningen. Är det så att ni tre gånger gillt har
              haft otur och att vi tre gånger gillt har haft tur? Eller är det
              kanske så att det finns en ideologisk skillnad mellan om man bryr
              sig om att välfärden har en stabil finansiering och ser till att
              ha ordning och reda på pengarna och om man är lite mindre nog
              ­ grann med det och bara vill sänka skatt en mest för dem som
              tjänar mest?
            </seg>
          </u>
          <u>
            <seg>
              Det som Centerpartiet gjorde förra veckan var att ta ett stort
              steg från att vara det ansvarsfulla parti som man var på 1990-talet,
              då man ställde sig bakom budgetsaneringen och också såg till att
              ordna budgetprocessen, till att nu i stället vika sig för de andra
              borgerliga partierna och låta hoppande majoriteter i riksdagen
              riskera att återigen köra sönder statsfinanserna.
            </seg>
          </u>
          <u>
            <seg>
              Men en sak är tydlig: Oavsett detta kommer vi socialdemokrater
              alltid att stå upp och ta ansvar när så krävs. Det har vi gjort
              tre gånger tidigare, och det kommer vi alltid att göra i framtiden
              – ordning och reda med oss.
            </seg>
          </u>
          <note>
            (Applåder)
          </note>
          <note type="speaker">
            Anf. 38 JAKOB FORSSMED (KD) replik:
          </note>
          <u>
            <seg>
              Herr talman! Bristen på vård i tid är akut. Vårdköerna växer,
              inte minst i rödgrönt styrda landsting.
            </seg>
          </u>
          <u>
            <seg>
              Varför, Magdalena Andersson, var det så viktigt att ta bort det
              viktigaste verktyget för att kapa köerna, nämligen kömiljarden?
            </seg>
          </u>
          <note type="speaker">
            Anf. 39 Finansminister MAGDALENA ANDERSSON (S) replik:
          </note>
          <u>
            <seg>
              Herr talman! Det fanns mycket kritik mot den tidigare kömiljarden,
              och det fanns ett mycket brett stöd i riksdagen för att man skulle
              ta bort den. Jag vet inte om just Kristdemokraterna var emot det.
              Men det var många partier som såg problem med denna kömiljard.
            </seg>
          </u>
          <u>
            <seg>
              Däremot delar jag helt Jakob Forssmeds uppfattning att det är
              ett stort problem att det tar för lång tid att få vård och att
              vården inte är tillräckligt tillgänglig. Det är precis därför
              som regeringen har annonserat att vi avser att i höstens budget
              satsa 3 miljarder ytterligare på sjukvården för att säkerställa
              att vi har en god tillgänglighet i sjukvården runt om i hela landet.
              En del av dessa pengar kommer specifikt att avsättas just för
              att öka tillgängligheten, så att det ska bli bättre vård för alla.
            </seg>
          </u>
          <u>
            <seg>
              Detta kräver naturligtvis att man prioriterar. Då kan man inte,
              som allianspartierna vill, sänka skatten med 70 miljarder, och
              då kan man inte, som Sverigedemokraterna vill, sänka skatten med
              50 miljarder. Tillsammans är detta skattesänkningar på 120 miljarder.
              Det är klart att det är en farlig väg att gå om man bryr sig om
              att säkerställa bra finansiering för sjukvården.
            </seg>
          </u>
          <u>
            <seg>
              Sjukvården gagnas naturligtvis inte heller av den oreda som nu
              råder bland allianspartierna vad gäller budgetprocessen. Med den
              ordning som de nu har skapat i riksdagen riskerar statsfinanserna
              att slitas sönder genom hoppande majoriteter i riksdagen.
            </seg>
          </u>
          <u>
            <seg>
              En sak är säker: Att slita sönder budgetprocessen och skapa oordning
              i statsfinanserna kommer inte att öka tillgängligheten i sjukvården.
            </seg>
          </u>
          <note>
            (Applåder)
          </note>
          <note type="speaker">
            Anf. 40 JAKOB FORSSMED (KD) replik:
          </note>
          <u>
            <seg>
              Herr talman! Vi vill inte slita sönder någon budgetprocess. Det
              har varit mycket tydligt. Ulf Kristersson har svarat på frågor
              om detta flera gånger.
            </seg>
          </u>
          <u>
            <seg>
              Vi lämnade ett besked om att en minoritetsregering också bör
              lyssna på en majoritet i riksdagen och lägga fram en budget som
              gör att man inte behöver göra förändringar i regeringen. Gör man
              inte det kan det bli så att regeringen inte kan fortsätta i sin
              nuvarande form. Det är inte att slita sönder en budgetprocess.
            </seg>
          </u>
          <u>
            <seg>
              Magdalena Andersson skyller på en riksdagsmajoritet som ville
              ta bort kömiljarden. Vilken riksdagsmajoritet var det? Det var
              ni som ville ta bort kömiljarden, och det var ni som tog bort
              kömiljarden – det viktigaste verktyget för att kapa vårdköerna.
            </seg>
          </u>
          <note>
            Hans Karlsson, chef för avdelningen för vård och omsorg på SKL,
            säger följande:
          </note>
          <u>
            <seg>
              ”Under 2004 och 2005 snackade vi inte om 30–60 dagars kö utan
              ibland 30–60 veckor. Det var viktigt med kömiljarden som satte
              fokus på det.”
            </seg>
          </u>
          <u>
            <seg>
              Sedan fanns det vissa saker i kömiljarden som kunde göras bättre
              – som i alla reformer. Då skruvar man på parametrar och förbättrar
              reformen; man avskaffar den inte. Man fortsätter med en reform
              som delar ut pengar efter prestation. Ni skickade signalen till
              era egna landsting: Det är inte så viktigt med köerna. Det spelar
              inte så stor roll. Vi tar bort kömiljarden, så får ni andra pengar
              i stället.
            </seg>
          </u>
          <u>
            <seg>
              Det är dålig vårdpolitik. Det är dålig vårdpolitik att göra det
              gratis för äldre människor att sitta i allt längre köer på akuten.
              Ni gör det gratis att sitta i allt längre köer i väntan på första
              besöket eller en operation i specia ­ liserad vård. Det bör man
              ändra på. Chansen finns. Reformen finns där. Skruva gärna på de
              parametrar som kan göras lite bättre, men se till att få tillbaka
              de verktyg som faktiskt fungerar för att människor ska få vård
              i tid!
            </seg>
          </u>
          <note type="speaker">
            Anf. 41 Finansminister MAGDALENA ANDERSSON (S) replik:
          </note>
          <u>
            <seg>
              Herr talman! Vi kommer att säkerställa att vården har de resurser
              som krävs för att vi ska ha en bra och tillgänglig vård runt om
              i hela landet. Det gör vi med den här regeringens politik när
              vi väljer att satsa 3 ytterligare miljarder på sjukvården redan
              i höstens budget, utöver de 10 välfärdsmiljarder vi hade i förra
              höstens budget. Den här regeringen prioriterar sjukvården – till
              skillnad från oppositionspartierna, som väljer att prioritera
              stora skattesänkningar och att ge mest till dem som tjänar mest.
            </seg>
          </u>
          <u>
            <seg>
              Sedan var det frågan om att slita sönder en budgetprocess. Det
              är väl klart att det är jättelätt att hitta majoriteter i riksdagen
              för att öka utgifterna eller minska inkomsterna. Men det är svårare
              att hitta majoriteter för att ta ett samlat ansvarsfullt grepp
              för att hitta finansiering till de reformer man tycker låter trevliga.
              Det är precis därför vi fram till förra torsdagen – från 90-talet
              och framåt – var överens om att vi ska ha en samlad budgetprocess
              där plus och minus ställs mot varandra i ett samlat budgetbeslut.
            </seg>
          </u>
          <u>
            <seg>
              Detta har ni nu avvikit ifrån, Jakob Forssmed. Nu är det hoppande
              majoriteter, hoppande utgiftskoalitioner och hoppande skattesänkarkoali
              ­ tioner som i beslut efter beslut i denna kammare riskerar att
              slita sönder statsfinanserna. Det är det oppositionen nu står
              för. Kristdemokraterna, Li ­ beralerna, Centerpartiet och Moderaterna
              – tillsammans med Sverigede ­ mokraterna vinglar man nu hand i
              hand på det sluttande plan som riskerar att föra oss tillbaka
              till 90-talskrisen.
            </seg>
          </u>
          <note>
            (Applåder)
          </note>
          <note type="speaker">
            Anf. 42 DENNIS DIOUKAREV (SD):
          </note>
          <u>
            <seg>
              Herr talman! Utöver riktlinjerna för den ekonomiska politiken
              debatterar vi i dag finansutskottets betänkande 21. Det är vårändringsbudgeten,
              som är till för att göra ändringar i statens utgifter och skjuta
              till medel till myndigheter och verksamheter som har behov av
              det för att ordinarie budget inte räcker till.
            </seg>
          </u>
          <u>
            <seg>
              Sverigedemokraterna avviker relativt regeringen i åtta anslag.
              Det är anslag som i många fall är hänförliga direkt eller indirekt
              till förd invandringspolitik. I andra fall är anslagen otydliga,
              ospecificerade eller rent av onödiga. Det finns givetvis satsningar
              i budgeten som är välkomna, men de borde vara högre och hade varit
              högre med en sverigedemokratisk politik.
            </seg>
          </u>
          <u>
            <seg>
              Jag kommer inte att gå igenom detta anslag för anslag, utan jag
              konstaterar att tillskotten hade kunnat vara mer ambitiösa med
              en långsiktigt hållbar invandringspolitik. Invandringspolitiken
              har med denna regering gått från att vara extrem till att vara
              närmast medvetet destruktiv. Som en konsekvens av detta behöver
              man återigen öka anslaget på migrationsområdet för att klara av
              hanteringen för i nnevarande år. De avskaffade id ‑ kontrollerna
              kommer sannolikt att leda till att man även nästa år måste höja
              migrationsanslagen.
            </seg>
          </u>
          <u>
            <seg>
              Vidare genomförs nu en omfördelning av välfärd från dem som har
              byggt detta land till dem som inte har det – från dem som har
              gjort rätt för sig till dem som har ljugit om ålder och identitet.
              Det som kommer fram nu, bit för bit, är det dyraste och mest omfattande
              bedrägeriet på svenska skattebetalares bekostnad i modern tid.
              I ett av världens mest skattetyngda länder förväntar man sig en
              välfärd i världsklass. Det borde vi ha, men i stället har vi vård
              - och poliskris i landet. Det är inte läkarnas, sjuksköterskornas
              eller polisernas fel – de följer sin del av samhällskontraktet
              och mer därtill, varje dag, varje vecka och varje år.
            </seg>
          </u>
          <u>
            <seg>
              Anslagsökningarna på dessa områden är förvisso att välkomna,
              men hur långt kommer de att räcka? Kommer de att förhindra att
              patienter tvingas flyga till andra länder för operation? Kommer
              köerna i vården att försvinna? Kommer anslagsökningarna att lösa
              vårdkrisen? Kommer de att stoppa massavhoppen inom polisen? Kommer
              de att stoppa attackerna på blåljuspersonalen och släcka bränderna
              i våra förorter? Jag tror att vi alla vet svaret på de frågorna.
            </seg>
          </u>
          <u>
            <seg>
              Vad gäller anslagsökningarna till polisen vet samtliga företrädare
              i denna kammare att de är en bluff. I vintras tog nämligen rikspolischefen
              ett lån på 525 miljoner kronor för att inte behöva avskeda folk.
              Strax efter det presenterade regeringen en så kallad ”satsning”
              på Polismyndigheten, som också finns med i denna budget. Det man
              säger är dock att pengarna går till att betala tillbaka hela lånet.
              Detta har man gjort innan vårändringsbudgeten ens har klubbats.
              Det är ett häpnadsväckande förfaringssätt; det är som att ta ett
              snabblån den 25 och ändå misslyckas med att betala räkningarna.
            </seg>
          </u>
          <u>
            <seg>
              Herr talman! Även om detta är en debatt om en ändringsbudget
              är den verkliga kostnaden inte ekonomisk utan social. I dag lever
              allt fler svenska pensionärer under fattigdomsgränsen. I vissa
              områden vågar unga tjejer inte längre gå ut ensamma på kvällen.
              Förtroendet för statliga institutioner sjunker, spänningarna ökar
              och sammanhållningen minskar. Detta förfall har möjliggjorts och
              accepterats som ett nytt normaltillstånd genom den fundamentala
              globalism som övriga partier bekänner eller har bekänt sig till.
            </seg>
          </u>
          <u>
            <seg>
              Det har dock inte alltid varit så här. För inte så länge sedan
              var ”åldringsrån” ett okänt begrepp, och gängkrig var något som
              förknippades med 30-talet i USA. För inte så länge sedan vandrade
              terrorister inte fritt på gator och torg. Minns ni när sunt förnuft
              och idealism gick före politisk spelteori och opportunism?
            </seg>
          </u>
          <u>
            <seg>
              Herr talman! Problemen är större än en vårändringsbudget, men
              min poäng är att ett bättre samhälle är möjligt. Därför tycker
              jag att det är an ­ märkningsvärt att det bara är Sverigedemokraterna
              som kräver förändring och visar sitt missnöje med regeringens
              ändringsbudget genom att lägga fram ett eget förslag. Den samlade
              borgerligheten bedriver inte en aktiv oppositionspolitik, och
              detta faktum befäster SD som det enda opposi ­ tionspartiet i
              svensk politik.
            </seg>
          </u>
          <note>
            Jag yrkar bifall till Sverigedemokraternas reservation 1 i finansutskottets
            betänkande 21.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 9.)
          </note>
          <note>
            § 7 Årsredovisning för staten 2016
          </note>
          <note>
            Finansutskottets betänkande 2016/17:FiU34
          </note>
          <note>
            Årsredovisning för staten 2016 (skr. 2016/17:101 och redog. 2016/17:RR4)
          </note>
          <note>
            föredrogs.
          </note>
          <note type="speaker">
            Anf. 43 CARL SCHLYTER (MP):
          </note>
          <u>
            <seg>
              Herr talman! Goda nyheter är inga nyheter, och följdriktigt tar
              ingen till orda i debatten om statens årsredovisning för 2016.
              Jag har dock tio års erfarenhet av EU-budgeten som EU-parlamentariker,
              och inte ett enda av de tio åren fick kommissionen en positiv
              revisionsförklaring vad gäller utgifterna och de underliggande
              betalningarna.
            </seg>
          </u>
          <u>
            <seg>
              Trots att jag inte sitter i finansutskottet tänkte jag ändå att
              man kan sprida lite hopp och glädje till svenska folket. Vi kan
              nämligen betona att Sverige förra året hade en budget som gick
              95 miljarder kronor bättre än planerat. Det är i storleksordningen
              två försvarsbudgetar bättre än planerat. Inkomsterna blev större
              än planerat, främst på grund av högre skatt på produktion och
              kapital – skatteintäkter, alltså.
            </seg>
          </u>
          <u>
            <seg>
              Utgifterna blev mindre än planerat för till exempel sjukpenning
              och bostadsbidrag. Utgifterna för migration blev 22 miljarder
              större än planerat – men ändå 3 miljarder mindre än budgeterat
              i tilläggsbudgeten. Den konsoliderade statsskulden minskade med
              60 miljarder. I den takten skulle den vara utraderad på 21 år.
              Det är annat än under min uppväxt, när en följetong i dagstidningarna
              varje år var en spädbarnsunge med en skuldcheck på magen som ständigt
              växte.
            </seg>
          </u>
          <u>
            <seg>
              Inte ens i Sverige är dock allt frid och fröjd; Statens fastighetsverk
              har ju fått anmärkningar av välkända skäl, och Tillväxtverket
              har till och med fått underkänt genom att Riksrevisionen har anmält
              en avvikande mening på grund av allvarliga brister. Ironiskt nog
              gäller problemen där just EU-medel, men i detta fall ligger ansvaret
              helt på Tillväxtverket. Den största tillväxt som jag hoppas få
              se där nästa år är ordning på redovisningen.
            </seg>
          </u>
          <u>
            <seg>
              Kapitalvinsterna ökar. Statens resurser ökar. Samtidigt finns
              det hundratusentals i landet som inte kan ta semester och som
              inte har råd att hitta på spännande saker med barnen eller har
              möjlighet att hälsa på barnbarnen.
            </seg>
          </u>
          <u>
            <seg>
              De växande klyftorna är ett problem i hela västvärlden. De både
              hämmar ekonomisk effektivitet och stryper solidariteten. Jag tror
              att den största utmaningen de närmaste åren blir att inte bränna
              ut människor i jakten på rikedom eller överlevnad samt att inte
              bränna ut planeten i en jakt på konsumtion, som inte ens längre
              skänker varaktig glädje. Glädjande nog har vi resurser för att
              lösa båda dessa problem.
            </seg>
          </u>
          <u>
            <seg>
              Herr talman! Snart avslutar vi vårt riksdagsår – tillsammans
              vi ut ur kammaren går. Låt oss då hoppas att nya idéer knoppas
              när vi alla under solen grillas och våra tankar på sociala medier
              gillas. Då kommer vi styrkta tillbaka i höst med en för Sverige
              och världen starkare röst. Då kan våra beslut satsa allt sitt
              krut på att resurserna räcker och vi medborgarnas behov täcker.
            </seg>
          </u>
          <u>
            <seg>
              Vi kan ersätta kortsiktig ekonomisk enfald med långsiktigt hållbar
              biologisk mångfald. Med rätt politik kan statens och andra rikas
              resurser räcka för att fattigdomen glödande plåga slutgiltigt
              släcka. Min talartid är nu till ända – andra får nu argumenten
              vända.
            </seg>
          </u>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 9.)
          </note>
          <note>
            § 8 Nya regler om marknader för finansiella instrument (MiFID
            II och MiFIR)
          </note>
          <note>
            Finansutskottets betänkande 2016/17:FiU35
          </note>
          <note>
            Nya regler om marknader för finansiella instrument (MiFID II
            och MiFIR) (prop. 2016/17:162)
          </note>
          <note>
            föredrogs.
          </note>
          <note type="speaker">
            Anf. 44 HÅKAN SVENNELING (V):
          </note>
          <u>
            <seg>
              Herr talman! Det är väldigt trevligt att se att det finns ett
              så stort intresse för finansmarknadslagstiftning i denna kammare.
            </seg>
          </u>
          <u>
            <seg>
              Dagens beslut är viktigt för att de regler som gälla för banker
              och andra aktörer på den finansiella marknaden ska regleras på
              EU-nivå. Tyvärr vet vi att det finns alldeles för många fula fiskar
              som söker sig till den finansiella marknaden med ett annat mål:
              att tjäna så stora pengar som möjligt.
            </seg>
          </u>
          <u>
            <seg>
              Man gör det genom att gena i kurvorna när det gäller att följa
              regelverk, genom att använda sig av vilseledande marknadsföring
              och genom att bara ha vinstjakten som incitament. Detta gör att
              seriösa aktörer riskerar att slås ut.
            </seg>
          </u>
          <u>
            <seg>
              Ett exempel på detta – som i och för sig inte omfattas av det
              regelverk vi debatterar i dag, men principen är densamma – är
              premiepensionsföretaget Allra. Precis som många andra exempel
              gick man upp som en sol och ned som en pannkaka, men man gjorde
              också extrema vinster. Dyra bilar och en villa på Lidingö för
              50 miljoner kronor var några av ägarnas extravaganta utgifter
              under de senaste åren.
            </seg>
          </u>
          <u>
            <seg>
              Man använde sig av aggressiv telefonförsäljning och sålde dyra
              råd om hur spararna skulle placera premiepensionerna, samtidigt
              som bolaget tog ut höga avgifter. Man såg till att få tillstånd
              hos Finansinspektionen för att bedriva sparverksamhet. När man
              hade kontroll över spararnas pengar köpte man så kallade warranter.
              Dessa genererade vinst, men vinsten slussades vidare till ägaren
              – inte till fondspararna.
            </seg>
          </u>
          <u>
            <seg>
              Att skojare som Allra uppmärksammas visar på att granskningssystemet
              fungerar. Men när preskriptionstiden är för kort riskerar detta
              att leda till att det inte går att utdöma straff för de överträdelser
              som har begåtts.
            </seg>
          </u>
          <u>
            <seg>
              Två år är en mycket kort preskriptionstid. I praktiken innebär
              det att en myndighet har väldigt kort tid på sig att vidta åtgärder
              när den har hittat ett fel. Det kan ha gått ett och ett halvt
              år sedan felet begicks, och då är tiden ytterst knapp. Därför
              behöver preskriptionstiden förlängas, exempelvis till fem år.
            </seg>
          </u>
          <u>
            <seg>
              Att förlänga preskriptionstiden är någonting som tas upp av den
              utredning som hade i uppdrag att föreslå hur införandet av EU-direktivet
              i Sverige skulle gå till. Utredningen pekade på att ärendena är
              komplexa och att det kan finnas anledning att låta fysiska personer
              yttra sig när Finansinspektionen anser att företaget har brutit
              mot reglerna, vilket såklart förlänger handläggningstiden.
            </seg>
          </u>
          <u>
            <seg>
              Flertalet remissinstanser tillstyrkte förslaget, och ingen remissinstans
              avstyrkte det. Men av någon oklar anledning har regeringen inte
              genomfört detta. Uppenbarligen är man inte orolig för fler Allraskandaler.
            </seg>
          </u>
          <u>
            <seg>
              Allra etablerades redan 2008. Flera av de oklarheter som finns
              är från 2015, men det finns även oklarheter från tidigare år.
            </seg>
          </u>
          <u>
            <seg>
              Herr talman! En av de debatter som var stora inför regeringens
              proposition var frågan om provisionsförbud. Vissa aktörer har
              uppenbarligen tjänat mycket pengar på att sälja produkter som
              har gynnat säljaren mer än vad de har gynnat köparen.
            </seg>
          </u>
          <u>
            <seg>
              Samtidigt har det funnits andra aktörer, såsom sparbankerna,
              som varit seriösa och för vilka provisionen har varit ett viktigt
              komplement i affärsmodellen och i relationen till kunderna.
            </seg>
          </u>
          <u>
            <seg>
              Jag tycker att regeringens förslag om förbud, i vissa fall, mot
              att ta emot ersättningar från tredje part är ett steg i rätt riktning.
              En ökad konkurrens inom banksektorn är en mycket viktig fråga,
              och därför kan det finnas skäl att införa ett totalt förbud mot
              provisioner. Storbritannien och Nederländerna har redan infört
              olika typer av provisionsförbud. Detta tycks ha lett både till
              en ökad konkurrens och till en prispress.
            </seg>
          </u>
          <u>
            <seg>
              Ett införande av provisionsförbud kan dock drabba mindre aktörer
              som inte har egna sparandeprodukter och egen distribution, till
              exempel sparbankerna. Det kan leda till minskad konkurrens och
              gynna storbankerna och de större försäkringsbolagen på de mindre
              aktörernas bekostnad, vilket är något som bland annat Konkurrensverket
              har pekat på i sitt remissvar.
            </seg>
          </u>
          <u>
            <seg>
              Enligt Vänsterpartiet borde regeringen utreda hur ett förbud
              mot provisioner skulle kunna utformas och vilka konsekvenser ett
              sådant förbud skulle kunna medföra. Regeringen bör därför tillsätta
              en utredning som närmare studerar hur ett provisionsförbud skulle
              kunna utformas och vilka konsekvenser ett sådant förslag skulle
              få, inte minst för konkurrensen inom banksektorn.
            </seg>
          </u>
          <u>
            <seg>
              Med detta sagt vill jag yrka bifall till reservation 2.
            </seg>
          </u>
          <note type="speaker">
            Anf. 45 BÖRJE VESTLUND (S):
          </note>
          <u>
            <seg>
              Herr talman! Jag är inte bara den sista talaren i denna debatt
              utan även den sista talaren i ärendedebatter under detta riksmöte.
              Jag vet inte om jag ska tolka det som att jag är ett ankare eller
              om jag ska vara särskilt hedrad av det.
            </seg>
          </u>
          <u>
            <seg>
              Jag ska inte försöka att utnyttja alla de sex minuter som jag
              har i talartid. Om jag skulle ha gått igenom detta ärende från
              början till slut och redogjort för hela ärendet skulle jag ha
              behövt minst 15 minuter, och jag tror inte att man är särskilt
              intresserad av att sitta och höra på när jag pratar om finansmarknadsfrågor
              i 15 minuter. Jag försöker att förkorta och göra ett väldigt kort
              sammandrag av detta.
            </seg>
          </u>
          <u>
            <seg>
              Det här är ett av de betänkanden som vi har att behandla som
              gäller det som följde på finanskrisen 2008. Det är nu dags att
              implementera detta regelverk.
            </seg>
          </u>
          <u>
            <seg>
              Kort kan det sägas att Mifid och Mifid II handlar om att man
              ska stärka finansmarknadens effektivitet och integritet. Man ska
              också ge rättsliga verktyg att använda mot värdepappersföretag,
              reglerade marknader och andra handelsplatser, leverantörer av
              datarapporteringstj änster samt företag från tredje land som tillhandahåller
              investeringstjänster och utför investeringsverksamhet.
            </seg>
          </u>
          <u>
            <seg>
              Det gäller även råvaror och handel med utsläppsrätter, så detta
              kommer också att bli en del av finansmarknaden, vilket det inte
              alltid har varit tidigare.
            </seg>
          </u>
          <u>
            <seg>
              Bland annat nämns i detta betänkande att man ska stärka transparensen
              när det gäller finansmarknadens olika aktörer.
            </seg>
          </u>
          <u>
            <seg>
              En annan viktig åtgärd som man har vidtagit, till exempel i krishanteringsdirektivet
              S olvens II, som handlar om hur man ska hantera kriser i banker
              och i försäkringsföretag, gäller att man även här kommer att ge
              ett särskilt ansvar för ledning och styrelse.
            </seg>
          </u>
          <u>
            <seg>
              I dag går det, precis som Håkan Svenneling sa tidigare, att smita
              undan och säga att man själv inte har det fulla ansvaret. Man
              behöver inte hela tiden stå för allt. En del av dessa hål kommer
              alltså att täppas till.
            </seg>
          </u>
          <u>
            <seg>
              En annan viktig sak i detta sammanhang är att rådgivningen kommer
              att bli mycket mer uppstyrd.
            </seg>
          </u>
          <u>
            <seg>
              Det har funnits en stark kritik mot rådgivningen. Man har till
              exempel gett råd om att använda sina egna produkter. Detta kommer
              nu att regleras så att det inte är möjligt att göra på det sättet.
            </seg>
          </u>
          <u>
            <seg>
              Provisionen har kanske varit den fråga som har diskuterats mest
              under remisstiden. En del mindre banker men framför allt sparbankerna
              har haft mycket synpunkter på den. Propositionen är nu avskalad
              så pass mycket att den följer det som direktivet kräver. Mycket
              längre kan man inte gå, för då skulle kommissionen omedelbart
              tala om för oss att vi har brutit mot reglerna, och då skulle
              vi kunna få betala böter.
            </seg>
          </u>
          <u>
            <seg>
              När det gäller preskriptionstiden kan man alltid diskutera om
              den ska vara tre eller två år. Det finns mycket avancerade ekonomiska
              brott, och de brukar ta väldigt lång tid att utreda. Jag tycker
              att vi ska kolla här hur detta kommer att falla ut. Direktivet
              föreskriver också att preskriptionstiden ska vara två år. Men
              det kan finnas anledning att återkomma till detta.
            </seg>
          </u>
          <note>
            Med detta, herr talman, yrkar jag bifall till utskottets förslag
            och avstyrker motionen.
          </note>
          <u>
            <seg>
              Jag önskar kammaren en mycket trevlig sommar.
            </seg>
          </u>
          <note>
            (Applåder)
          </note>
          <note type="speaker">
            Anf. 46 HÅKAN SVENNELING (V) replik:
          </note>
          <u>
            <seg>
              Herr talman! Jag kunde inte låta bli att begära replik på Börje
              Vestlund i och med att jag vet hur mycket Börje gillar att debattera
              med mig och jag med honom, så jag tänkte att vi skulle ha detta
              replikskifte som sommaravslutning.
            </seg>
          </u>
          <u>
            <seg>
              Jag hade gärna hört dig, Börje, i 15 minuter prata om detta.
              Det är ju faktiskt en av årets tjockaste propositioner som vi
              nu debatterar, så det var en gedigen proposition som vi fick på
              riksdagens bord.
            </seg>
          </u>
          <u>
            <seg>
              Ett stort problem med att regeringen har satt en tydlig standard
              med en preskriptionstid på bara två år inom all typ av finansmarknadslagstiftning
              är att den typ av skojare som Allra visat sig vara kommer undan
              väldigt enkelt. Man gör stora vinster under ett antal år och hoppas
              sedan på att komma undan, men som vanligt hinner ofta systemet
              ikapp en. Nu pågår en debatt och diskussion i Sverige om att förändra
              hela premiepensionssystemet i grunden som en konsekvens av ett
              bolags agerande.
            </seg>
          </u>
          <u>
            <seg>
              Det gör att vi har en situation där det är viktigt att komma
              åt de tillgångar som man har fuskat sig till på olika sätt. Om
              det finns villor för 50 miljoner och lyxbilar som man har använt
              till Gumball 3000 visar det på att det är otroliga tillgångar
              som de här ägarna har tillskansat sig, och det är långtifrån säkert
              att det har skett på ett lagligt sätt.
            </seg>
          </u>
          <u>
            <seg>
              Jag förstår inte varför regeringen och Socialdemokraterna inte
              är intresserade av att göra något åt dessa skojare. I praktiken
              bygger man upp ett stort system där man lägger mycket resurser
              för att Finansinspektionen ska kunna granska den här typen av
              aktörer, men i andra änden ger man dem inte den tidsram som de
              behöver för att klara sin handläggning. Det gör att man i praktiken
              missar målet och låter människor som fuskar komma undan.
            </seg>
          </u>
          <u>
            <seg>
              Varför ska vi ha det så, Börje?
            </seg>
          </u>
          <note type="speaker">
            Anf. 47 BÖRJE VESTLUND (S) replik:
          </note>
          <u>
            <seg>
              Herr talman! Om det skulle vara så som Håkan Svenneling tror,
              att fler skulle åka fast om vi hade tre års preskriptionstid,
              vore jag glad. Om preskriptionstiden skulle vara flera år skulle
              man kunna tänka sig att Finansinspektionen hann arbeta vidare
              med ärendena.
            </seg>
          </u>
          <u>
            <seg>
              Det har varit väldigt många remissinstanser, och det är viktigt
              att propositionen är så genomarbetad som möjligt. Det menar jag
              att den är och att det har gjorts en bra avvägning här.
            </seg>
          </u>
          <u>
            <seg>
              Jag har försökt följa finansmarknaden rätt så nära, och det är
              bara vid något enstaka tillfälle som man inte har kunnat lagföra
              dem som har gjort sig skyldiga till brott i de här fallen.
            </seg>
          </u>
          <u>
            <seg>
              Det är inte så att man inte måste stå till svars inför Finansinspektionen
              och få betala dryga skadestånd till Finansinspektionen. Där finns
              ingen preskriptionstid. Däremot är preskriptionstiden två år vid
              brott.
            </seg>
          </u>
          <u>
            <seg>
              Detta regleras också i propositionen genom ett mycket noggrannare
              regelverk, inte minst vad gäller värdepappersföretagen, som Håkan
              Svenneling pratar om i sammanhanget.
            </seg>
          </u>
          <note type="speaker">
            Anf. 48 HÅKAN SVENNELING (V) replik:
          </note>
          <u>
            <seg>
              Herr talman! Jag kan konstatera att regeringen är ensam om sin
              åsikt. Ingen av remissinstanserna håller med regeringen utan tycker
              att utredarens förslag om tre års preskriptionstid vore bättre.
              Några remissinstanser tycker till och med att den skulle vara
              längre.
            </seg>
          </u>
          <u>
            <seg>
              Jag vill ändå tacka Börje så mycket för den här debatten och
              önska honom en trevlig sommar. Jag hoppas att han får lite sol
              och värme och att han kan njuta av sommaren och ta igen sig på
              ett bra sätt inför det sista riksmötesåret för denna mandatperiod.
            </seg>
          </u>
          <note type="speaker">
            Anf. 49 BÖRJE VESTLUND (S) replik:
          </note>
          <u>
            <seg>
              Herr talman! Jag vill önska Håkan Svenneling detsamma.
            </seg>
          </u>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 9.)
          </note>
          <note>
            Ajournering
          </note>
          <note>
            Kammaren beslutade kl. 11.55 på förslag av förste vice talmannen
            att ajournera sammanträdet i åtta minuter.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 12.03.
          </note>
          <note>
            § 9 Beslut om ärenden som slutdebatterats vid dagens sammanträde
          </note>
          <note>
            FiU20 Riktlinjer för den ekonomiska politiken
          </note>
          <note>
            Punkt 1 (Riktlinjer för den ekonomiska politiken och budgetpolitiken)
          </note>
          <note>
            1. utskottet
          </note>
          <note>
            2. res. 1 (M)
          </note>
          <note>
            3. res. 2 (SD)
          </note>
          <note>
            4. res. 3 (C)
          </note>
          <note>
            5. res. 4 (L)
          </note>
          <note>
            6. res. 5 (KD)
          </note>
          <note>
            Förberedande votering 1:
          </note>
          <note>
            18 för res. 4
          </note>
          <note>
            15 för res. 5
          </note>
          <note>
            283 avstod
          </note>
          <note>
            33 frånvarande
          </note>
          <note>
            Kammaren biträdde res. 4.
          </note>
          <note>
            Förberedande votering 2:
          </note>
          <note>
            19 för res. 3
          </note>
          <note>
            18 för res. 4
          </note>
          <note>
            279 avstod
          </note>
          <note>
            33 frånvarande
          </note>
          <note>
            Kammaren biträdde res. 3.
          </note>
          <note>
            Förberedande votering 3:
          </note>
          <note>
            43 för res. 2
          </note>
          <note>
            19 för res. 3
          </note>
          <note>
            254 avstod
          </note>
          <note>
            33 frånvarande
          </note>
          <note>
            Kammaren biträdde res. 2.
          </note>
          <note>
            Förberedande votering 4:
          </note>
          <note>
            77 för res. 1
          </note>
          <note>
            43 för res. 2
          </note>
          <note>
            196 avstod
          </note>
          <note>
            33 frånvarande
          </note>
          <note>
            Kammaren biträdde res. 1.
          </note>
          <u>
            <seg>
              Amineh Kakabaveh (V) anmälde att hon avsett att avstå från att
              rösta men markerats ha röstat ja.
            </seg>
          </u>
          <note>
            Huvudvotering:
          </note>
          <note>
            144 för utskottet
          </note>
          <note>
            117 för res. 1
          </note>
          <note>
            55 avstod
          </note>
          <note>
            33 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 104 S, 22 MP, 18 V
          </note>
          <note>
            För res. 1: 75 M, 40 SD, 2 -
          </note>
          <note>
            Avstod: 1 SD, 1 MP, 19 C, 18 L, 15 KD, 1 -
          </note>
          <note>
            Frånvarande: 9 S, 8 M, 6 SD, 2 MP, 3 C, 3 V, 1 L, 1 KD
          </note>
          <note>
            Stina Bergström (MP) anmälde att hon avsett att rösta ja men
            markerats ha avstått från att rösta.
          </note>
          <note>
            Punkt 2
          </note>
          <note>
            Kammaren biföll utskottets förslag.
          </note>
          <note>
            Punkt 3 (Redovisning av sysselsättningseffekter)
          </note>
          <note>
            1. utskottet
          </note>
          <note>
            2. res. 6 (S, MP, V)
          </note>
          <note>
            Votering:
          </note>
          <note>
            172 för utskottet
          </note>
          <note>
            143 för res. 6
          </note>
          <u>
            <seg>
              1 avstod
            </seg>
          </u>
          <note>
            33 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 S, 75 M, 41 SD, 1 MP, 19 C, 18 L, 15 KD, 2 -
          </note>
          <note>
            För res. 6: 103 S, 22 MP, 18 V
          </note>
          <note>
            Avstod: 1 -
          </note>
          <note>
            Frånvarande: 9 S, 8 M, 6 SD, 2 MP, 3 C, 3 V, 1 L, 1 KD
          </note>
          <note>
            Faradj Koliev (S) och Karin Svensson Smith (MP) anmälde att de
            avsett att rösta nej men markerats ha röstat ja.
          </note>
          <note>
            Punkt 4 (Utgiftstakets styrande effekt)
          </note>
          <note>
            1. utskottet
          </note>
          <note>
            2. res. 7 (S, MP, V)
          </note>
          <note>
            Votering:
          </note>
          <note>
            170 för utskottet
          </note>
          <note>
            145 för res. 7
          </note>
          <u>
            <seg>
              1 avstod
            </seg>
          </u>
          <note>
            33 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 75 M, 41 SD, 19 C, 18 L, 15 KD, 2 -
          </note>
          <note>
            För res. 7: 104 S, 23 MP, 18 V
          </note>
          <note>
            Avstod: 1 -
          </note>
          <note>
            Frånvarande: 9 S, 8 M, 6 SD, 2 MP, 3 C, 3 V, 1 L, 1 KD
          </note>
          <note>
            FiU21 Vårändringsbudget för 2017
          </note>
          <note>
            Punkt 1 (Vårändringsbudget för 2017)
          </note>
          <note>
            1. utskottet
          </note>
          <note>
            2. res. (SD)
          </note>
          <note>
            Votering:
          </note>
          <note>
            153 för utskottet
          </note>
          <note>
            43 för res.
          </note>
          <u>
            <seg>
              120 avstod
            </seg>
          </u>
          <note>
            33 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 104 S, 2 M, 23 MP, 1 C, 18 V, 4 L, 1 KD
          </note>
          <note>
            För res.: 41 SD, 2 -
          </note>
          <note>
            Avstod: 73 M, 18 C, 14 L, 14 KD, 1 -
          </note>
          <note>
            Frånvarande: 9 S, 8 M, 6 SD, 2 MP, 3 C, 3 V, 1 L, 1 KD
          </note>
          <note>
            Jörgen Andersson (M) och Barbro Westerholm (L) anmälde att de
            avsett att avstå från att rösta men markerats ha röstat ja.
          </note>
          <note>
            Punkt 2
          </note>
          <note>
            Kammaren biföll utskottets förslag.
          </note>
          <note>
            FiU34 Årsredovisning för staten 2016
          </note>
          <note>
            Kammaren biföll utskottets förslag.
          </note>
          <note>
            FiU35 Nya regler om marknader för finansiella instrument (MiFID
            II och MiFIR)
          </note>
          <note>
            Punkt 3 (Förlängd preskriptionstid)
          </note>
          <note>
            1. utskottet
          </note>
          <note>
            2. res. 2 (V)
          </note>
          <note>
            Votering:
          </note>
          <note>
            293 för utskottet
          </note>
          <note>
            18 för res. 2
          </note>
          <note>
            2 avstod
          </note>
          <note>
            36 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 10 4 S, 75 M, 40 SD, 22 MP, 17 C, 18 L, 15 KD,
            2 -
          </note>
          <note>
            För res. 2: 18 V
          </note>
          <note>
            Avstod: 1 C, 1 -
          </note>
          <note>
            Frånvarande: 9 S, 8 M, 7 SD, 3 MP, 4 C, 3 V, 1 L, 1 KD
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            § 10 Avtackning
          </note>
          <note type="speaker">
            Anf. 50 TALMANNEN:
          </note>
          <u>
            <seg>
              Ärade ledamöter! Ett riksdagsår går mot sitt slut. Det har varit
              ett år fyllt av politisk verksamhet, debatter och beslut. Nästa
              år är det val. Med tanke på hur fort det här riksdagsåret har
              gått hoppas jag att ni allihop har förberett er för att om ett
              år vara mitt i en brinnande valrörelse. Det går fort nu.
            </seg>
          </u>
          <u>
            <seg>
              Ni är 349 riksdagsledamöter som varje dag arbetar i demokratins
              tjänst. Ni gör varje dag insatser för att göra Sverige till ett
              bättre samhälle, och nästa år kommer ni att få göra det extra
              mycket.
            </seg>
          </u>
          <u>
            <seg>
              Med start hösten 2018 kommer vi också i riksdagen göra något
              extra mycket, och det är att vi då startar firandet av Sverige
              som en demokrati. Vi kommer att fira hundraårsjubileet av svensk
              demokrati mellan 2018 och januari 2022. Det kommer att avslutas
              i ja nuari 2022 när det är exakt 100 år sedan de första kvinnorna
              trädde in i riksdagen.
            </seg>
          </u>
          <u>
            <seg>
              Redan i år kommer vi dock att fira någonting annat, och det är
              riksdagsordningen som i år firar 400 år. Det var Axel Oxenstierna
              som höll i pennan när riksdagen fick sitt första regelverk. Riksdagsordningen
              är värd att uppmärksamma, och vi gör det med aktiviteter som ska
              bidra till att öka intresset för riksdagens roll i samhället.
              Jag är glad över att vi har en riksdagsordning som det inte råder
              något partipolitiskt käbbel om utan att vi kan enas om hur våra
              arbetsformer här i riksdagen ser ut.
            </seg>
          </u>
          <u>
            <seg>
              Axel Oxenstierna var framsynt, men inte ens han hade i åtanke
              att vi någon gång skulle bli medlemmar av Europeiska unionen.
              Regelverket i Europeiska unionen gör naturligtvis att vi i riksdagen
              också måste anpassa oss. Det faller på oss att arbeta med det.
              Under ledning av förste vice talmannen Tobias Billström har vi
              en parlamentarisk kommitté som är i full gång med att utreda riksdagens
              arbete med EU-frågor.
            </seg>
          </u>
          <u>
            <seg>
              Det är faktiskt redan tio år sedan dessa arbetsformer sågs över,
              och mycket har hunnit förändras. Vi behöver diskutera hur relationen
              till, eller kontrollen av, regeringen ska se ut från riksdagens
              sida och också hur riksdagens relation till EU-kommissionen och
              dess olika förslag ska se ut.
            </seg>
          </u>
          <u>
            <seg>
              Det är inte alltid enkelt för oss ledamöter att följa med i alla
              EU-regelverk och alla EU-processers olika vägar. Därför kommer
              ni i höst att få tillgång till en digital EU-guide. Ni kommer
              enkelt att kunna hitta all tänkbar information om Europeiska unionen
              och hur man som ledamot kan följa och påverka processen. För er
              kommer det att räcka med att titta i mobilen. Och titta ned i
              mobilen vet jag att ni kan.
            </seg>
          </u>
          <u>
            <seg>
              Till hösten kommer vi också att få nya lokalföreskrifter. Hela
              anledningen till att vi har gjort om lokalföreskrifterna är för
              att skapa bättre förutsättningar för er som ledamöter och för
              partigrupperna att kunna bedriva politiskt arbete i riksdagen.
              Det blir lättare för er ledamöter att boka lokaler, och ni kommer
              också att få möjlighet att boka större lokaler än tidigare.
            </seg>
          </u>
          <u>
            <seg>
              Partierna kommer dessutom att få större möjligheter att ha aktiviteter
              som också har externa gäster för att på så sätt kunna ägna sig
              åt politikutveckling. I dagens lokalföreskrifter finns det någonting
              som kallas att det i huvudsak ska vara av intern karaktär, och
              det tas nu bort för att möjliggöra att riksdagsgrupperna ska kunna
              ha möten för att utveckla sin politik. Det tror jag blir väldigt
              bra.
            </seg>
          </u>
          <u>
            <seg>
              Ärade ledamöter! Ett år går väldigt fort. De flesta av er sitter
              nu och funderar på nästa års valrörelse. Men det finns några av
              oss som inte funderar så mycket på nästa års valrörelse. Fyra
              av dem är här med oss i dag. Jag vill därmed rikta mig direkt
              till er med ett varmt och stort tack för era insatser i demokratins
              tjänst.
            </seg>
          </u>
          <u>
            <seg>
              Jag vill börja med Jan-Olof Larsson. Din bana har gått från många
              fackliga uppdrag till kommunala uppdrag och sedan vidare till
              14 år i riksdagen. I dig möts verkligen industrin och miljön,
              och det har du använt i ditt riksdagsuppdrag. Du har framför allt
              varit aktiv i miljö- och jordbruksutskottet, men du har också
              arbetat i EU-nämnden. Du har främst arbetat med tre prioriterade
              frågor: fiske, fiske och fiske.
            </seg>
          </u>
          <u>
            <seg>
              Du är en energisk person. Som ung var du friidrottare, och du
              har klippet kvar i steget när du tar dig fram snabbt i riksdagens
              korridorer. Men du tar dig fram snabbt även i politiken. Du är
              stridbar och stark men alltid rättvis. Orättvisor har du, Jan-Olof
              Larsson, alltid gått emot. Du är beredd att ta fajten för det
              du tror på. Det spelar ingen roll om klockan är fyra på natten
              på en partikongress – har partistyrelsen och jordbruksministern
              lagt ett dåligt förslag, ja då blir det banne mig votering! Du
              vann inte voteringen, men du försökte i alla fall.
            </seg>
          </u>
          <u>
            <seg>
              Du är också lojal och långt ifrån långsint. När ett beslut väl
              är fattat är det det som gäller – tills nästa gång frågan kommer
              upp i alla fall.
            </seg>
          </u>
          <u>
            <seg>
              Du har varit med och format socialdemokratisk fiskepolitik och
              därigenom bidragit till ett hållbart fiske. Inte minst utkastförbudet,
              som innebär att fisk som har tagits upp inte får slängas tillbaka,
              har du jobbat myck ­ et hårt för.
            </seg>
          </u>
          <u>
            <seg>
              Det är inte bara i riksdagen som du är engagerad i fiskefrågor.
              Det är du självklart hemma i Kungshamn också. Jag önskar dig inte
              bara god fiskelycka utan också lycka till i dina kommunala politiska
              uppdrag och som sakkunnig på deltid åt landsbygdsministern. Lycka
              till!
            </seg>
          </u>
          <note>
            (Applåder)
          </note>
          <u>
            <seg>
              Hans Linde! Du har varit riksdagsledamot i nästan elva år. Men
              jag måste säga att du är dig lik från tiden när jag först mötte
              dig i utrikesutskottet. Du är samma starka debattör i dag. Det
              är bara skägget som har tillkommit sedan dess.
            </seg>
          </u>
          <u>
            <seg>
              Det är just i utrikesutskottet som du mest har varit verksam
              här i riksdagen, även om du haft andra uppdrag också. Du har varit
              gruppledare, vilket jag har varit tacksam för som talman. Du har
              också varit Vänsterpartiets talesperson i utrikespolitiska frågor
              och i hbtq-frågor.
            </seg>
          </u>
          <u>
            <seg>
              I utskottets sessionssal och här i kammaren har ditt engagemang
              varit otroligt starkt. Här har du drivit på för en rättvis och
              solidarisk utrikespolitik, utvecklingsfrågor och inte minst kvinnors
              rättigheter. Du om någon vet vikten av det som ligger bakom bokstavskombinationen
              SRHR.
            </seg>
          </u>
          <u>
            <seg>
              Kanske är det din känsla för solidaritet som har gett dig de
              egenskaper du förknippas med. Du är en fin lagspelare som präglas
              av omtänksamhet, klokskap och kunnighet. Du tänker nytt och snabbt
              och vill hitta vägar framåt. Men du lägger aldrig den demokratiska
              processen åt sidan.
            </seg>
          </u>
          <u>
            <seg>
              Hans! Ditt engagemang från riksdagen tar du med dig även på fritiden.
              Utrikespolitiken kom fram genom styrelseuppdrag i Svenska Afghanistankommittén
              samt din vilja att resa i världen och möta människor.
            </seg>
          </u>
          <u>
            <seg>
              Ditt driv och ditt engagemang gör intryck både på hemmaplan och
              internationellt. Du gör så stort intryck att du till och med har
              blivit utsedd till en av världens fem snyggaste politiker. Ja,
              ja det var i Indien! Men även om undersökningen gjordes i Indien
              tror jag att flera av oss skulle vilja ge ett sådant intryck.
            </seg>
          </u>
          <u>
            <seg>
              Jag är övertygad om att såväl förmågan att göra intryck som kunnigheten
              och engagemanget kommer att komma väl till pass i ditt nya uppdrag
              som ordförande i RFSU.
            </seg>
          </u>
          <u>
            <seg>
              Hans! Tack för dina insatser i riksdagen, och lycka till i det
              nya uppdraget!
            </seg>
          </u>
          <note>
            (Applåder)
          </note>
          <u>
            <seg>
              Jag vill också vända mig till Erik Ullenhag. Erik! Du har gått
              en lång väg i politiken. Trots det är du fortfarande lika ung.
            </seg>
          </u>
          <u>
            <seg>
              Du började i ungdomsförbundet och var sedan partiaktiv och riksdagsledamot.
              Du blev partisekreterare och gruppledare, vilket jag som talman
              var otroligt glad över. Du har också varit statsråd. Du har verkligen
              en gedigen meritlista.
            </seg>
          </u>
          <u>
            <seg>
              I riksdagen har du suttit i arbetsmarknadsutskottet, socialutskottet
              och finansutskottet som ordinarie ledamot, och du har varit ditt
              partis talesperson i bland annat ekonomisk-politiska frågor och
              integrationsfrågor.
            </seg>
          </u>
          <u>
            <seg>
              Man är inte aktiv som politiker så länge som du har varit om
              man inte är starkt engagerad.
            </seg>
          </u>
          <u>
            <seg>
              Öppenhet och mångfald, hbtq, klimat och miljö – det är exempel
              på frågor som ryms inom ditt ställningstagande för allas lika
              värde och rättigheter.
            </seg>
          </u>
          <u>
            <seg>
              En kunnig person, omtänksam och vänlig, ja faktiskt en ovanligt
              snäll politiker – det är vad jag hör om dig. Men jag hör också
              att du är snabbtänkt, analytisk och en god förhandlare.
            </seg>
          </u>
          <u>
            <seg>
              Du har humor och värme. Men det finns tillfällen då dessa egenskaper
              lyser med sin frånvaro. Det är i riksdagens innebandyhall. När
              ditt lag har förlorat försvinner humor och värme.
            </seg>
          </u>
          <u>
            <seg>
              Du är faktiskt beviset på hur snabbt det går i dagens politik.
              Jag tänker naturligtvis på skäggchocken – som det står i kvällstidningarnas
              rubriker nu för tiden. Aldrig har väl ett skägg vuxit så fort
              som när du intervjuades i tv. Kl. 19.42 var du med i en nyhetssändnin
              g i tv. Tre minuter senare, kl. 19.45, intervjuas du igen. Den
              här gången handlar det om andra frågor, och du har skägg.
            </seg>
          </u>
          <u>
            <seg>
              Intervjuerna hade såklart skett i en annan ordning, och du hade
              hunnit raka dig emellan. Men tv lade upp det på ett sådant sätt
              att du såg att ha en osedvanligt stark skäggväxt.
            </seg>
          </u>
          <u>
            <seg>
              Politiken bjuder på oanade svängar ibland.
            </seg>
          </u>
          <u>
            <seg>
              Erik! Ett stort tack för din tid i riksdagen, och lycka till
              i ditt uppdrag som Sveriges ambassadör i Jordanien!
            </seg>
          </u>
          <note>
            (Applåder)
          </note>
          <u>
            <seg>
              Engagemang är nyckelordet för dagen, och det gäller förstås också
              dig, Hans Unander. Som riksdagsledamot har du suttit i bostadsutskottet
              och finansutskottet, där du ansvarade för AP-fonderna. Men du
              har också drivit många andra frågor.
            </seg>
          </u>
          <u>
            <seg>
              Hemma i Dalarna har du varit fackligt aktiv, bland annat som
              ordförande för Kommunal i Dalarna. Men du har också jobbat med
              frågor om jakt och infrastruktur. Du har haft järnvägen i fokus
              och varit drivande för etableringen av en flygplats i Sälen.
            </seg>
          </u>
          <u>
            <seg>
              Ditt engagemang har du haft med dig in i riksdagsarbetet. Infrastrukturfrågorna
              och Dalarna har i dig haft en envis, stark och lojal talesperson.
              Nu när du har avgått är jag ganska säker på att de pustar ut i
              Regeringskansliet, eftersom du är en sådan person som verkligen
              kan trycka på i frågor och hänga i – om man säger så – när det
              gäller det som är viktigt för dig och för Dalarna. Och det fick
              Regeringskansliet naturligtvis känna av.
            </seg>
          </u>
          <u>
            <seg>
              Du är en sådan pådrivande kraft eftersom du står stark i dina
              värderingar. Du använder din erfarenhet, din envishet och glimten
              i ögat för att komma framåt och åstadkomma resultat. Du är en
              rakryggad person som inte är rädd för att säga vad du tycker.
              Och det är en god egenskap för en politiker.
            </seg>
          </u>
          <u>
            <seg>
              Du vet vad du talar om. I vårt samhälle kan man skapa förändring,
              och genom politiskt och fackligt engagemang kan man ta sig hela
              vägen till Sveriges riksdag. Det har du gjort.
            </seg>
          </u>
          <u>
            <seg>
              Hans! Tack för dina år som riksdagsledamot. Jag önskar dig all
              välgång i din fortsatta gärning som kommunstyrelsens ordförande
              och kommunalråd i Malung-Sälen.
            </seg>
          </u>
          <note>
            (Applåder)
          </note>
          <u>
            <seg>
              Jag vill också säga några ord om de ledamöter som har avgått
              men som inte har möjlighet att vara här i dag. Jag vill naturligtvis
              ändå uppmärksamma deras gärning.
            </seg>
          </u>
          <u>
            <seg>
              Håkan Juholt kom in i riksdagen 1994. Han har alltid varit en
              mycket engagerad, och engagerande, politiker. Få andra politiker
              kan som Håkan, från en talarstol eller i en debatt, få med sig
              och entusiasmera åhörarna.
            </seg>
          </u>
          <u>
            <seg>
              Förankringen i politiken och folkrörelsearbetet är gediget. Han
              har varit aktiv i SSU, i kommunpolitiken. Han har varit biträdande
              partisekreterare och förstås partiledare. Gemensamt för alla uppdragen
              är att Håkan har tagit sig an dem med ett starkt engagemang i
              frågor som varit med honom länge, som jämlikhet och fördelningspolitik.
              Han har också ett stort kulturintresse.
            </seg>
          </u>
          <u>
            <seg>
              Håkan har också en lång bana som försvarspolitiker bakom sig.
              Han har varit ordförande i försvarsutskottet och i Försvarsberedningen
              – jag vet ärligt talat inte i hur många år – ledamot av Utrikesnämnden
              och Krigsdelegationen liksom i riksdagens delegation till Natos
              parlamentariska församling och OSSE-delegationen.
            </seg>
          </u>
          <u>
            <seg>
              Håkan ska tillträda som Sveriges ambassadör på Island, och jag
              önskar honom lycka till i det uppdraget.
            </seg>
          </u>
          <note>
            (Applåder)
          </note>
          <u>
            <seg>
              Jag vill också tacka Ulf Berg. Han var en gång i tiden en polis
              som påverkades av det han såg i sitt yrke och gav sig in i politiken
              för att förändra och arbeta för att ge unga en god start i livet.
              Ulf är en person med stort hjärta och engagemang, och jag tror
              att det ligger till grund för både hans tidigare yrkesval och
              hans bana i politiken.
            </seg>
          </u>
          <note>
            I riksdagen var Ulf ordförande i skatte utskottet samt ledamot
            av miljö ‑ och jordbruksutskottet och näringsutskottet.
          </note>
          <u>
            <seg>
              Landsbygden, gröna näringar, jakt och viltvård hör också till
              de frågor Ulf gärna driver. Han har varit landsbygdspolitisk talesperson
              för sitt parti och bland annat suttit i den parlamentariska landsbygdskommittén.
            </seg>
          </u>
          <u>
            <seg>
              Jag önskar Ulf lycka till i sitt nya uppdrag som oppositionsråd
              i Landstinget i Dalarna.
            </seg>
          </u>
          <note>
            (Applåder)
          </note>
          <u>
            <seg>
              Carin Jämtin har varit riksdagsledamot i ett par olika omgångar.
              Hon har också varit statsråd, partisekreterare och oppositionsborgarråd.
              Carin har verkligen agerat både lokalt, i Stockholm, och globalt
              med ett starkt engagemang för miljö- och utvecklingsfrågor.
            </seg>
          </u>
          <u>
            <seg>
              Hennes olika uppdrag har alltid kopplats samman med det hon brinner
              för, det vill säga människors fri- och rättigheter, jämlikhet,
              miljö och demokrati.
            </seg>
          </u>
          <u>
            <seg>
              Carin är nu tillbaka i de internationella utvecklingsfrågor där
              hon så länge har varit aktiv. Jag vill tacka Carin för hennes
              tid i riksdagen och önskar henne lycka till i det nya uppdrag
              som generaldirektör för Sida.
            </seg>
          </u>
          <note>
            (Applåder)
          </note>
          <u>
            <seg>
              Anders Forsberg blev riksdagsledamot efter valet 2014 och har
              varit ledamot av miljö- och jordbruksutskottet, men var innan
              dess länge aktiv i sitt parti. Anders är mycket engagerad i jordbruks-,
              skogsbruks- och landsbygdsfrågor. Det märks inte minst bland hans
              riksdagsmotioner, debatter, skriftliga frågor och interpellationer.
            </seg>
          </u>
          <u>
            <seg>
              Det är också frågor där han kan kombinera praktik på hemmaplan
              med teori i politiken. Utanför riksdagen är Anders lantbrukare,
              så det är lätt att se det konsekventa engagemanget i hans olika
              roller.
            </seg>
          </u>
          <note>
            Tack , Anders , för din tid i riksdagen!
          </note>
          <note>
            (Applåder)
          </note>
          <u>
            <seg>
              Ärade ledamöter! Naturligtvis vill jag också tacka alla er som
              kommer att återsamlas här vid riksmötets öppnande i höst. Ett
              varmt tack för era insatser i riksdagen under det gångna riksdagsåret!
            </seg>
          </u>
          <u>
            <seg>
              Jag vill också tacka de vice talmännen, gruppledarna och ledamöterna
              i riksdagsstyrelsen för ett fantastiskt fint samarbete. Vidare
              vill jag tacka riksdagsdirektören och förvaltningens anställda
              för ett utmärkt arbete.
            </seg>
          </u>
          <u>
            <seg>
              Jag önskar er alla en skön, solig och avkopplande sommarledighet!
            </seg>
          </u>
          <note>
            (Applåder)
          </note>
          <note type="speaker">
            Anf. 51 Ålderspresident KRISTER ÖRNFJÄDER (S):
          </note>
          <u>
            <seg>
              Herr talman! Jag vill ta tillfället i akt att på ledamöternas
              vägnar tacka talmannen för det gångna verksamhetsåret.
            </seg>
          </u>
          <u>
            <seg>
              Jag vill också passa på att instämma i allt som har sagts, men
              jag vill göra ett litet tillägg, eftersom jag för närvarande har
              förmånen att ha varit här längst. Det tillägget handlar om att
              denna sommar och detta sommar ­ uppehåll är det sista sommaruppehållet
              som ni själva har bestämmanderätt över, om ni ska kandidera nästa
              år.
            </seg>
          </u>
          <u>
            <seg>
              Talmannen sa tidigare att tiden går fort. Men försök att se till
              att den här sommaren går lite saktare än vanligt! Nästa år lovar
              jag att tiden kommer att gå mycket fortare.
            </seg>
          </u>
          <u>
            <seg>
              Med det, herr talman, vill jag önska talmannen och hans familj
              en trevlig och avkopplande sommar.
            </seg>
          </u>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            § 11 Bordläggning
          </note>
          <note>
            Följande dokument anmäldes och bordlades:
          </note>
          <note>
            Motioner
          </note>
          <note>
            med anledning av prop. 2016/17:200 Miljöbedömningar
          </note>
          <note>
            2016/17:3757 av Jens Holm m.fl. (V)
          </note>
          <note>
            2016/17:3758 av Kristina Yngwe m.fl. (C, M, L, KD)
          </note>
          <note>
            § 12 Anmälan om interpellation
          </note>
          <note>
            Följande interpellation hade framställts:
          </note>
          <note>
            den 20 juni
          </note>
          <note>
            2016/17:579 Betalningsmedel
          </note>
          <note>
            av Hans Rothenberg (M)
          </note>
          <note>
            till statsrådet Per Bolund (MP)
          </note>
          <note>
            § 13 Anmälan om frågor för skriftliga svar
          </note>
          <u>
            <seg>
              Följande frågor för skriftliga svar hade framställts:
            </seg>
          </u>
          <note>
            den 20 juni
          </note>
          <note>
            2016/17:1620 Polisens kameraövervakning
          </note>
          <note>
            av Johan Forssell (M)
          </note>
          <note>
            till statsrådet Anders Ygeman (S)
          </note>
          <note>
            2016/17:1621 Nyanlända som deltar i snabbspår
          </note>
          <note>
            av Elisabeth Svantesson (M)
          </note>
          <note>
            till arbetsmarknads- och etableringsminister Ylva Johansson (S)
          </note>
          <u>
            <seg>
              2016/17:1622 Jobb och egen försörjning för nyanlända
            </seg>
          </u>
          <note>
            av Elisabeth Svantesson (M)
          </note>
          <note>
            till arbetsmarknads- och etableringsminister Ylva Johansson (S)
          </note>
          <note>
            2016/17:1623 Brott mot företagare
          </note>
          <note>
            av Sofia Fölster (M)
          </note>
          <note>
            till närings- och innovationsminister Mikael Damberg (S)
          </note>
          <note>
            2016/17:1624 Viltvårdsfonden
          </note>
          <note>
            av Lars Beckman (M)
          </note>
          <note>
            till statsrådet Sven-Erik Bucht (S)
          </note>
          <u>
            <seg>
              2016/17:1625 Brottsligheten mot våra äldre
            </seg>
          </u>
          <note>
            av Sten Bergheden (M)
          </note>
          <note>
            till statsrådet Anders Ygeman (S)
          </note>
          <u>
            <seg>
              2016/17:1626 Äldres rätt att välja sin mat
            </seg>
          </u>
          <note>
            av Sten Bergheden (M)
          </note>
          <note>
            till statsrådet Åsa Regnér (S)
          </note>
          <note>
            2016/17:1627 Utökad RUT-reform för äldre
          </note>
          <note>
            av Sten Bergheden (M)
          </note>
          <note>
            till finansminister Magdalena Andersson (S)
          </note>
          <u>
            <seg>
              2016/17:1628 Nya elskatter för pensionärer som bor i egna hus
            </seg>
          </u>
          <note>
            av Sten Bergheden (M)
          </note>
          <note>
            till finansminister Magdalena Andersson (S)
          </note>
          <note>
            2016/17:1629 Den nationella samordnaren mot våldsbejakande extre
            ­ mism
          </note>
          <note>
            av Roger Haddad (L)
          </note>
          <note>
            till justitie- och migrationsminister Morgan Johansson (S)
          </note>
          <u>
            <seg>
              2016/17:1630 Jordbruksverkets handläggningstider
            </seg>
          </u>
          <note>
            av Sten Bergheden (M)
          </note>
          <note>
            till statsrådet Sven-Erik Bucht (S)
          </note>
          <note>
            2016/17:1631 Riksdagens mål om vargstammen
          </note>
          <note>
            av Lars Beckman (M)
          </note>
          <note>
            till miljöminister Karolina Skog (MP)
          </note>
          <note>
            2016/17:1632 Åtgärder för minskat antal våldsbejakande islamister
          </note>
          <note>
            av Markus Wiechel (SD)
          </note>
          <note>
            till statsrådet Anders Ygeman (S)
          </note>
          <note>
            2016/17:1633 Mynt- och sedelutbytet
          </note>
          <note>
            av Sten Bergheden (M)
          </note>
          <note>
            till statsrådet Per Bolund (MP)
          </note>
          <note>
            § 14 Anmälan om skriftliga svar på frågor
          </note>
          <u>
            <seg>
              Skriftliga svar på följande frågor hade kommit in:
            </seg>
          </u>
          <note>
            den 20 juni
          </note>
          <note>
            2016/17:1490 Löshundsjakt
          </note>
          <note>
            av Åsa Coenraads (M)
          </note>
          <note>
            till statsrådet Sven-Erik Bucht (S)
          </note>
          <u>
            <seg>
              2016/17:1530 Jobb och egen försörjning för föräldrar till utrikes
              födda elever
            </seg>
          </u>
          <note>
            av Ida Drougge (M)
          </note>
          <note>
            till arbetsmarknads- och etableringsminister Ylva Johansson (S)
          </note>
          <note>
            2016/17:1534 Pedagogik och digitala hjälpmedel
          </note>
          <note>
            av Betty Malmberg (M)
          </note>
          <note>
            till statsrådet Helene Hellmark Knutsson (S)
          </note>
          <u>
            <seg>
              2016/17:1523 Insatserna hos externa aktörer
            </seg>
          </u>
          <note>
            av Annika Qarlsson (C)
          </note>
          <note>
            till arbetsmarknads- och etableringsminister Ylva Johansson (S)
          </note>
          <note>
            2016/17:1544 Villkoren för skogsbruket
          </note>
          <note>
            av Gunnar Hedberg (M)
          </note>
          <note>
            till statsrådet Sven-Erik Bucht (S)
          </note>
          <u>
            <seg>
              2016/17:1550 Det småskaliga yrkesfisket
            </seg>
          </u>
          <note>
            av Johan Hultberg (M)
          </note>
          <note>
            till statsrådet Sven-Erik Bucht (S)
          </note>
          <note>
            den 21 juni
          </note>
          <note>
            2016/17:1570 Ökat bostadsbyggande med fyrspår Stockholm–Uppsala
          </note>
          <note>
            av Pyry Niemi (S)
          </note>
          <note>
            till statsrådet Peter Eriksson (MP)
          </note>
          <note>
            2016/17:1569 Ökad svensk konkurrenskraft vid införande av EU-beslut
          </note>
          <note>
            av Jörgen Warborn (M)
          </note>
          <note>
            till närings- och innovationsminister Mikael Damberg (S)
          </note>
          <u>
            <seg>
              2016/17:1564 Bostadsbristen för nyanlända
            </seg>
          </u>
          <note>
            av Ewa Thalén Finné (M)
          </note>
          <note>
            till statsrådet Peter Eriksson (MP)
          </note>
          <note>
            2016/17:1571 Jäv i statliga bolag
          </note>
          <note>
            av Lars Hjälmered (M)
          </note>
          <note>
            till närings- och innovationsminister Mikael Damberg (S)
          </note>
          <note>
            2016/17:1561 Nordiskt turistsamarbete
          </note>
          <note>
            av Cassandra Sundin (SD)
          </note>
          <u>
            <seg>
              till utrikesminister Margot Wallström (S)
            </seg>
          </u>
          <note>
            2016/17:1573 Lantmäteriets handläggningstider
          </note>
          <note>
            av Pål Jonson (M)
          </note>
          <note>
            till statsrådet Peter Eriksson (MP)
          </note>
          <note>
            2016/17:1583 Insatser för personer med funktionsnedsättning
          </note>
          <note>
            av Jessika Roswall (M)
          </note>
          <note>
            till arbetsmarknads- och etableringsminister Ylva Johansson (S)
          </note>
          <note>
            § 15 Kammaren åtskildes kl. 12.33 .
          </note>
          <note>
            Sammanträdet leddes
          </note>
          <note>
            av talmannen f rån dess början till och med § 6 anf. 25 (delvis),
          </note>
          <note>
            av förste vice talmannen därefter till och med § 9 och
          </note>
          <note>
            av talmannen därefter till dess slut.
          </note>
          <note>
            Vid protokollet
          </note>
          <note>
            KATHRIN FLOSSING
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Avsägelse
          </note>
          <note>
            § 2 Anmälan om kompletteringsval
          </note>
          <note>
            § 3 Anmälan om fördröjt svar på interpellation
          </note>
          <note>
            § 4 Anmälan om granskningsrapport
          </note>
          <note>
            § 5 Ärenden för hänvisning till utskott
          </note>
          <note>
            § 6 Riktlinjer för den ekonomiska politiken och Vårändringsbudget
            för 2017
          </note>
          <note>
            Finansutskottets betänkande 2016/17:FiU20
          </note>
          <note>
            Finansutskottets betänkande 2016/17:FiU21
          </note>
          <note>
            Anf. 1 FREDRIK OLOVSSON (S)
          </note>
          <note>
            Anf. 2 ULF KRISTERSSON (M)
          </note>
          <note>
            Anf. 3 FREDRIK OLOVSSON (S) replik
          </note>
          <note>
            Anf. 4 ULF KRISTERSSON (M) replik
          </note>
          <note>
            Anf. 5 FREDRIK OLOVSSON (S) replik
          </note>
          <note>
            Anf. 6 ULF KRISTERSSON (M) replik
          </note>
          <note>
            Anf. 7 OSCAR SJÖSTEDT (SD)
          </note>
          <note>
            Anf. 8 FREDRIK OLOVSSON (S) replik
          </note>
          <note>
            Anf. 9 OSCAR SJÖSTEDT (SD) replik
          </note>
          <note>
            Anf. 10 FREDRIK OLOVSSON (S) replik
          </note>
          <note>
            Anf. 11 OSCAR SJÖSTEDT (SD) replik
          </note>
          <note>
            Anf. 12 JANINE ALM ERICSON (MP)
          </note>
          <note>
            Anf. 13 EMIL KÄLLSTRÖM (C)
          </note>
          <note>
            Anf. 14 JANINE ALM ERICSON (MP) replik
          </note>
          <note>
            Anf. 15 EMIL KÄLLSTRÖM (C) replik
          </note>
          <note>
            Anf. 16 JANINE ALM ERICSON (MP) replik
          </note>
          <note>
            Anf. 17 EMIL KÄLLSTRÖM (C) replik
          </note>
          <note>
            Anf. 18 ULLA ANDERSSON (V)
          </note>
          <note>
            Anf. 19 MATHIAS SUNDIN (L)
          </note>
          <note>
            Anf. 20 ULLA ANDERSSON (V) replik
          </note>
          <note>
            Anf. 21 MATHIAS SUNDIN (L) replik
          </note>
          <note>
            Anf. 22 ULLA ANDERSSON (V) replik
          </note>
          <note>
            Anf. 23 MATHIAS SUNDIN (L) replik
          </note>
          <note>
            Anf. 24 JAKOB FORSSMED (KD)
          </note>
          <note>
            Anf. 25 Finansminister MAGDALENA ANDERSSON (S)
          </note>
          <note>
            Anf. 26 ULF KRISTERSSON (M) replik
          </note>
          <note>
            Anf. 27 Finansminister MAGDALENA ANDERSSON (S) replik
          </note>
          <note>
            Anf. 28 ULF KRISTERSSON (M) replik
          </note>
          <note>
            Anf. 29 Finansminister MAGDALENA ANDERSSON (S) replik
          </note>
          <note>
            Anf. 30 MATHIAS SUNDIN (L) replik
          </note>
          <note>
            Anf. 31 Finansminister MAGDALENA ANDERSSON (S) replik
          </note>
          <note>
            Anf. 32 MATHIAS SUNDIN (L) replik
          </note>
          <note>
            Anf. 33 Finansminister MAGDALENA ANDERSSON (S) replik
          </note>
          <note>
            Anf. 34 EMIL KÄLLSTRÖM (C) replik
          </note>
          <u>
            <seg>
              Anf. 35 Finansminister MAGDALENA ANDERSSON (S) replik
            </seg>
          </u>
          <note>
            Anf. 36 EMIL KÄLLSTRÖM (C) replik
          </note>
          <note>
            Anf. 37 Finansminister MAGDALENA ANDERSSON (S) replik
          </note>
          <note>
            Anf. 38 JAKOB FORSSMED (KD) replik
          </note>
          <note>
            Anf. 39 Finansminister MAGDALENA ANDERSSON (S) replik
          </note>
          <note>
            Anf. 40 JAKOB FORSSMED (KD) replik
          </note>
          <note>
            Anf. 41 Finansminister MAGDALENA ANDERSSON (S) replik
          </note>
          <note>
            Anf. 42 DENNIS DIOUKAREV (SD)
          </note>
          <note>
            (Beslut fattades under § 9.)
          </note>
          <note>
            § 7 Årsredovisning för staten 2016
          </note>
          <note>
            Finansutskottets betänkande 2016/17:FiU34
          </note>
          <note>
            Anf. 43 CARL SCHLYTER (MP)
          </note>
          <note>
            (Beslut fattades under § 9.)
          </note>
          <note>
            § 8 Nya regler om marknader för finansiella instrument (MiFID
            II och MiFIR)
          </note>
          <note>
            Finansutskottets betänkande 2016/17:FiU35
          </note>
          <note>
            Anf. 44 HÅKAN SVENNELING (V)
          </note>
          <note>
            Anf. 45 BÖRJE VESTLUND (S)
          </note>
          <note>
            Anf. 46 HÅKAN SVENNELING (V) replik
          </note>
          <note>
            Anf. 47 BÖRJE VESTLUND (S) replik
          </note>
          <note>
            Anf. 48 HÅKAN SVENNELING (V) replik
          </note>
          <note>
            Anf. 49 BÖRJE VESTLUND (S) replik
          </note>
          <note>
            (Beslut fattades under § 9.)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 9 Beslut om ärenden som slutdebatterats vid dagens sammanträde
          </note>
          <note>
            FiU20 Riktlinjer för den ekonomiska politiken
          </note>
          <note>
            FiU21 Vårändringsbudget för 2017
          </note>
          <note>
            FiU34 Årsredovisning för staten 2016
          </note>
          <note>
            FiU35 Nya regler om marknader för finansiella instrument (MiFID
            II och MiFIR)
          </note>
          <note>
            § 10 Avtackning
          </note>
          <note>
            Anf. 50 TALMANNEN
          </note>
          <note>
            Anf. 51 Ålderspresident KRISTER ÖRNFJÄDER (S)
          </note>
          <note>
            § 11 Bordläggning
          </note>
          <note>
            § 12 Anmälan om interpellation
          </note>
          <note>
            § 13 Anmälan om frågor för skriftliga svar
          </note>
          <note>
            § 14 Anmälan om skriftliga svar på frågor
          </note>
          <note>
            § 15 Kammaren åtskildes kl. 12.33.
          </note>
          <note>
            Tryck: Elanders, Vällingby 2017
          </note>
        </div>
      </body>
    </text>
  </TEI>
</teiCorpus>
