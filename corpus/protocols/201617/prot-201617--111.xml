<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201617</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201617</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201617--111</head>
          <docDate when="2017-05-16">2017-05-16</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollen för den 25 och 26 april justerades.
          </note>
          <note>
            § 2 Anmälan om återtagande av plats i riksdagen
          </note>
          <note>
            Tredje vice talmannen meddelade att Julia Kronlid (SD) återtagit
            sin plat s i riksdagen från och med den 15 maj , varigenom uppdraget
            som ersättare upphört för Heidi Karlsson (SD).
          </note>
          <note>
            Tredje vice talmannen anmälde att Heidi Karlsson (SD) inträtt
            som ersättare för Jeff Ahl (SD) under tiden för hans ledighet
            den 15 maj–30 juni.
          </note>
          <note>
            § 3 Anmälan om granskningsrapport
          </note>
          <note>
            Tredje vice talmannen anmälde att följande granskningsrapport
            hade kommit in från Riksrevisionen och överlämnats till finansutskottet
            :
          </note>
          <note>
            RiR 2017:11 Regeringens medelfristiga makroprognoser
          </note>
          <note>
            § 4 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Civilutskottets betänkanden
          </note>
          <note>
            2016/17:CU13 Avlägsnande – en ny form av särskild handräckning
          </note>
          <note>
            2016/17:CU20 Fler steg för en effektivare plan- och bygglag
          </note>
          <note>
            Socialutskottets betänkanden
          </note>
          <note>
            2016/17:SoU17 Genomförande av tobaksproduktdirektivets bestämmelser
            om e-cigaretter
          </note>
          <u>
            <seg>
              2016/17:SoU20 Det statliga tandvårdsstödet – förbättrad information,
              kontroll och uppföljning
            </seg>
          </u>
          <note>
            Utrikesutskottets betänkande
          </note>
          <u>
            <seg>
              2016/17:UU15 Mänskliga rättigheter, demokrati och rättsstatens
              principer i svensk utrikespolitik
            </seg>
          </u>
          <note>
            § 5 Utvidgad skattebefrielse för egenproducerad förnybar el
          </note>
          <note>
            Skatteutskottets betänkande 2016/17:SkU30
          </note>
          <note>
            Utvidgad skattebefrielse för egenproducerad förnybar el (prop.
            2016/17:141)
          </note>
          <note>
            föredrogs.
          </note>
          <note type="speaker">
            Anf. 1 PER ÅSLING (C):
          </note>
          <u>
            <seg>
              Fru talman! Regeringen har infört skatt även på solel för eget
              bruk. Det är beklagligt. Vi måste ta klimatutmaningarna på allvar.
              Energisystemet måste ställas om mot förnybart. Det måste gå snabbt,
              och alla beslut som fattas i denna riksdag måste gå i den riktningen.
              Det är viktigt att skattesystemet stimulerar det vi vill ha mer
              av och motverkar det vi vill ha mindre av, en så kallad skatteväxling.
            </seg>
          </u>
          <u>
            <seg>
              Frågan om solskatt har sin bakgrund i att regeringen direkt efter
              makttillträdet 2014 valde att starta en förhandling med Norge
              för att ändra i elcertifikatssystemet. I denna förhandling förlorade
              regeringen solskatten. Alliansen hade tidigare förhandlat om elcertifikatssystemet
              med Norge, men med centerpartistiska ministrar sa man nej till
              en förändrad solskatt. Jag tror dessutom att det avtal som ingicks
              både har övertolkats och feltolkats.
            </seg>
          </u>
          <u>
            <seg>
              Regeringen skyllde sedan på EU. EU-kommissionens representati
              on i Sverige kände sig då manad att undersöka frågan noga, bland
              annat med hänvisning till att den svenska regeringen hänvisade
              till EU:s statsstödsregler.
            </seg>
          </u>
          <u>
            <seg>
              EU-kommissionens representation i Sverige konstaterade i augusti
              i fjol att ”d et finns inga krav när det gäller energibeskattning.
              Tvärtom finns det möjlighet för medlemsländerna att göra undantag
              för förnybar energi som solenergi ”.
            </seg>
          </u>
          <u>
            <seg>
              Man sa vidare: ” Vad gäller statsstöd måste vi granska varje
              individuellt fall, men det är viktigt att framhålla att vi har
              givit grönt ljus i många andra fall i andra medlemsländer till
              subventioner eller undantag från beskattning av förnybar energi.”
            </seg>
          </u>
          <u>
            <seg>
              Oa vset t regeringens syn i frågan handlar det i grunden om att
              reger ­ ingen ifrågasatt förhandlingarna med Norge om elcertifikatssystemet.
              Varför EU över huvud taget blandats in i frågan är högst oklart.
            </seg>
          </u>
          <u>
            <seg>
              Fru talman! Med de här utgångspunkterna kallade skatteutskottet
              i höstas finansministern till ett utskottsmöte. Då backade både
              ministern och regeringen, och det tycker jag var bra. Men de facto
              finns skatten på solel för eget bruk kvar.
            </seg>
          </u>
          <u>
            <seg>
              Fru talman! Vi ska prioritera mer solenergi, och vi ska producera
              mer solenergi. Vi ska ta bort den skatt som Åsa Domeij kallade
              en ”idiotskatt”. Grunden att beskatta solenergi är felaktig, och
              det är därför väldigt viktigt att solskatten till fullo tas bort
              för egen produktion.
            </seg>
          </u>
          <u>
            <seg>
              Det är därför vi från Centerpartiet har motionerat. Liberalerna
              har stöttat vår motion, och jag vill med detta yrka bifall till
              reservation 2.
            </seg>
          </u>
          <note type="speaker">
            Anf. 2 OLLE FELTEN (SD):
          </note>
          <u>
            <seg>
              Fru talman! För Sverige är det av central betydelse att vi tryggar
              en stabil och långsiktig tillgång till ren och billig energi.
              Vår basindustri slu kar stora mängder energi, och det måste vara
              grunden för vår energiplanering att dessa stora energiförbrukare
              har en hållbar och säker tillgång till den energi de behöver utan
              att behöva fundera över om det blåser eller om solen skiner. Det
              är av helt avgörande betydelse för att vi ska kunna trygga vår
              välfärd.
            </seg>
          </u>
          <u>
            <seg>
              När vi skapar incitament för produktion av el som rubbar balansen
              eller som skapar oförutsägbar ryckighet i det allmänna elnäte
              skapar vi problem. Så länge produktionen av förnybar el är småskalig
              har det ingen avgörande betydelse, men när det börjar bli en relativt
              stor volym växer problemkomplexet ganska snabbt. Förutom ryckigheten
              i produktionen ska ­ par systemet också skattesubventionerad konkurrens
              på marknaden, vilket inte är en bra ordning.
            </seg>
          </u>
          <u>
            <seg>
              I propositionen föreslår regeringen att kraftigt sänka skatten
              på egenproducerad förnybar el i anläggningar som har en installerad
              effekt på mer än 255 kilowatt. Förutsättningarna för förslaget
              är att det avser solel som man producerar och förbrukar i samma
              organisation, till exempel i en fastighet eller ett företag. Det
              avser inte el som säljs vidare.
            </seg>
          </u>
          <u>
            <seg>
              Denna proposition är mer komplex och mångfasetterad än vad som
              kanske framgår vid en första anblick. Att betala skatt på någonting
              som man själv producerar och sedan förbrukar i egen regi ser vi
              allmänt som en orättfärdig beskattning. Utifrån den utgångspunkten
              borde det vara en enkel sak att bifalla förslaget. Men frågan
              är större än så, eller riskerar i alla fall att bli det.
            </seg>
          </u>
          <u>
            <seg>
              Vi har i dag skattebefrielse för små anläggningar som producerar
              förnybar el, till exempel i en villa eller ett lantbruk om den
              installerade effekten understiger 255 kilowatt. Det är en rimlig
              kompromiss i förhållande till de problem som också finns kopplade
              till en alltför vidlyftig produktion av väderberoende el, och
              det tycker vi är bra.
            </seg>
          </u>
          <u>
            <seg>
              Det kan synas motsägelsefullt att både acceptera detta och att
              vilja avslå den nu aktuella propositionen, men jag ska i det följande
              redogöra för vår ståndpunkt och de skäl vi har för vårt ställningstagande.
            </seg>
          </u>
          <u>
            <seg>
              Till att börja med vill jag poängtera att dagens gräns för skattebefrielse
              på egenproducerad förnybar el är så pass väl tilltagen att en
              vanlig villainstallation eller en normal gårdsinstallation aldrig
              kommer i närheten av den. Den nu aktuella lagändringen kommer
              således inte att beröra sådana anläggningar som redan i dag är
              skattebefriade. Vi pratar i stället om stora installationer på
              industrier och större bostadsföretag med flera flerbostadshus
              täckta med till exempel solceller.
            </seg>
          </u>
          <u>
            <seg>
              Det är i detta sammanhang intressant att studera vad denna proposition
              inte hanterar inom området egenproducerad, förnybar solenergi.
              Det är till exempel värt att notera att regeringen inte berör
              energiproduktion genom solfångare, det vill säga direktuppvärmning
              av vatten för uppvärmning eller tappvarmvatten. Ur ett nationellt
              energiperspektiv vore det bättre att stimulera utvinning av solenergi
              för detta ändamål än att producera el i stor skala med nätstörningar
              som följd.
            </seg>
          </u>
          <u>
            <seg>
              Regeringen missar också möjligheten att koppla skattebefrielsen
              av egenproducerad solel till ett krav på att installera lagringskapacitet.
              Där har vi ett stort misstag i denna proposition som innebär att
              den föreslagna åtgärden riskerar att störa den nationella elförsörjningen
              om den skulle anammas av tillräckligt många elförbrukare.
            </seg>
          </u>
          <u>
            <seg>
              Just denna effekt är vårt huvudargument för att yrka avslag på
              reger ­ ingens proposition. Den riskerar nämligen att skapa stora
              problem för vår baskraft genom de stora fluktuationer i elnätet
              som vi kommer att få genom den föreslagna åtgärden, om den skulle
              anammas av tillräckligt många stora elförbrukare.
            </seg>
          </u>
          <u>
            <seg>
              Sverige är ett land med relativt få soltimmar. Vi har också stora
              temperaturvariationer, såväl geografiskt som vad gäller årstidsväxlingar
              samt mellan dag och natt.
            </seg>
          </u>
          <u>
            <seg>
              Alla dessa faktorer verkar i samma riktning: När vi behöver som
              mest el producerar solcellerna som minst. Om det skulle vara relevant
              att subventionera solcellsproducerad el i stor skala med skattelättnader
              borde det också finnas en koppling till lagring av el för att
              kunna utjämna förbrukningen över dygnet.
            </seg>
          </u>
          <u>
            <seg>
              Det finns i dag teknik för att lagra energi som är producerad
              av till exempel solpaneler, såsom batteripooler, bränsleceller
              eller uppvärmning av vatten. Om man kopplar stora solelanläggningar
              till sådan teknik med tillräcklig kapacitet för att hantera elbehovet
              vid tidpunkter då solelanläggningen inte levererar tillräckligt
              med energi skulle det vara en intressant fråga. Dessvärre är sådan
              teknik fortfarande delvis ny och tämligen dyr, vilket innebär
              att den inte används i tillräcklig utsträckning, eftersom det
              inte är lönsamt.
            </seg>
          </u>
          <u>
            <seg>
              Att fokusera ett väl balanserat stöd på anläggningar som till
              exempel gör en fastighet helt oberoende av externt tillförd el
              skulle kunna vara ett sätt att hjälpa den nya tekniken på traven.
              Så långt har man dock inte tänkt i Regeringskansliet. I stället
              har man valt att hänge sig åt ren populism när man levererar ännu
              ett ogenomtänkt lagförslag.
            </seg>
          </u>
          <u>
            <seg>
              Det är naturligtvis väldigt bra om vi kan öka andelen förnybar
              energi i Sverige – om detta tror jag att vi alla är överens. Vi
              måste dock göra det på ett genomtänkt och hållbart sätt, så att
              vi inte skapar fler problem än vad vi löser med den nya tekniken,
              vilket är exakt vad den aktuella propositionen löper stor risk
              att leda till.
            </seg>
          </u>
          <u>
            <seg>
              Ur fiskal synvinkel kan regeringens förslag också innebära att
              staten går miste om en icke försumbar del av skattebasen. Det
              är ett problem som regeringen undviker att resonera om i propositionen.
            </seg>
          </u>
          <u>
            <seg>
              Ur elförsörjningssynpunkt kan förslaget, om den aktuella produktionstypen
              expanderar kraftigt, innebära att det uppstår problem med kontinuiteten
              i elsystemet. Som jag redan nämnt bör det därför – om man skulle
              uppmuntra en expansion av sådan elproduktion genom skattebefrielse
              – kopplas till en lagringskapacitet, så att förbrukningen av den
              egenproducerade elen kan spridas ut även till tidpunkter då anläggningen
              inte levererar någon el.
            </seg>
          </u>
          <u>
            <seg>
              Det är naturligtvis bra om vi bygger ut vår förnybara energiproduktion,
              men bara om vi samtidigt bygger tekniken så att vi inte ökar förbrukningsfluktuationerna
              i det allmänna elnätet. Om vi gör det bygger vi bara in nya problem.
            </seg>
          </u>
          <u>
            <seg>
              Dessutom har vi i dag en överproduktion av el, som till stor
              del slumpas bort med förlust. Detta förslag innebär att vi skattesubventionerar
              nya förluster för skattebetalarna.
            </seg>
          </u>
          <u>
            <seg>
              Fru talman! Med stöd av det jag sagt här yrkar jag bifall till
              reserva ­ tion 1. Jag vill samtidigt uppmana regeringen att återkomma
              med en ny proposition med ett genomtänkt förslag som löser de
              problem som jag har berört i mitt anförande.
            </seg>
          </u>
          <note type="speaker">
            Anf. 3 CAMILLA MÅRTENSEN (L):
          </note>
          <u>
            <seg>
              Fru talman! Regeringen har efter massiv kritik mot skatt på solenergi
              kommit tillbaka med ett något bättre förslag. Borta är regelverket
              gällande juridiska enheter, som innebar stora problem för kommuner,
              företag och lantbruk. Dessutom har man nu valt att sänka den skatt
              som infördes i fjol.
            </seg>
          </u>
          <u>
            <seg>
              Men inte heller denna gång valde det rödgröna styret att gå hela
              vägen. Som framkommit i ett tidigare anförande har man nu bestämt
              sig för att sänka skatten på solenergi för de stora producenterna.
            </seg>
          </u>
          <u>
            <seg>
              Det är dock inte så att man ställer om till en hållbar energiproduktion.
              Nu säger regeringen att det drabbar så få – förvisso är det så,
              men det gör inte det hela mer rätt. Det är nämligen just de storskaliga
              producenterna som gör skillnad i helheten. 255 kilowatt motsvarar
              ungefär tolv villor. Om vi ska få fart på den fossilbränslefria
              produktionen måste vi ge anledningar även till de större aktörerna
              att välja gröna alternativ.
            </seg>
          </u>
          <u>
            <seg>
              Den som har ett företag och vill ställa om det till fossilbränslefri
              ener ­ giförbrukning men är en storkonsument av el kan inte räkna
              hem investe ­ ringen, även om man inte säljer den vidare. För
              den företagare och stor ­ konsument som vill ta ansvar för en
              hållbar framtid är signalen från reger ­ ingen att detta inte
              är önskvärt. Det är nästan lika horribelt som om en bonde som
              är storkonsument av sina egenodlade tomater skulle betala skatt
              på det som han odlar för husbehov.
            </seg>
          </u>
          <u>
            <seg>
              Signalvärdet av att inte ta ut skatt på egenproducerad el är
              enormt. Om regeringen hade valt att göra skillnad i just denna
              fråga hade man också sett värdet av att få med stora elkonsumenter
              på tåget.
            </seg>
          </u>
          <u>
            <seg>
              Att lägga skatten på 0,5 öre, med hänvisning till ett EU-regelverk,
              tycker vi i Liberalerna inte är försvarbart. EU har tydligt aviserat
              att satsningar på fossilfria alternativ står högt på agendan.
              Enligt förslaget menar de styrande att deras målsättning är att
              slopa skatten på solenergi helt och hållet, och därför har en
              trestegsraket aviserats. Vi i Liberalerna ställer oss dock frågande
              – varför vänta?
            </seg>
          </u>
          <u>
            <seg>
              Vi i Liberalerna menar att skatten på solenergi borde vara noll
              kronor, även för den som producerar mycket. Detta kan göra stor
              skillnad. Därför yrkar jag bifall till reservation 2.
            </seg>
          </u>
          <note type="speaker">
            Anf. 4 LINUS SKÖLD (S):
          </note>
          <u>
            <seg>
              Fru talman! Vi har bestämt oss. Målet är klart. Den energi som
              används i Sverige ska om bara några år till minst 50 procent komma
              från förnybara källor. På sikt ska 100 procent av den energi som
              används i Sverige komma från förnybara källor. 2040 ska all elproduktion
              vara förnybar.
            </seg>
          </u>
          <u>
            <seg>
              Detta är en viktig riktning. Dessa mål är viktiga för att begränsa
              den globala uppvärmningen och hålla den internationella överenskommelse
              som slöts i Paris 2015.
            </seg>
          </u>
          <u>
            <seg>
              Den socialdemokratiskt ledda regeringen arbetar på flera fronter
              med att uppnå klimatmålen. Ett exempel på ett aktuellt förslag
              är bränslebytet, som har remitterats under våren. Det innebär
              en reduktionsplikt för bränsledistributörer. Genom en sinnrik
              skattekonstruktion kommer bränslebytet att ge en stegvis större
              inblandning av biobränslen i bensin och diesel, samtidigt som
              priset vid pumpen kan bibehållas.
            </seg>
          </u>
          <u>
            <seg>
              Ett annat exempel är bonus–malus-systemet. Det är ett förslag
              om ett styrmedel som kommer att stödja konsumenterna att göra
              klimatsmarta val vid köp av nya bilar. Den som köper en klimatsmart
              bil får helt enkelt en väl tilltagen bonus, medan den som köper
              en klimatosmart bil får betala extra skatt – alltså malus. Dessa
              förslag är klimatpolitik som kommer att göra skillnad på riktigt.
            </seg>
          </u>
          <u>
            <seg>
              Vi har under vår regeringstid höjt ambitionsnivån ordentligt
              när det gäller omställningen till el från förnybara källor. Ambitionshöjningen
              är tydlig, inte minst när det gäller mikroproducenter av förnybar
              el, i synnerhet solel.
            </seg>
          </u>
          <u>
            <seg>
              Vi investerar stort i att underlätta för företag, organisationer
              och privatpersoner som vill sätta upp solceller på taket för att
              täcka sin egen elförsörjning.
            </seg>
          </u>
          <u>
            <seg>
              Vi har kraftigt byggt ut investeringsstödet till solcellsanläggningar
              – vi har åttadubblat det sedan 2015 – och infört ett investeringsstöd
              för den som också vill ordna med lagringsmöjligheter för sin förnybara
              energi.
            </seg>
          </u>
          <u>
            <seg>
              Därutöver ordnar vi en så förmånlig skattesituation som det bara
              är möjligt för den som producerar förnybar el för sin egen förbrukning.
              De första stegen i den riktningen är tagna. Vi har redan helt
              skattebefriat de allra flesta mikroproducenter, även dem som säljer
              sin överproduktion. Vi har sett till att de flesta mikroproducenter,
              exempelvis villaägare, som säljer eventuell överproduktion från
              sina solceller kan göra detta momsfritt upp till 30 000 kronor
              per år.
            </seg>
          </u>
          <u>
            <seg>
              Vi har också sett till att all el som matas in i elnätet berättigar
              till en skattereduktion om 60 öre per kilowattimme.
            </seg>
          </u>
          <u>
            <seg>
              Vi har uttalat ambitionen att den som producerar förnybar el
              för att förbruka den på samma ställe som den producerats på ska
              vara skattebefriad, med undantag för de allra största producenterna.
            </seg>
          </u>
          <u>
            <seg>
              Fru talman! Debatten i dag gäller skatteutskottets betänkande
              nr 30 och regeringens proposition om utvidgad skattebefrielse
              för egenproducerad förnybar el. Några aktörer som producerar förnybar
              el för att förbruka den på samma ställe omfattas inte av den gällande
              skattebefrielsen. Det gäller dem som har flera anläggningar bakom
              samma anslutningspunkt om den sammanlagda effekten hos dessa anläggningar
              överskrider gränsen för skattebefrielse på 255 kilowatt. Företrädesvis
              rör det sig om små och me ­ delstora företag med verksamhet inom
              fastighetssektorn som kanske har flera anläggningar på samma tak
              som var och en inte överskrider 255 kilo ­ watt. Men den sammanlagda
              effekten av dem gör det. För dessa aktörer föreslås i propositionen
              alltså en sänkning av energiskatten med mer än 98 procent till
              ett halvt öre per kilowatt.
            </seg>
          </u>
          <u>
            <seg>
              Detta föreslås som ett första steg på vägen mot skattebefrielse
              också för dessa aktörer. Parallellt med detta kommer frågan om
              skattebefrielse att ställas till EU-kommissionen eftersom total
              skattebefrielse enligt reger ­ ingens tolkning innebär ett sådant
              statsstöd som kommissionen måste god ­ känna.
            </seg>
          </u>
          <u>
            <seg>
              För regeringen är det viktigt att respektera EU-rätten, solidariteten
              och den fria rörligheten inom unionen. Därför kan vi inte heller
              gå direkt till en skattebefrielse. Det är dock så angeläget att
              stimulera investeringar i förnybar energi, inte minst solceller,
              att vi väljer att agera nu så långt som gällande regelverk medger.
              I förlängningen kommer vi från Sverige att driva på för att EU:s
              regelverk i framtiden bättre understöder klimatomställningen.
            </seg>
          </u>
          <u>
            <seg>
              Fru talman! Avslutningsvis konstaterar jag att regeringen driver
              en offensiv politik för att vi som land ska göra det vi kan för
              att hejda den globala uppvärmningen. Sverige ska vara ett föregångsland
              i klimatomställningen. Det är därför vi satsar brett på styrmedel
              och stöd för att ställa om till fossilfrihet, förnybart och klimatsmart.
            </seg>
          </u>
          <note>
            Därmed yrkar jag bifall till utskottets förslag i betänkandet
            i dess helhet.
          </note>
          <note>
            (Applåder)
          </note>
          <note type="speaker">
            Anf. 5 LARRY SÖDER (KD):
          </note>
          <u>
            <seg>
              Fru talman! Jag anser att energi är en ödesfråga för Sverige
              som nation – inte bara för företag utan även för oss som medborgare.
              Att hitta energikällor som håller för framtiden är viktigt. Det
              är viktigt för miljön. Vi vet att man går åt miljön ganska hårt
              i dag, och vi behöver hitta andra alternativ för att kunna överleva
              på denna jord. Förnybar energi och satsning på denna är en viktig
              del i detta.
            </seg>
          </u>
          <u>
            <seg>
              Jag tror att också energiöverenskommelsen om att kärnkraften
              får leva sitt eget liv och överleva på de vanliga företagsmässiga
              villkor som finns är en viktig del för våra företag. Det är viktigt
              när det gäller att de ska kunna få den el och den energi som behövs
              för att producera de varor som vi behöver. Jag tror inte att vi
              politiker ska brandskatta bort kärnkraften, utan jag tror att
              den ska få leva sitt liv. Vi kan inte hamna i ett läge som innebär
              att vi ska importera annan el som är sämre för oss. Jag tänker
              till exempel på kolkraft, som är ett betydligt sämre alternativ.
              Jag hoppas att vi inte kommer i det läget över huvud taget.
            </seg>
          </u>
          <u>
            <seg>
              Om vi ska nå det mål som vi alla har, det vill säga att förnybar
              energi ska bli en betydligt större del av vår energimassa, behöver
              vi också satsa på det. Jag tycker att propositionen på något sätt
              visar att regeringen försöker att satsa på det.
            </seg>
          </u>
          <u>
            <seg>
              Satsningen på solenergi är viktig för oss i framtiden. Alltför
              höga beskattningar innebär att man slår undan investeringar som
              vanliga människor vill göra för att hjälpa till att ställa om.
              Under en period i höstas – jag tror att det var då – var tongångarna
              ganska höga. Alliansen ansåg att man brandskattade solenergin.
              Jag tycker att vi fick rätt i det med tanke på att regeringen
              ändrade sig och lade fram ett förslag som innebär att det finns
              mycket bättre förutsättningar att skapa solenergi för hemmabruk
              i dag. Jag tycker att regeringen har gjort alldeles rätt och att
              de visar att de lyssnar.
            </seg>
          </u>
          <u>
            <seg>
              Vi kristdemokrater står bakom den proposition som läggs fram
              utefter de mål som regeringen talar om. Det gäller inte bara målen
              i propositionen utan även det som Socialdemokraterna talar om
              i denna talarstol, det vill säga att vi måste se till att försöka
              göra en omställning till förnybar energi. Jag tror att vi kan
              göra det tillsammans.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut skulle fattas den 17 maj.)
          </note>
          <note>
            § 6 Skatteförslag med anledning av energiöverenskommelsen
          </note>
          <note>
            Skatteutskottets betänkande 2016/17:SkU31
          </note>
          <note>
            Skatteförslag med anledning av energiöverenskommelsen (prop.
            2016/17:142)
          </note>
          <note>
            föredrogs.
          </note>
          <note type="speaker">
            Anf. 6 MARIA STRÖMKVIST (S):
          </note>
          <u>
            <seg>
              Fru talman! Den 10 juni slöts en ramöverenskommelse mellan fem
              av riksdagens partier. Denna överenskommelse utgör en gemensam
              färdplan för en kontrollerad övergång till ett helt förnybart
              elsystem med mål om 100 procent förnybar elproduktion år 2040.
            </seg>
          </u>
          <u>
            <seg>
              Denna överenskommelse är betydligt bättre än den tidigare alliansöverenskommelsen
              och dessutom mer hållbar över tid. Det är viktigt med långsiktiga
              lösningar inom många politikområden. Just energi är ett sådant
              område där det är otroligt viktigt, inte minst för vår basindustri.
            </seg>
          </u>
          <u>
            <seg>
              Fru talman! När man har som ambition att göra breda överenskommelser
              som håller över tid – hör: flera mandatperioder – gäller det att
              förhandla. Det gäller att ge och att ta.
            </seg>
          </u>
          <note>
            Med detta yrkar jag bifall till utskottets förslag i betänkandet.
          </note>
          <note>
            (Applåder)
          </note>
          <note type="speaker">
            Anf. 7 BIRGER LAHTI (V):
          </note>
          <u>
            <seg>
              Fru talman! Anledningen till att jag står här är att Vänsterpartiet
              inte har varit en del av den energiöverenskommelse vars konsekvenser
              behandlas i proposition 142.
            </seg>
          </u>
          <u>
            <seg>
              Vänsterpartiet vill att Sverige ska vara en föregångare i omställningen
              till ett förnybart energisystem. Investeringarna i det svenska
              energisystemet är en viktig och nödvändig del i miljö- och klimatomställningen
              i Sverige. Fokus ska ligga på förnybara naturresurser: sol, vind,
              skog och vatten.
            </seg>
          </u>
          <u>
            <seg>
              Det är olyckligt att regeringen i sin proposition föreslår ett
              slopande av skatten på termisk effekt. Notan ska betalas av elkonsumenterna
              genom en höjd energiskatt. De ekonomiska svårigheter som finns
              inom branschen hade i stället kunnat lösas genom att till exempel
              ge andra direktiv till det statligt ägda Vattenfall.
            </seg>
          </u>
          <u>
            <seg>
              Vänsterpartiet motsätter sig en utveckling där kärnkraft permanentas
              i svensk energiförsörjning.
            </seg>
          </u>
          <u>
            <seg>
              I propositionen föreslår regeringen också en sänkning av fastighetsskatten
              på vattenkraft. Vänsterpartiet förstår behoven av investeringar
              i ny teknik och åtgärder för att öka effekten i våra vattenkraftverk.
              Men vad som känns som ett lågvattenmärke i sammanhanget är att
              vårt statliga Vattenfall, som får sänkt fastighetsskatt med miljardbelopp,
              samtidigt aviserar att man ska dra in på driftcentralen i Storuman.
            </seg>
          </u>
          <u>
            <seg>
              Storumans samhälle har bidragit med mycket för Vattenfalls och
              Sveriges välstånd, och det har gjorts genom att dess älvar har
              blivit utbyggda. Jag menar att anständighetens gräns måste gå
              någonstans. De inlandskommuner som har upplåtit sina älvar till
              svensk energiförsörjning borde komma i första hand när lättnader
              uppkommer för bolag – i det här fallet skattesänkningar i miljardklassen.
              I stället får vattenkraftskommunerna stå med mössan i hand och
              titta på och hoppas att det blir något kvar till dem.
            </seg>
          </u>
          <u>
            <seg>
              Vi kan bara konstatera att vi blir mer och mer unika här i Sverige
              när det gäller misslyckanden. Då talar jag om landsbygdens livsvillkor
              och överlevnad. Detta agerande gör inte precis saken lättare.
            </seg>
          </u>
          <u>
            <seg>
              Fru talman! Jag kommer nu tillbaka till kärnkraften. Vi överlåter
              till marknaden att beställa om vi ska ha kvar kärnkraft eller
              inte. Jag vill hävda att också detta är lite unikt för oss i Sverige.
            </seg>
          </u>
          <u>
            <seg>
              Jag måste också nämna vilket unikt land vi är som låter riskkapitalisterna
              ta hand om våra skolor och vårdinrättningar som gränslösa vinstmaskiner
              i sin börshandel. Det är obegripligt, om ni frågar mig.
            </seg>
          </u>
          <u>
            <seg>
              Fru talman! Jag ska inte bli långrandig. Som avslutning vill
              jag bara påminna om och uppmärksamma riksdagen på Vänsterpartiets
              särskilda yttrande i betänkandet.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut skulle fattas den 17 maj.)
          </note>
          <note>
            § 7 Tullbrottsdatalag
          </note>
          <note>
            Skatteutskottets betänkande 2016/17:SkU28
          </note>
          <note>
            Tullbrottsdatalag (prop. 2016/17:91 delvis)
          </note>
          <note>
            föredrogs.
          </note>
          <note type="speaker">
            Anf. 8 OLLE FELTEN (SD):
          </note>
          <note>
            Fru talman! Jag yrkar bifall dels till utskottets förslag i punkt
            1, dels till vår reservation i punkt 2 i betänkandet om tullbrottsdatalagen.
          </note>
          <u>
            <seg>
              Tullbrottsdatalagen syftar till att skapa förutsättningar för
              att hantera data i tullbrottsutredningar internt inom Tullverket
              och i samverkan med andra myndigheter. Det är en avgörande faktor
              för att Tullverket men också samhället i övrigt ska kunna vinna
              framgång i den allt bistrare verkligheten med ökad smuggling av
              såväl droger av olika slag som vapen och explosiva varor. Samtidigt
              ska den bidra till att skydda människor från intrång i den personliga
              integriteten som inte är relevanta utifrån ett brottsutredningsperspektiv.
            </seg>
          </u>
          <u>
            <seg>
              Den grundläggande principen måste vara att brottsutredningar
              ska förenklas och underlättas. Att använda modern datateknik i
              brottsutredningar är därför en självklarhet och en fråga som tydligt
              måste bejakas. Utbytet av information mellan brottsutredande myndigheter
              är också en viktig frå ­ ga för att man effektivt ska kunna beivra
              organiserad brottslighet eftersom många brottslingar verkar i
              olika sammanhang, inte minst den organiserade brottsligheten.
            </seg>
          </u>
          <u>
            <seg>
              Utredningen av tullbrott eller ur Tullverkets synvinkel sekundära
              brott får inte hämmas av att myndigheterna ska tvingas avstå informationsutbyte
              på grund av sekretesskäl. Den personliga integriteten bör skyddas
              så långt det är rimligt utifrån detta perspektiv, men en värdering
              måste också göras med utgångspunkt i vems integritet som ska skyddas
              i första hand: människor som på goda grunder förekommer i brottsutredningar
              eller brottsoffren.
            </seg>
          </u>
          <u>
            <seg>
              Detta perspektiv belyses inte alls i regeringens proposition,
              vilket är mycket förvånande då hela den brottsbeivrande verksamheten
              inom Tullverket går ut på att just beivra brott, det vill säga
              skydda brottsoffren. Dessa kan vara såväl enskilda personer som
              staten. Oavsett vilket bör fokus i diskussionen om personlig integritet
              ligga på brottsoffer och inte på gärningsmän.
            </seg>
          </u>
          <u>
            <seg>
              En annan aspekt av integritetsfrågorna är att man ska anses oskyldig
              till dess att man är dömd. Det är en viktig princip, varför frågan
              om sträng sekretess för alla handlingar där personuppgifter förekommer
              i en brotts ­ utredning är viktig. Det är dock inte från brottsutredare
              som personer ska skyddas utan från brott. Det innebär att de begränsningar
              som proposi ­ tionen innehåller när det gäller hur myndigheter
              ska kunna utbyta inform ­ ation riskerar att få en för utredningsverksamheten
              hämmande effekt. Pro ­ blemet i dag är inte att det är för många
              mindre brott som utreds och klaras upp utan tvärtom att dessa
              mer eller mindre regelmässigt läggs ned, ofta innan en utredning
              ens har påbörjats.
            </seg>
          </u>
          <u>
            <seg>
              Medier eller andra externa aktörer ska inte ha tillgång till
              något ma ­ terial i brottsutredningar som omfattar personuppgifter,
              i varje fall inte medan utredni ngarna pågår.
            </seg>
          </u>
          <u>
            <seg>
              Effekten av lagstiftningen får inte bli en missriktad hänsyn
              till personlig integritet för misstänkta och andra personer som
              förekommer i ett utredningsmaterial. Samtidigt bör man vidta åtgärder
              för att skydda brottsoffer och andra som förekommer i dessa utredningar
              utan att vara misstänk t a eller närstående misstänkta personer.
              Denna inriktning och princip borde ha markerats väsentligt mycket
              tydligare i propositionen då det ska vara den viktigaste delen
              av sakinnehållet i lagförslaget.
            </seg>
          </u>
          <u>
            <seg>
              I propositionen läggs fokus på integritetsfrågan, som visserligen
              är en viktig fråga men som bör vara sekundär i förhållande till
              huvudsyftet som är att lösa brott. En fokus- och tyngdpunktsförskjutning
              i denna riktning borde därför göras i lagförslaget för att rättstillämpningen
              ska få rätt inriktning i sin tolkning av lagens bestämmelser.
              Detta är en av de frågor som vi anser att regeringen måste ha
              som grund i den konsekvensutredning vi föreslår i vår reservation.
            </seg>
          </u>
          <u>
            <seg>
              I propositionen tar regeringen upp frågan om avvägning mellan
              rätten till skydd för den personliga integriteten och kraven på
              effektiv utredningsverksamhet – det ska vi inte ta ifrån dem.
              Dessvärre landar resonemanget kring skyddet av integriteten mer
              i hur en misstänkt ska kunna skyddas än hur brottsutredningen
              ska kunna drivas framgångsrikt och på ett effektivt sätt.
            </seg>
          </u>
          <u>
            <seg>
              Vi menar att gränsdragningen görs alltför snävt. Information
              måste kunna hanteras effektivt såväl inom en utredande myndighet
              som mellan sådana myndigheter , där informationen bedöms relevant
              även om straffvärdet för det utredda brottet är mindre än ett
              års fängelse. Vi menar att bestämmelserna i lagen därigenom riskerar
              att hämma utredningen av tullbrott med låga straffvärden, till
              exempel så kallade mängdbrott. Detta riskerar i sin tur att urholka
              förtroendet för rättsväsendet som helhet, och det menar vi är
              en tillräckligt allvarlig farhåga för att det ska vara lämpligt
              att i varje fall göra en utredning av om denna effekt blir resultatet
              av den nya lagstiftningens regler eller ej.
            </seg>
          </u>
          <u>
            <seg>
              Att fel kan uppstå och att fel personer kan drabbas är naturligtvis
              ofrånkomligt. Det bör därför finnas en tydlig skadeståndsmöjlighet
              om man i det här sammanhanget oförskyllt drabbas av intrång i
              den personliga integriteten.
            </seg>
          </u>
          <u>
            <seg>
              Fru talman! Vi tycker att det är bra att metoder utvecklas med
              syftet att underlätta brottsutredningar. Det är nödvändigt för
              att skydda samhället mot de skadliga beteenden som brotten utgör.
              Vi ser dock, vilket jag hoppas har framgått av detta anförande,
              stora risker för att målet inte nås med denna lagstiftning. Därför
              har vi i vår reservation begärt att regeringen inom två år från
              det att lagen införlivas i svensk rätt ska utreda vilka konsekvenserna
              faktiskt har blivit.
            </seg>
          </u>
          <note type="speaker">
            Anf. 9 PATRIK LUNDQVIST (S):
          </note>
          <u>
            <seg>
              Fru talman! Som vi precis har hört diskuterar vi tullbrottsdatalagen.
              Den ersätter en tidigare lag om samma saker. Det handlar alltså
              om hur Tullverket och andra myndigheter hanterar personuppgifter
              i sitt myndighetsutövande där man försöker beivra brott så gott
              som möjligt.
            </seg>
          </u>
          <u>
            <seg>
              Det här är en av fem mycket liknande lagar. Vi kommer att debattera
              en annan av dem om några minuter. Det är den som kallas för skattebrottsdatalagen.
              Utöver de här två lagarna finns polisdatalagen, kustbevakningsdatalagen
              och åklagardatalagen. De här lagarna är samkörda så att de ska
              se så lika ut som möjligt och fungera på samma sätt över alla
              våra myndigheter. De är framtagna nu allihop. Tre är redan beslutade,
              och två debatterar vi som sagt här i dag. De är gjorda för att
              effektivisera hanteringen av personuppgifter och skydda integriteten
              för dem vars personuppgifter man hanterar när man utreder brott.
            </seg>
          </u>
          <u>
            <seg>
              Det här är naturligtvis en balansgång. Vi har alla ett intresse
              av att effektivisera och se till att man kan beivra brott på ett
              så bra sätt som möjligt, men vi måste också skydda människors
              integritet och de uppgifter som finns, åtminstone tills vi vet
              om de är skyldiga. Jag tror inte att vi egentligen har så stora
              skillnader mellan partierna när det gäller synen på detta.
            </seg>
          </u>
          <u>
            <seg>
              Vi jobbar för att se till att det här blir teknikneutralt. Den
              stora delen i de här lagförändringarna är att vi ska kunna tillämpa
              samma lagar och regler oavsett vilken ny teknik myndigheterna
              kommer att behöva använda i framtiden och som de kommer att få
              möjlighet att använda i framtiden. Målet är också att de alla
              ska kunna samverka.
            </seg>
          </u>
          <u>
            <seg>
              Jag yrkar därför avslag på den reservation som Sverigedemokraterna
              har och bifall till propositionen med motiveringen att vi inte
              över huvud taget borde ta beslut om att utreda någon av de här
              lagarna var för sig. Det här är ett fint paket som vi behöver
              hålla ihop. Regeringen har dessutom ett stående uppdrag att se
              över och förbättra lagar vid behov, och alla de här myndigheterna
              har hela tiden kontakt med regeringen och med andra, oss som sitter
              i insynsråden för myndigheterna till exempel, för att föra fram
              behov, åsikter och synpunkter som vi kan dra i efter behov.
            </seg>
          </u>
          <u>
            <seg>
              Det är mycket onödigt att låsa resurser på Regeringskansliet
              för att göra någonting vid ett visst datum och dessutom kanske
              göra det lite större än vad man skulle behöva genom att göra ett
              formellt utredningsarbete gällan ­ de hur de här lagarna slår.
              Det sker kontinuerligt.
            </seg>
          </u>
          <u>
            <seg>
              Jag noterar också att det Sverigedemokraterna egentligen säger
              är att de vill riva upp och ta bort större delen av integritetsskyddet
              och ersätta det med ett system där man får betalt för att man
              fått sin integritet kränkt. Jag tycker inte att det är vettigt
              över huvud taget.
            </seg>
          </u>
          <u>
            <seg>
              Vi kommer hela tiden att se om det finns fler steg att ta. Man
              kanske kan nagga integriteten i kanten för att bekämpa brott på
              ett mer effektivt sätt. Men att ta bort det i större sjok och
              ersätta med monetära, alltså penga ­ mässiga, ersättningar för
              att man råkar hamna i kläm tycker jag inte är ett bra sätt att
              lösa problematiken.
            </seg>
          </u>
          <note>
            (Applåder)
          </note>
          <note type="speaker">
            Anf. 10 OLLE FELTEN (SD) replik:
          </note>
          <u>
            <seg>
              Fru talman! Jag tror att Patrik Lundqvist har missuppfattat mig.
              Vi är inte intresserade av att införa någon form av monetär ersättning.
              Det är snarare på det sättet att någon som blir skadad av integritetskränkningar
              ska få ordentlig upprättelse, och man ska självfallet få skadestånd.
            </seg>
          </u>
          <u>
            <seg>
              Människor ska inte behöva acceptera att lida skada därför att
              staten gör intrång i deras personliga integritet. Det tycker jag
              är en grundläggande princip. Jag kan inte förstå att Socialdemokraterna
              kan vara emot en sådan ordning. Den regeln finns ju redan i dag.
              Vi tycker att man borde stärka individens rätt i det fallet. Jag
              förstår alltså inte riktigt hur Patrik Lundqvist resonerar.
            </seg>
          </u>
          <u>
            <seg>
              Våra förslag om att utreda konsekvensen av det här förslaget
              grundas på att regeringen under den här mandatperioden konsekvent
              har varit extremt dålig på att utvärdera sina lagförslag. Det
              har m an fått kritik för, från såväl R egelnämnden och Lagrådet
              som andra. Och det har varit ett otal motioner och diskussioner
              i kammaren om den processen.
            </seg>
          </u>
          <u>
            <seg>
              Jag förstår inte att Socialdemokraterna inte kan gå med på detta,
              när det finns farhågor om att de här förslagen kommer att leda
              till att man inte lyckas med målsättningarna med lagstiftningen.
            </seg>
          </u>
          <u>
            <seg>
              Utvärdering är viktigt. Jag tycker att Socialdemokraterna borde
              kunna gå med på det.
            </seg>
          </u>
          <note type="speaker">
            Anf. 11 PATRIK LUNDQVIST (S) replik:
          </note>
          <u>
            <seg>
              Fru talman! Lagar och lagförändringar utvärderas som sagt kontinuerligt.
            </seg>
          </u>
          <u>
            <seg>
              Oppositionens hets på utredningar har vi sett i utskottet hela
              den här mandatperioden. Det har till och med gått så långt att
              man har krävt utvärderingar innan lagändringarna har trätt i kraft.
              Man har haft idéer om att utvärdera så fort man bara kan. Det
              har till och med blivit så att man vill göra det innan lagarna
              trätt i kraft. Det är ju lite svårt.
            </seg>
          </u>
          <u>
            <seg>
              Men jag förstår; om man inte har särskilt mycket annat att komma
              med blir det här en liten snuttefilt som man kan ta till. Man
              kan kräva en liten, extra utredning för att visa att man ändå
              gör någonting. Det får man absolut göra. Men vad det skulle ge
              är svårt att se.
            </seg>
          </u>
          <u>
            <seg>
              I det här fallet gör vi bedömningen att de utvärderingar och
              det arbete som görs kontinuerligt av all lagstiftning är fullt
              tillräckligt för att hantera de här frågorna.
            </seg>
          </u>
          <note type="speaker">
            Anf. 12 OLLE FELTEN (SD) replik:
          </note>
          <u>
            <seg>
              Fru talman! Utvärderingar av lagstiftningen ska göras kontinuerligt,
              Patrik Lundqvist. Problemet är att man inte gör tillräckligt många
              och omfattande kontroller av vilka resultat man får av den lagstiftning
              som vi röstar igenom i kammaren. Det leder till att den samlade
              långsiktiga effekten av lagstiftningen blir osäker och förmodligen
              inte den som avsågs från början.
            </seg>
          </u>
          <u>
            <seg>
              Regeringen är dålig på det här. Det finns bevis för det. Oberoende
              aktörer, som ska granska det här, kritiserar regeringen för att
              den inte gör tillräckliga utvärderingar och uppföljningar av sin
              lagstiftning. Det kan inte Patrik Lundqvist eller någon annan
              prata bort.
            </seg>
          </u>
          <u>
            <seg>
              Vi föreslår att man ska göra en seriös uppföljning efter att
              lagen har verkat i två år för att se om man behöver skärpa reglerna.
              Det kanske är på det sättet att vi i Sverige fortsätter att lägga
              ned utredningar av brott med lägre straffvärde än ett års fängelse.
              Den stora mängden brott ligger i det spannet.
            </seg>
          </u>
          <u>
            <seg>
              Det är en fråga om att få bra acceptans för hela rättsväsendet
              och den svenska rättsskipningen. Där är Tullverket en del. Det
              är vad det handlar om.
            </seg>
          </u>
          <u>
            <seg>
              Det är tråkigt att Socialdemokraterna inte vill se en sådan uppföljning
              för att göra lagstiftningen bättre.
            </seg>
          </u>
          <note type="speaker">
            Anf. 13 PATRIK LUNDQVIST (S) replik:
          </note>
          <u>
            <seg>
              Fru talman! Det som är viktigt är hur många utredningar som behövs
              och genomförs och hur många av de brott som faktiskt begås som
              beivras. Det är egentligen det vi står här och tal ar om. Det
              är framför allt en resursfråga och inte en lagstiftningsfråga.
              Det är inte här problemet ligger. Problemet är att man inte har
              resurser nog för att utreda precis allt som händer. Det är en
              fråga som vi i allra högsta grad kan diskutera .
            </seg>
          </u>
          <u>
            <seg>
              Jag tror att alla är överens om att vi skulle vilja se till att
              det finns mer resurser för att utreda brottslighet. Jag tror inte
              att jag någonsin har hört någon i kammaren vara emot det. Att
              hänga upp sig på de här sakerna kommer dock inte att leda den
              diskussionen särskilt långt framåt.
            </seg>
          </u>
          <u>
            <seg>
              Nu får vi se hur lagarna kommer att slå, och vi kommer att kunna
              skruva i dem hela tiden. Jag har på intet vis sett att det skulle
              finnas ytterligare behov av utredningar på den punkten.
            </seg>
          </u>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 17 maj.)
          </note>
          <note>
            § 8 Skattebrottsdatalag
          </note>
          <note>
            Skatteutskottets betänkande 2016/17:SkU29
          </note>
          <note>
            Skattebrottsdatalag (prop. 2016/17:89 och prop. 2016/17:91 delvis)
          </note>
          <note>
            föredrogs.
          </note>
          <note type="speaker">
            Anf. 14 DAVID LÅNG (SD):
          </note>
          <u>
            <seg>
              Fru talman! Beträffande brottsbekämpning ser Sverigedemokraterna
              positivt på det förslag som regeringen lägger fram. I det här
              betänkandet är vi inte heller emot innehållet i sak.
            </seg>
          </u>
          <u>
            <seg>
              Ibland måste man göra en avvägning mellan å ena sidan säkerhet
              i samhället eller effektivitet och å andra sidan frihet för den
              enskilde, eller som i detta fall den enskildes integritet. När
              frihet eller integritet inskränks eller riskerar att inskränkas
              behöver utvecklingen följas noga och uppföljningar göras för att
              säkerställa att inskränkningarna står i rimlig proportion till
              det brottsbekämpande syftet.
            </seg>
          </u>
          <u>
            <seg>
              Skattebrottsdatalagen är en lag med syfte att skapa förutsättningar
              för att hantera data i skattebrottsutredningar. I princip ska
              brottsutredningar förenklas och underlättas. Det möjliggörs delvis
              genom att förbättra utbytet av information mellan myndigheter,
              vilket vi också har ställt oss positiva till i det här betänkandet
              och i andra sammanhang.
            </seg>
          </u>
          <u>
            <seg>
              Att regeringens förslag syftar till att tillvarata den enskildes
              personliga integritet är positivt. Men det behöver också följas
              upp. Vårt förslag är att det ska göras två år efter lagens ikraftträdande.
            </seg>
          </u>
          <u>
            <seg>
              I händelse av att vårt förslag inte vinner gehör hos riksdagens
              majoritet betraktar jag det ändå som positivt att skatteutskottets
              majoritet i betänk ­ andet uttalar att man utgår ” från att regeringen
              kommer att följa frågan om huruvida skattebrottsdatalagens syften
              uppfylls utan att riksdagen lämnar ett tillkännagivande om detta
              ”. Även den majoritetsskrivningen kan vara värd att följa upp.
            </seg>
          </u>
          <u>
            <seg>
              Jag yrkar bifall till reservationen.
            </seg>
          </u>
          <note type="speaker">
            Anf. 15 PATRIK LUNDQVIST (S):
          </note>
          <u>
            <seg>
              Fru talman! Det här är den sista av de fem lagar som jag talade
              om i mitt förra inlägg om tullbrottsdatalag. Det här gäller skattebrottsdatalagen.
            </seg>
          </u>
          <u>
            <seg>
              Den ser likadan ut , o ch vi har egentligen inte hört någonting
              nytt här. Jag nöjer mig därför med att hänvisa till den diskussion
              vi hade tidigare och yrkar bifall till propositionen.
            </seg>
          </u>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 17 maj.)
          </note>
          <note>
            § 9 Bokföringsbrott i filialer
          </note>
          <note>
            Civilutskottets betänkande 2016/17:CU17
          </note>
          <note>
            Bokföringsbrott i filialer (prop. 2016/17:149)
          </note>
          <note>
            föredrogs.
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut skulle fattas den 17 maj.)
          </note>
          <note>
            § 10 Grovt fordringsbedrägeri och andra förmögenhetsbrott
          </note>
          <note>
            Justitieutskottets betänkande 2016/17:JuU13
          </note>
          <note>
            Grovt fordringsbedrägeri och andra förmögenhetsbrott (prop. 2016/17:131)
          </note>
          <note>
            föredrogs.
          </note>
          <note type="speaker">
            Anf. 16 LAWEN REDAR (S):
          </note>
          <u>
            <seg>
              Fru talman! Under den här mandatperioden har justitieutskottet
              på det straffrättsliga området behandlat och debatterat brottsbalkens
              olika kapitel på straffrättsområdet. Utskottet har inriktat sig
              på framför allt straffrättens betydelse för den som har blivit
              utsatt för brott. Vi har ägnat tid åt unga människor, kvinnor
              och barn, och i dag är det dags att slå ett slag för de äldre
              – för pensionärerna – och deras rätt att få leva ett gott och
              tryggt liv.
            </seg>
          </u>
          <u>
            <seg>
              I det här uppdraget blir det alldeles naturligt att reflektera
              över den samhällsmodell som den äldre generationen genom kreativitet,
              kunskap och kamp har utvecklat åt oss. Vi är riksdagsledamöter
              i ett land med en av världens mest framgångsrika samhällsmodeller.
            </seg>
          </u>
          <u>
            <seg>
              Samhällsmodellen går ut på att vi progressivt betalar skatt för
              att utjämna ekonomiska skillnader, för att barnen ska kunna gå
              i skolan, för att de sjuka ska ha rätt till vård och för att de
              äldre ska ha rätt till en kvalitativ äldreomsorg. Det är en samhällsmodell
              som leder till en stark ekonomi och som värnar om att ingen i
              samhället ska behöva gå arbetslös. Människor ska ha rätt till
              sociala försäkringar och en basal trygghet.
            </seg>
          </u>
          <u>
            <seg>
              Dessvärre ser vi i dag att vi – liksom på många andra områden
              – behöver jämna ut den klassklyfta som består i att allt färre
              har en god pension att se fram emot på ålderns höst. En alltför
              stor grupp pensionärer saknar en ordnad pension. Det åligger samtliga
              partier att lösa den här trygghets- och rättvisefrågan. Den socialdemokratiskt
              ledda regeringen har börjat med att sänka skatten för pensionärer,
              men vi vet alla att betydligt mer måste till.
            </seg>
          </u>
          <u>
            <seg>
              Inom justitiepolitikens område ser vi att de äldre är en särskilt
              sårbar grupp. Äldre utsätts för vissa typer av brottslighet när
              fysiken inte längre är vad den en gång var.
            </seg>
          </u>
          <u>
            <seg>
              Levnadssättet innan all rationalisering har också blivit föremål
              för kriminalitet, till exempel när större kontantuttag görs för
              att betala räkningar och handla.
            </seg>
          </u>
          <u>
            <seg>
              Dessutom är ensamheten bland de äldre ett omfattande samhällsproblem,
              framför allt när den gör att okända personer obemärkt kan ta sig
              in hos en äldre som har öppnat ytterdörren.
            </seg>
          </u>
          <u>
            <seg>
              Fru talman! Genom kunskap och informationsspridning kan mycket
              av brottsligheten mot äldre förebyggas. Men sedan finns det nya
              typer av brott och nya gärningar som behöver kriminaliseras. Ett
              sådant nytt mönster är föremål för den här debatten och för regeringens
              proposition.
            </seg>
          </u>
          <u>
            <seg>
              Fru talman! Systematiska fakturabedrägerier har förekommit i
              flera de ­ cennier, men de har under senare år vuxit i omfattning.
              Teknikutveck ­ ling ­ en bidrar till att bedrägerierna har blivit
              mer avancerade och riktar sig till sårbara målgrupper i samhället.
              Det drabbar särskilt de äldre.
            </seg>
          </u>
          <u>
            <seg>
              Oftast handlar det om mindre belopp, men genom en avancerad systematik
              riktar bedrägerierna sig till många och omsätter på så sätt stora
              belopp. Det är ofta systematiken som är utmaningen för polisen
              att utreda. Varje enskilt brott måste styrkas. Det gör också att
              omfattningen av brottets karaktär inte har fått genomslag i straffmätningen.
            </seg>
          </u>
          <u>
            <seg>
              Bedrägeri förutsätter i dag höga beviskrav gällande rekvisitet
              vilseledande. Varje enskilt vilseledande måste styrkas, vilket
              i praktiken innebär att en åklagare måste förhöra varje målsägande
              om varje enskild faktura och skälet till att den brottsutsatte
              har betalat fakturan.
            </seg>
          </u>
          <u>
            <seg>
              Problemet är att bluffakturor i stora antal innebär att brottet
              inte fokuserar på gärningsmannens handlingssätt och systematik
              utan på konsekvenserna för den enskilde i varje enskilt fall.
            </seg>
          </u>
          <u>
            <seg>
              Vad vi därför ska lagstifta om denna vecka är införandet av en
              ny straffbestämmelse som säger att den som riktar betalningsuppmaningar
              till en vidare krets i syfte att vilseleda till handling som innebär
              vinning för gärningsmannen och skada för mottagaren ska dömas
              för grovt fordringsbedrägeri till fängelse i lägst sex månader
              och högst sex år. Det ska alltså inte längre behövas något förhör
              med varje enskild målsägande, utan straffansvaret inträder när
              avsändaren har förmedlat eller avsänt uppmaningen. Förberedelse
              till sådan handling ska också kriminaliseras.
            </seg>
          </u>
          <u>
            <seg>
              Utöver en nykriminalisering presenterar regeringen ett flertal
              förslag som tar sikte på förmögenhetsbrotten i allmänhet. Det
              handlar om beteckningar, rubriceringar och gradindelning av brotten.
              Bland annat är det tillgrepp av fortskaffningsmedel, egenmäktigt
              förfarande, olovlig energianvändning, ocker, häleri, svindleri
              och olovligt brukande som nu kommer att ha en grov svårighetsgrad.
            </seg>
          </u>
          <u>
            <seg>
              Kvalifikationen för grov stöld ska också kompletteras så att
              den särskilt ska beaktas när intrång görs i bostad eller i de
              fall när det handlar om en sak som någo n burit på sig eller ha
              ft i sin omedelbara närhet. Med den här propositionen blir det
              också justeringar i dessa straffskalor.
            </seg>
          </u>
          <u>
            <seg>
              Fru talman! Dagens proposition behandlar viktiga områden och
              avser att skydda de särskilt sårbara målgrupper som vi har i samhället
              och som riskerar att utsättas för bedrägeri och bluffakturor.
              Jag menar att det här är viktig politik för att komma åt den kriminalitet
              som drabbar äldre. Den hänsynslöshet som drabbar en redan ekonomiskt
              utsatt grupp ska därför vara kännbar för den som begår brottet.
            </seg>
          </u>
          <u>
            <seg>
              Avslutningsvis har vi socialdemokrater reserverat oss mot utskottets
              förslag till tillkännagivande gällande inbrottsstöld och upprepade
              stölder.
            </seg>
          </u>
          <u>
            <seg>
              Inbrottsstöld som brottskategori har jag kommenterat i andra
              straffrättsliga debatter, och min uppfattning är att det fortfarande
              är så att gärningen är kriminaliserad under beteckningen grov
              stöld. Annars delar vi uppfattningen att områdena kontinuerligt
              ska följas av justitieutskottet men att frågan ska behandlas när
              ytterligare beredningsunderlag finns.
            </seg>
          </u>
          <u>
            <seg>
              Fru talman! Därför står vi bakom våra reservationer, men vi kommer
              inte att yrka bifall till dem.
            </seg>
          </u>
          <note type="speaker">
            Anf. 17 ANTI AVSAN (M):
          </note>
          <u>
            <seg>
              Fru talman! Jag vill börja med att yrka bifall till utskottets
              förslag i betänkandet. Det är kanske inte så vanligt när man befinner
              sig i opposi ­ tion, men i det här fallet är det riksdagen som
              har tagit ledningen för hur man ska arbeta med dessa frågor, oavsett
              vad man från Socialdemokra ­ terna säger om att man ska slå ett
              slag för de äldre. Det tycker jag verkligen att man ska göra.
              Det är viktigt. Den här brottsligheten drabbar äldre män ­ niskor
              hänsynslöst.
            </seg>
          </u>
          <u>
            <seg>
              Normalt talar man inte så mycket om integritetskränkningar och
              upplevelser som innebär att man känner en stor otrygghet efter
              förmögenhetsbrott, men i de här sammanhangen finns det anledning
              att tala om det.
            </seg>
          </u>
          <u>
            <seg>
              Jag kan inte låta bli att kort berätta varför jag känner att
              detta är väldigt angeläget. En gång i tiden när jag arbetade som
              polis förekom det – precis som nu – ganska många bostadsinbrott.
              De äldre människor och ålderspensionärer som hade fått sitt hem
              uppochnedvänt och kära ägodelar – sådant som inte hade annat än
              affektionsvärde – stulna förstod inte vilket ekonomiskt värde
              som gammalt arvegods hade, ägodelar som familjen kanske hade ägt
              sedan generationer tillbaka.
            </seg>
          </u>
          <u>
            <seg>
              Dessa äldre blev väldigt otrygga efter det här. Tragiskt nog
              fick man ofta åka tillbaka till samma adress n är människor hade
              avlidit kort tid efter det att de hade drabbats av inbrott. Det
              förekom många gånger.
            </seg>
          </u>
          <u>
            <seg>
              Jag kan inte dra någon annan slutsats än att många av de äldre
              och sköra människor som drabbades av inbrott tog väldigt illa
              vid sig av den här typen av brott. Därför är det viktigt – precis
              som det som är bakgrunden till det här betänkandet – att man ska
              se allvarligare på förmögenhetsbrott som har en integritetskränkande
              karaktär.
            </seg>
          </u>
          <u>
            <seg>
              Det finns också anledning att se allvarligt på just inbrottsstöld
              i bostä ­ der. Det är någonting som riksdagen vid två tillfällen
              har lämnat ett till ­ kännagivande om till regeringen. Fortfarande
              har regeringen inte gjort någonting på detta område. Det här handlar
              om att slå ett slag för de pen ­ sionärer som vi talar om. När
              någon bryter sig in i andra människors hem och äldre, värnlösa
              och skyddslösa drabbas ska den personen bli straffad för det på
              ett konsekvent och rimligt sätt.
            </seg>
          </u>
          <u>
            <seg>
              Vi har som sagt lämnat två tidigare tillkännagivanden. I det
              ärende och i den proposition som nu har lagts på riksdagens bord
              hade regeringen kunnat ta in ett beredningsunderlag och föra in
              detta. Det har dock inte skett. Därför finns nu ytterligare ett
              tillkännagivande, ett tredje, om inbrottsstöld, och detta är tidssatt.
              Senast den 1 april 2018 ska regeringen återkomma till riksdagen
              med ett förslag till en ny straffbestämmelse om inbrottsstöld.
            </seg>
          </u>
          <u>
            <seg>
              Jag vet inte varför det inte finns något intresse för att ta
              tag i frågan. Visserligen sker skärpningar i ärendet när det gäller
              kvalifikationsgrunden. I dag döms den som gör sig skyldig till
              ett inbrott i bostad – det kan handla om permanentbostad eller
              fritidshus – för grov stöld. Men det rör sig inte om en egen brottsrubricering
              som påvisar allvaret. Grov stöld kan ju också handla om att stjäla
              en handväska som någon bär på sig eller har i sin närhet. Det
              är inte riktigt samma sak som att få hela sitt hem vänt uppochned
              och kanske få gammalt arvegods stulet.
            </seg>
          </u>
          <u>
            <seg>
              Vad avser systematik i brottsligheten hade det med beredningsunderlaget
              i propositionen varit möjligt att införa systematik som kvalifikationsgrund.
              Nu innefattas detta i begreppet ”brott av särskilt farlig art”.
              Det gäller exempelvis om stölder har varit av särskilt farlig
              art. Regeringens argumentation för varför systematik inte ska
              införas som kvalifikationsgrund är att det skulle innebära en
              uppenbar risk för felaktig tolkning.
            </seg>
          </u>
          <u>
            <seg>
              Jag förstår inte detta resonemang. M ed tanke på att jag även
              har sett detta i domstol vet jag att det finns många fall med
              serier av snatterier där personer har dömts för snatteri, trots
              att det samlade värdet på det som har stulits samma dag kanske
              har varit 15 000 – 20 000 kronor. Om det hade stulits vid ett
              enda tillfälle hade det handlat om stöld, men i dessa fall har
              personen dömts för snatteri. Man kan fråga sig vilket som är allvarligast.
            </seg>
          </u>
          <u>
            <seg>
              Har systematik betydelse eller inte? Jo, det har det, också som
              isolerad företeelse. Naturligtvis borde något som man gör upprepade
              gånger sam ­ ma dag och till samma belopp medföra att det kvalificeras
              som stöld eller grov stöld på samma sätt som när det sker vid
              ett enda tillfälle. Som det nu är kan tio tillfällen leda till
              dom för snatteri.
            </seg>
          </u>
          <u>
            <seg>
              Regeringen och i detta fall riksdagsminoriteten har en annan
              uppfattning om detta. Men det finns tillkännagivanden, och regeringen
              ska återkomma till riksdagen även i denna fråga.
            </seg>
          </u>
          <u>
            <seg>
              Jag vill slutligen säga något om grovt fordringsbedrägeri. Detta
              är ett resultat av att alliansregeringen i juni 2012 gav en särskild
              utredare i uppdrag att undersöka om det fanns behov av att förstärka
              det straffrättsliga skyddet för egendom och föreslå förändringar
              som inte minst skulle vara kopplade till it-brott.
            </seg>
          </u>
          <u>
            <seg>
              Under väldigt många år och med ökad intensitet har så kallade
              bluffakturor och annat diskuterats. Detta är ett stort och omfattande
              problem, och det här är svaret på detta problem. I stället för
              att diskutera en massa konstiga förslag om att man till exempel
              ska kunna frånträda avtal som man egentligen inte har ingått fordras
              ett straffrättsligt skydd. Här har vi nu ett uppbyggt förslag
              om grovt fordringsbedrägeri, vilket Lawen Redar redogjorde för
              bra.
            </seg>
          </u>
          <u>
            <seg>
              Med den utgångspunkt som alliansregeringen gav utredaren gäller
              i övrigt att man ska anpassa straffskalor för de centrala förmögenhetsbrotten
              så att de bättre speglar det allvar som exempelvis integritetskränkningar
              innebär. De ska även anpassas i förhållande till varandra.
            </seg>
          </u>
          <u>
            <seg>
              En annan sak är att man ändrar brottsrubriceringen snatteri till
              ringa stöld, vilket förhoppningsvis möjligen kan uppfattas som
              en signal om att man ser allvarligare även på ringa fall av tillgreppsbrott.
              Dessutom skärps straffskalorna för skadegörelse och grov skadegörelse
              för att de ska stäm ­ ma överens med övriga förmögenhetsbrott.
            </seg>
          </u>
          <u>
            <seg>
              Det finns som sagt ingen reservation för vår del att yrka bifall
              till, så jag yrkar återigen bifall till utskottets förslag.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut skulle fattas den 17 maj.)
          </note>
          <note>
            § 11 Nya möjligheter till operativt polissamarbete med andra
            stater
          </note>
          <note>
            Justitieutskottets betänkande 2016/17:JuU27
          </note>
          <note>
            Nya möjligheter till operativt polissamarbete med andra stater
            (prop. 2016/17:139)
          </note>
          <note>
            föredrogs.
          </note>
          <note type="speaker">
            Anf. 18 LINDA SNECKER (V):
          </note>
          <u>
            <seg>
              Fru talman! Låt oss börja med svenskans vackraste ord, vilket
              för mig som småbarnsförälder är ”barnvakt”. Men som riksdagsledamot
              tycker jag ändå att det vackraste ordet är ”myndighetsutövning”.
            </seg>
          </u>
          <u>
            <seg>
              Myndighetsutövning är ett förvaltningsrättsligt begrepp och omfattar
              beslut eller andra åtgärder som ytterst är uttryck för samhällets
              maktbefogenheter i förhållande till medborgarna. Det är mycket
              vackert, fru talman.
            </seg>
          </u>
          <u>
            <seg>
              Vänsterpartiet har alltid varit tydligt med att det ska vara
              svenska myndigheter som utför myndighetsutövningen, eftersom det
              är då vi har lagar, bestämm elser, rutiner och överklagande möjligheter
              om något skulle gå fel. Vi kvarstår i denna åsikt även när det
              gäller polisens samarbete över gränserna.
            </seg>
          </u>
          <u>
            <seg>
              Regeringens proposition handlar om hur polisen ska samarbeta
              med andra stater för att förebygga och utreda olika former av
              brott. Låt mig börja med att förtydliga att Vänsterpartiet tycker
              att det är oerhört viktigt och betydelsefullt att polisen samarbetar
              och bekämpar brott över nationsgränserna. Brottsligheten sträcker
              sig inte enbart inom landets egna gränser utan är, precis som
              allt annat, internationell.
            </seg>
          </u>
          <u>
            <seg>
              Den svenska polisen kan redan i dag samarbeta operativt med utländs
              ­ ka myndigheter. Vid dessa samarbeten får dock utländska tjänstemän
              inte vidta några åtgärder som innefattar myndighetsutövning, bortsett
              från undantagsreglerna enligt Schengensamarbetet och samarbetet
              i Öresundsre ­ gionen. Vänsterpartiet vill att regeringen återkommer
              med ett förslag som inte medger främmande stats myndighetsutövning
              i Sverige eller innebär att utländska tjänstemän ges rätt att
              använda vapen på samma sätt som svensk polis.
            </seg>
          </u>
          <u>
            <seg>
              I propositionen skriver regeringen att utländska tjänstemän som
              medverkar i samarbetet kommer att stå under svensk ledning och
              att deras användning av våld eller tvång enbart får ske inom ramen
              för de regler som gäller för den svenska polisen. Utländsk polis
              eller utländska tjänstemän med polisiära befogenheter ska vidare
              få bära vapen och ha rätt att använda vapen på samma sätt som
              svensk polis. De utländska poliser som ska delta i samarbetet
              ska enligt förslaget därför ges kunskap om vilka regler och arbetsmetoder
              som tillämpas i Sverige.
            </seg>
          </u>
          <u>
            <seg>
              Detta låter bra, men Vänsterpartiet anser att det inte är tillräckligt
              för att garantera att grundläggande principer om rättssäkerhet
              och den enskildes rättigheter upprätthålls. En fråga som vi ställer
              oss är hur det ska säkerställas att myndighetsutövningen sker
              på rätt sätt.
            </seg>
          </u>
          <u>
            <seg>
              Om en svensk myndighetsuppgift utförs av en utländsk stat måste
              medborgaren kunna förvänta sig lika hög grad av rättssäkerhet
              och kvalitet som om uppgiften utfördes av en nationell myndighet.
              Den myndighetsutövning som nu föreslås ska få utföras av utländsk
              stat är inte vilken uppgift som helst utan tillhör statens kärnverksamhet
              och utgör dessutom en del av statens våldsmonopol.
            </seg>
          </u>
          <u>
            <seg>
              De utländska poliserna kommer enligt förslaget inte att vara
              underställda svensk myndighetstillsyn. Det tycker vi är mycket
              bekymmersamt. Vi ser allvarligt på det, och vi vill ha en bättre
              genomlysning och motivering till varför.
            </seg>
          </u>
          <u>
            <seg>
              Samarbetsinsatser kommer att ledas av Polismyndigheten. Det innebär
              att Justitiekanslern och Justitieombudsmannen kan granska om någon
              felaktighet händer. Men precis som remissinstansen Advokatsamfundet
              anser Vänsterpartiet att det är tveksamt om det är tillräckligt
              att Polismyndigheten omfattas av tillsynen. Mot bakgrund av att
              de utländska tjänstemännen inte direkt kommer att stå under JO:s
              och JK:s tillsyn ifrågasätter vi i Vänsterpartiet om de nya samarbetsformerna
              verkligen kan sägas vara omgärdade av tillräckliga rättssäkerhetsgarantier.
            </seg>
          </u>
          <u>
            <seg>
              Att låta JO och JK granska utländska tjänstemän avviker från
              rådande ordning, men att låta utländsk stat utöva myndighetsutövning
              i Sverige mot svenska medborgare avviker – det säger jag utan
              att överdriva – markant från nu gällande ordning.
            </seg>
          </u>
          <u>
            <seg>
              Vänsterpartiet vill att regeringen återkommer med ett förslag
              som inte medger främmande stats myndighetsutövning i Sverige eller
              innebär att utländska tjänstemän ges rätt att använda vapen på
              samma sätt som svensk polis. Därför yrkar jag bifall till reservationen.
            </seg>
          </u>
          <note type="speaker">
            Anf. 19 ELIN LUNDGREN (S):
          </note>
          <u>
            <seg>
              Fru talman! I dag är alltså ärendet nya möjligheter till operativt
              polissamarbete med andra stater. Det handlar om en del lagändringar
              som krävs i svensk lag för att kunna genomföra förslaget. Det
              handlar om att genomföra bestämmelserna om operativt polissamarbete
              i de EU-beslut som finns, som kallas för Prümrådsbeslutet och
              Atlasbeslutet, och en del ändringar utifrån Europolförordningen.
            </seg>
          </u>
          <u>
            <seg>
              Den svenska polisen och Säkerhetspolisen ska då kunna samarbeta
              med utländska myndigheter och ta emot bistånd och ge bistånd vid
              gemensamma insatser, större evenemang, katastrofer och allvarliga
              olyckor. Man ska också kunna använda utländska särskilda insatsgrupper
              vid behov vid sådana händelser, precis som det är reglerat i dagens
              Prümrådsbeslut och Atlasbeslut. Som Linda Snecker poängterade
              finns det naturligtvis internationella samarbeten i dag. Men tanken
              är att utländska poliser, under ledning av svensk polis, ska kunna
              utföra myndighetsutövning i Sverige. Det är skillnaden.
            </seg>
          </u>
          <u>
            <seg>
              Myndighetsutövningen kan, som i allt polisiärt arbete, handla
              om att använda sig av våld eller tvång. Det är väldigt viktigt
              att säga att den måste ske inom ramen för det reglemente som gäller
              för svensk polis. Jag kan ta ett exempel. Om det är olika reglementen
              för svensk polis och tysk polis och en tysk polis kommer hit till
              Sverige och jobbar under svensk ledning måste den polisen agera
              som den svenska polisen gör och får inte använda andra metoder
              som eventuellt finns i Tyskland.
            </seg>
          </u>
          <u>
            <seg>
              Grunden är naturligtvis att svensk polis ska vara dimensionerad
              för vårt lands behov. Men vi ser att det blir av större och större
              vikt att ha beredskap för att kunna ta emot och ge förstärkning
              från och till andra länder vid exceptionella händelser. Man kan
              se detta som ett möjligt komplement, kan man säga. Vi ser det
              globala läget och förändringar som sker interna ­ tionellt. Vi
              mår bra av att svensk polis kan använda sig av den här möjligheten.
            </seg>
          </u>
          <u>
            <seg>
              Innan ett eventuellt samarbete med ett land påbörjas ska en överenskommelse
              göras. Den ska vara ganska tydlig. Överenskommelsen kan ingås
              av regeringen, Polismyndigheten eller Säkerhetspolisen. Insatsen
              ska vara tydligt avgränsad och ha ett tydligt syfte. Den kan vara
              specificerad i fråga om tid och plats. Det ska vara tydligt vilka
              tjänstemän som ska delta, vilka befogenheter de har, hur ledningen
              ska se ut och en del andra saker. Som ni förstår ska det vara
              väldigt tydligt hur samarbetet ska se ut.
            </seg>
          </u>
          <u>
            <seg>
              Huvudregeln är att när utländska poliser agerar ska de göra det
              i svens ­ ka tjänstemäns närvaro. B efogenheterna är, som jag
              sa tidigare, de som finns i den svenska polislagen. Ingen får
              agera på annat sätt än det som är tillåtet enligt svensk polislag.
            </seg>
          </u>
          <u>
            <seg>
              Linda Snecker pratade om sin oro för tillsynen gällande detta.
              Utskottsmajoriteten har bedömt att JO och JK kan utöva tillsyn
              över de insatser som görs. Utifrån det bedömer vi att rättssäkerheten
              finns i detta.
            </seg>
          </u>
          <u>
            <seg>
              När det gäller geografi kan vi tänka oss att det främst handlar
              om de nordiska länderna – vi delar gräns – och att det blir mer
              samarbete där. Regionpolischefen i Polisregion Nord, Klas Johansson,
              jobbar just nu med ett speciellt uppdrag som handlar om att föreslå
              nationella rekommenda ­ tioner för det framtida gränsöverskridande
              samarbetet i Norden – det kan då baseras på denna nya lagstiftning.
            </seg>
          </u>
          <note>
            Med detta yrkar jag bifall till utskottets förslag i betänkandet
            och avslag på motionen.
          </note>
          <note type="speaker">
            Anf. 20 KRISTER HAMMARBERGH (M):
          </note>
          <u>
            <seg>
              Fru talman! Till skillnad från en tidigare talare skulle jag
              vilja uttrycka ordet ”äntligen”. Jag yrkar bifall till propositionen,
              som handlar om operativt samarbete mellan olika länder, med fokus
              just på det nordiska samarbetet.
            </seg>
          </u>
          <u>
            <seg>
              I dessa tider pratar vi faktiskt mer eller mindre varje vecka
              om behovet av fler poliser – fler poliser i yttre tjänst och fler
              poliser som är närvarande där människor finns. Det handlar om
              våra utanförskapsområden. Men det handlar i väldigt stor utsträckning
              också om vår landsbygd och vår glesbygd.
            </seg>
          </u>
          <u>
            <seg>
              Det togs ett beslut i riksdagen den 2 april 2008. Det var en
              mandatperiod som inte var som den här mandatperioden. Det skilde
              sig på det sättet att riksdagen inte gav särskilt många tillkännagivanden
              till regeringen. Det kom ändå löpande propositioner. Men det fanns
              ett tillkännagivande. Det handlade om delvis bifall till en motion
              om polisinsatser över gräns vid överhängande fara. Det var faktiskt
              min enskilda motion som fick ett bifall. Därför, fru talman, vill
              jag använda ordet ”äntligen”.
            </seg>
          </u>
          <u>
            <seg>
              Mellan den 2 april 2008 och den 16 maj 2017 är det mer än nio
              år och en månad. Nu ser man äntligen på något sätt frukten av
              det politiska arbetet. Det känns ganska skönt. Det är inte meningen
              att vara ironisk, för detta är en svår materia. Man ska ha respekt
              för att det tar tid.
            </seg>
          </u>
          <u>
            <seg>
              En enig riksdag, inkluderande Socialdemokraterna, Miljöpartiet
              och Vänsterpartiet, beslutade att rikta detta tillkännagivande
              till regeringen, om att man skulle se till att få dessa polisinsatser.
              Regeringen påbörjade ett arbete med dåvarande justitieminister
              Beatrice Ask och lade upp det som ett nordiskt samarbete. Till
              att börja med gav man ett uppdrag från Nordiska ministerrådet.
              Det är nämligen svårt när man ska blanda in flera stater. Det
              tar tid, eftersom alla stater tycker att de egna reglerna är de
              bästa reglerna. Det gäller att komma överens. Men det är också,
              precis som Linda Snecker har tagit upp, en svår materia. Det finns
              mängder av detaljer i myndighetsutövningen som måste redas ut
              och klaras ut. Därför får man ha respekt för att ett sådant uppdrag
              tar tid.
            </seg>
          </u>
          <u>
            <seg>
              Detta har gåtts igenom väldigt noggrant. Det har funnits utredningar
              om utökat polissamarbete i Norden och EU. Och det har funnits
              diskus ­ sio ­ ner bilateralt mellan de olika länderna. Det är
              bra.
            </seg>
          </u>
          <u>
            <seg>
              Varför ville jag 2007 väcka denna motion? Ja, det beror lite
              grann på varifrån jag kommer. Jag lever ganska nära Tornedalen,
              och vi hade en ganska infekterad diskussion mellan dåvarande majoritet
              och opposition just kring detta. Tornedalen är ett väldigt specifikt
              gränsområde. Där finns en älv, och det finns väldigt många övergångar.
              Man talar i regel samma språk. Man umgås över gränsen. Det är
              ett levande gränsområde mellan länder som står väldigt nära varandra.
            </seg>
          </u>
          <u>
            <seg>
              Särskilt väl symboliseras detta av Haparanda och Torneå städer.
              Det kan vara svårt att ta till sig när man lyssnar, men det är
              lätt att se när man åker dit. Justitieutskottet gjorde ett av
              sina få besök ute i landet där – efter tjat från min sida – och
              kom till insikt om att det här nog är nödvändigt och behövs.
            </seg>
          </u>
          <u>
            <seg>
              Det symboliseras ganska tydligt av torget som ska byggas i Rajala,
              där landsgränsen i princip går över torget. De tidigare Schengenbestämmelserna
              innebär att man skulle kunna ha svensk polis på ena sidan. Skulle
              det då begås ett brott i det svenska hörnet av torget skulle den
              svenska polisen kunna springa efter, göra ett förföljande, till
              det finska hörnet av torget. Men skulle brottet begås i det finska
              hörnet av torget, då skulle inte den svenska polisen kunna gå
              över och beivra brottet. Det visar på problemet i detta. Därför
              fick vi också ett enigt utskott.
            </seg>
          </u>
          <u>
            <seg>
              Naturligtvis finns det vidare behov i det här. Det handlar inte
              bara om Tornedalen, utan det finns också ett behov utefter den
              svensk-norska gränsen. Men det aktualiseras specifikt och tydligt
              just i Tornedalen, särskilt i de här städerna – eller staden Haparanda-Tornio.
            </seg>
          </u>
          <u>
            <seg>
              Varför var då det här infekterat? Jo, delvis var det infekterat
              därför att det pågick ett större EU-arbete just då. Det handlade
              om Prümrådssamarbetet och Atlassamarbetet. Där fanns det väldigt
              skilda politiska uppfattningar. Därför är det lite fascinerande
              att se hur resan för politiska partier faktiskt kan se ut.
            </seg>
          </u>
          <u>
            <seg>
              En av de stora poängerna med detta nordiska samarbete är att
              man kan sampatrullera under svensk ledning och använda sina resurser
              på ett gemensamt och bra sätt. För att möjliggöra detta finns
              artikel 17 i Prümrådsbeslutet, som regeringen lyfter fram som
              en möjlig väg.
            </seg>
          </u>
          <u>
            <seg>
              Prümrådsbeslutet innebar ju att vi fick ett större, vidare samarbete.
              Dels fick vi ett större informationsutbyte gällande DNA , fi ngeravtryck
              och fordonsregister, dels fick vi ett samarbete om förebyggande
              av terroristbrott och samarbeten som gäller evenemang, katastrofer
              och allvarliga olyckor. Men vi fick också möjligheten till sampatrullering
              enligt artikel 17.
            </seg>
          </u>
          <u>
            <seg>
              Hur ställde sig då de olika partierna till detta? Jo, märkligt
              nog var alla partier för det nordiska samarbetet, men Vänsterpartiet
              och Miljöpartiet var konsekvent emot Prümrådssamarbetet över huvud
              taget. Man ville inte ens ha möjlighet att utbyta fordonsuppgifter
              – trots att vårt fordonsregister redan var offentligt.
            </seg>
          </u>
          <u>
            <seg>
              Socialdemokraterna hade lite svårare att bestämma sig. Man såg
              gärna informationsutbyte som en möjlighet, men i sin reservation
              sa man definitivt nej till artikel 17 i Prümrådssamarbetet – samma
              artikel som samma parti i dag lyfter fram som den stora möjligheten.
            </seg>
          </u>
          <u>
            <seg>
              Ibland kan alltså partipolitik bli lite lustig. Man agerar på
              ett sätt i opposition och ska prompt vara emot, men när man sätter
              sig i regeringsarbete inser man att man måste använda sig av den
              befintliga juridiken för att kunna nå olika typer av framsteg.
              Nu ska jag inte vara onödigt gnällig, men jag tycker att det här
              är ganska lustigt.
            </seg>
          </u>
          <u>
            <seg>
              Jag är mest glad att vi efter nio år, en månad och fyra dagar
              ser till att faktiskt få ett fungerande polissamarbete så att
              vi också i ett område som Tornedalen, där vi aldrig kommer att
              kunna ha tillräcklig polisbemanning för att klara av alla situationer,
              kan få en situation där närmaste polisbil kan ingripa oavsett
              på vilken sida av gränsen den står.
            </seg>
          </u>
          <u>
            <seg>
              Återigen: Bra jobbat den här gången, regeringen! Och tack, Socialdemokraterna,
              för att ni var kloka nog att byta uppfattning!
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut skulle fattas den 17 maj.)
          </note>
          <note>
            § 12 Kroppsbesiktning i syfte att utreda ålder i brottmålsprocessen
          </note>
          <note>
            Justitieutskottets betänkande 2016/17:JuU29
          </note>
          <note>
            Kroppsbesiktning i syfte att utreda ålder i brottmålsprocessen
            (prop. 2016/17:165)
          </note>
          <note>
            föredrogs.
          </note>
          <note type="speaker">
            Anf. 21 LINDA SNECKER (V):
          </note>
          <u>
            <seg>
              Fru talman! Vilken ålder du har när du döms har väldigt stor
              betydelse i brottmålsprocessen, inte för själva brottet som har
              begåtts – det är detsamma oavsett vilken ålder du har – men däremot
              för påföljden, det som i folkmun kallas straff.
            </seg>
          </u>
          <u>
            <seg>
              Det finns en lång tradition av att särbehandla unga lagöverträdare
              i straffsystemet. På grund av att unga är just unga har straffsystemet
              anpassats till att unga inte har uppnått samma utvecklingsgrad
              som vuxna personer har. Det gör att ingripanden mot unga är lindrigare
              än ingripanden mot vuxna.
            </seg>
          </u>
          <u>
            <seg>
              Det finns särskilda bestämmelser om handläggning hos en rad myndigheter
              som polis, åklagare och domstol när det handlar om unga lagöverträdare.
              Bestämmelserna är ofta utformade med en bestämd ålder som utgångspunkt:
              15, 18 eller 21 år. Den misstänktes eller tilltalades ålder har
              därför avgörande betydelse för vilket straff som kan utdömas.
            </seg>
          </u>
          <u>
            <seg>
              Särbehandlingen av barn och unga är viktig. Det finns en mening
              med att barn får vara barn. Det finns många andra partier som
              ifrågasätter det här, men här vill jag vara tydlig: Ett barn är
              ett barn, oavsett om barnet är misstänkt för brott eller inte.
            </seg>
          </u>
          <u>
            <seg>
              Jag tror inte att jag är ensam om att följa Kevinfallet på tv.
              Det är en berättelse som verkligen visar på hur utsatta barn är
              i rättsprocessen och hur benägen vuxenvärlden är att pådyvla barn
              sin egen uppfattning och få barn att tro att den är sanningen
              – skyldighet till ett brott, till exempel, eller kanske barnets
              egen ålder.
            </seg>
          </u>
          <u>
            <seg>
              Det har länge varit så att om en person är misstänkt för brott
              och man inte vet åldern på personen kan en så kallad kroppsbesiktning
              göras. Det är en åldersbedömning, precis en sådan som vi är vana
              att se debatteras i sammanhang som rör asylsökande och ensamkommande
              flyktingbarn.
            </seg>
          </u>
          <u>
            <seg>
              Men Högsta domstolen beslutade för en tid sedan att åldersbedömning
              inte längre får ske i brottmål om inte den unga tycker att det
              är okej att en åldersbedömning görs. Det har lett till att Rättsmedicinalverket
              numera endast utför medicinska åldersbedömningar om den unga i
              fråga tycker att det är okej.
            </seg>
          </u>
          <u>
            <seg>
              Förslaget som regeringen nu presenterar syftar till att återställa
              rättsläget så som det uppfattades tidigare, innan Högsta domstolen
              meddelade sin dom. Regeringen vill att det tydligt ska stå i rättegångsbalken
              att man ska kunna utreda en ungdoms ålder om personen är misstänkt
              för brott som kan ge fängelse. Ungdomen behöver inte godkänna
              eller samtycka till ålder s bedömningen. Utredningen ska alltså
              kunna göras mot en persons egen vilja.
            </seg>
          </u>
          <u>
            <seg>
              Vänsterpartiet vill att det förslaget ska avslås.
            </seg>
          </u>
          <u>
            <seg>
              De personer som kan bli aktuella för åldersbedömning förekommer
              såväl i brottmålsprocessen som i asylprocessen. Ibland är det
              fråga om sam ­ ma individer. I båda sammanhangen spelar den ungas
              ålder stor roll. Åldern har stor betydelse, och visst är det viktigt
              att få reda på åldern på en person som är misstänkt för något.
              Det kan till och med vara till fördel för personen eftersom det
              finns omfattande skyddslagstiftning som skyddar den unga. Men
              att göra en utredning mot någons vilja är inte rätt.
            </seg>
          </u>
          <u>
            <seg>
              Vi ska vara medvetna om att det i dag inte finns någon metod
              som kan bestämma en individs exakta ålder. Det är i stort sett
              samma metoder för åldersbedömning oavsett om det rör sig om brottmålsprocesser
              eller ansökningar om uppehållstillstånd – och ingen är exakt.
            </seg>
          </u>
          <u>
            <seg>
              Metoderna för att bedöma ensamkommande asylsökande barns ålder
              har varierat genom åren och varit mer eller mindre godtyckliga.
              Socialstyrelsen pekade i en rapport från 2016 på osäkerheten i
              metoderna för åldersbedömning rörande såväl 15-årsgränsen som
              18-årsgränsen och förordade därför pilotstudier rörande båda gränserna.
            </seg>
          </u>
          <u>
            <seg>
              Vänsterpartiet anser att en ung brottsmisstänkt – i likhet med
              vad som från den 1 maj i år gäller för åldersbedömning i asylprocessen
              – ska ha möjlighet men inte vara tvingad att genomgå medicinsk
              åldersbedömning i de fall där den unges ålder är osäker och har
              betydelse för påföljdsfrågan.
            </seg>
          </u>
          <note>
            Därför yrk ar vi avslag på propositionen. Ja g yrkar bifall till
            reserva ­ tion 1.
          </note>
          <note type="speaker">
            Anf. 22 SUSANNE EBERSTEIN (S):
          </note>
          <u>
            <seg>
              Fru talman! Det är av största vikt för förtroendet för rättssamhället
              att rätt personer blir dömda för brott de har begått och att de
              får ett väl avvägt straff. Här föreslår regeringen ett förtydligande
              angående kroppsbesiktning i syfte att utreda ålder så att rätt
              straff kan utdömas.
            </seg>
          </u>
          <u>
            <seg>
              I propositionen föreslås ett förtydligande i rättegångsbalken
              av när kroppsbesiktning får göras för att utreda den misstänktes
              ålder. Kroppsbesiktning i syfte att utreda ålder ska få göras
              på den som skäligen kan misstänkas för ett brott som kan leda
              till fängelse. En förutsättning ska vara att den misstänktes ålder
              har betydelse för om straff får dömas ut eller för påföljdsfrågan
              i övrigt.
            </seg>
          </u>
          <u>
            <seg>
              När den misstänktes ålder är okänd har sedan länge tillämpats
              en ordning där reglerna om kroppsbesiktning i rättegångsbalken
              har använts för att utreda om den misstänkte är straffmyndig och
              för andra situationer där åldern har betydelse för påföljdsfrågan.
              Resultatet av dessa bedömningar har därefter tillsammans med annan
              utredning åberopats i domstol.
            </seg>
          </u>
          <u>
            <seg>
              Högsta domstolen har dock genom ett avgörande slagit fast att
              det inte finns lagstöd för att utföra kroppsbesiktning för detta
              ändamål. I beslutet anförs att bestämmelsens ordalydelse tar sikte
              på vad som kan vara av betydelse för utredningen av brottet. Detta
              bör enligt Högsta domstolen förstås så att omständigheterna kan
              få betydelse som bevisning eller på annat sätt bidra till utredningen
              av gärningen eller vem som har begått den. Omständigheter som
              har betydelse för påföljden, till exempel den misstänktes ålder,
              omfattas däremot inte av ordalydelsen, enligt Högsta domstolen.
            </seg>
          </u>
          <u>
            <seg>
              Det är centralt att det finns en möjlighet för de brottsutredande
              myndigheterna, eller i sista hand domstolarna, att få till stånd
              en medicinsk åldersbedömning om den misstänktes ålder är oklar.
              Annars måste myndigheterna många gånger förlita sig på den misstänktes
              egna uppgifter om sin ålder. Det finns då en betydande risk för
              att allvarliga brott inte utreds eller att åklagaren inte kan
              uppfylla sin bevisbörda eller utredningsskyldighet med följden
              att åtal inte kan väckas eller att ett väckt åtal ogillas. Följden
              kan också bli att dömda får mindre ingripande straff än vad de
              skulle ha fått om åldern hade kunnat utredas närmare. En sådan
              ordning skulle många gånger leda till stötande resultat, inte
              minst mot bakgrund av de intressen målsägandena har av att brott
              blir utredda och lagförda. Det gäller i synnerhet när det är fråga
              om mycket allvarlig brottslighet. Det är också olämpligt att vuxna
              personer som dömts för ett allvarligt brott placeras tillsammans
              med barn på slutna ungdomshem på grund av att åldern inte har
              kunnat fastställas.
            </seg>
          </u>
          <u>
            <seg>
              Det finns i dag inte någon metod för medicinsk åldersbedömning
              som kan bestämma en individs exakta ålder. Både Rättsmedicinalverket
              och Socialstyrelsen har fått i uppdrag att arbeta med att se över
              metoderna och att öka kunskapen.
            </seg>
          </u>
          <u>
            <seg>
              Även om en medicinsk åldersbedömning inte med exakthet kan säga
              vilken ålder den misstänkte har är den en viktig pusselbit i kartläggningen
              av frågan. Rättsmedicinalverkets analyser och bedömningar vilar
              på vetenskaplig grund och beprövad erfarenhet. När Rättsmedicinalverket
              uttalar sig om en persons ålder uttalar sig myndigheten aldrig
              med större säkerhet än vad de vetenskapliga metoderna tillåter.
              Den osäkerhet som finns i bedömningen har också domstolen att
              beakta i sin bevisvärdering.
            </seg>
          </u>
          <u>
            <seg>
              Mot den bakgrunden föreslås därför att ändamålet för kroppsbesiktning
              ska kompletteras så att det uttryckligen framgår av rättegångsbalken
              att kroppsbesiktning får göras för att utreda den misstänktes
              ålder i det fall den har betydelse för om påföljd får dömas ut
              eller har betydelse för påföljdsfrågan i övrigt.
            </seg>
          </u>
          <u>
            <seg>
              Kompletteringen innebär endast en uttrycklig lagreglering av
              det som i den praktiska tillämpningen ansågs gälla innan Högsta
              domstolen kom med sitt beslut. Det är alltså fråga om att återställa
              rättsläget till hur det tidigare uppfattades på denna punkt. Någon
              utvidgning av möjligheterna att besluta om kroppsbesiktning i
              förhållande till vad som ansågs gälla är enligt regeringen inte
              avsedd.
            </seg>
          </u>
          <note>
            Legalitetsprincipen, behovsprincipen, ändamålsprincipen och propor
            ­ tionalitetsprincipen kommer, liksom tidigare, att vara vägledande
            vid til l ­ l ämpningen.
          </note>
          <u>
            <seg>
              Enligt utskottet är det av stor betydelse att det finns en möjlighet
              för de brottsutredande myndigheterna eller domstolen att i sista
              hand få till stånd en medicinsk åldersbedömning om den misstänktes
              ålder är oklar. I annat fall finns en betydande risk för att allvarliga
              brott inte utreds eller att åklagaren inte kan uppfylla sin bevisbörda
              eller utredningsskyldighet med följden att åtal inte kan väckas
              eller att väckt åtal ogillas.
            </seg>
          </u>
          <u>
            <seg>
              Därför yrkar jag bifall till förslaget i betänkandet och avslag
              på reservationerna.
            </seg>
          </u>
          <note>
            (Applåder)
          </note>
          <note type="speaker">
            Anf. 23 ANTI AVSAN (M):
          </note>
          <note>
            Fru talman! Jag yrkar bifall till propositionen och utskottets
            förslag samt avslag på reservationerna.
          </note>
          <u>
            <seg>
              Jag instämmer i allt som sas i talarstolen av min kollega från
              utskottet Susanne Eberstein.
            </seg>
          </u>
          <u>
            <seg>
              Vad som är centralt är att man anpassar lagstiftningen till det
              läge som man har upplevt har gällt redan tidigare. Det är för
              att tillgodose grundläggande rättsliga principer, som också nämndes
              tidigare. Legalitetsprincipen är oerhört viktig när det gäller
              ingrepp mot människor med tvång. Så är det när man gör en kroppsbesiktning
              av någon, oavsett syftet.
            </seg>
          </u>
          <u>
            <seg>
              Lika fall ska behandlas lika. Det är en grundprincip i ett utvecklat
              rättssamhälle. Det är inte så att vissa ska komma undan medan
              andra inte gör det. Att det skulle vara frivilligt att komma undan
              eller att bli dömd, så som är utgångspunkten för Vänsterpartiet,
              är ett absurt resonemang.
            </seg>
          </u>
          <u>
            <seg>
              Om man inte vet hur saker fungerar kan man ha uppfattningen att
              en bedömning av detta slag sker genom att en utomstående talar
              om exakt, att det är 100 procent säkert, att det är på det ena
              sättet eller det andra sättet – att det är 100 procent säkert
              att någon är si eller så gammal. Så fungerar det inte. Det finns
              ingenting som är 100 procent säkert annat än om man helt säkert
              kan säga att det är utrett. Domstolens verksamhet går ut på att
              hantera osäkerheter. Hur ofta kan man säga att man helt säkert
              vet att någon har gjort sig skyldig till ett brott, att man är
              100 procent säker? Det förekommer knappt – kanske någon enstaka
              gång. I annat fall handlar det om att man har uppnått beviskravet
              för att någon ska kunna dömas. Det är ställt utom rimligt tvivel.
              Det får finnas tvivel, men inte något rimligt tvivel, om att någon
              har begått en gärning.
            </seg>
          </u>
          <u>
            <seg>
              Det finns ett antal andra frågor där man använder sig av så kallade
              sakkunniga vittnen eller olika typer av utlåtanden i domstol.
              Det har varit tradition i till exempel faderskapsmål när faderskap
              till barn ska avgöras, vilket har kunnat få långtgående konsekvenser.
              De målen har utretts med lägre säkerhet än vad som krävs för att
              bli fälld för brott i en domstol.
            </seg>
          </u>
          <u>
            <seg>
              Detta är ett bra och fullt rimligt förslag. Det kan inte vara
              så att den som är över 15 år, men påstår sig vara 14 – vid 14
              är man inte straffmyndig och kan inte dömas – ska kunna välja
              att genomgå en medicinsk åldersbedömning, som kan visa att personen
              är 18 år. Utfallet av bedömningen kan slå så mycket.
            </seg>
          </u>
          <u>
            <seg>
              Det finns personer som nog har varit ganska gamla, över 20 år,
              och som har funnits på boenden för ensamkommande barn och också
              i andra sammanhang där man tidigare inte har kunnat fastställa
              ålder. Men det har ändå framkommit. Det finns också exempel i
              Sverige där man har använt tysk åldersbedömning som grund för
              att döma i brottmål.
            </seg>
          </u>
          <u>
            <seg>
              Jag tycker att det är väldigt bra att man får den här möjligheten,
              som också ska framgå tydligt av lagstiftningen. Det är inte så
              att man ska kunna välja huruvida man vill riskera att bli dömd
              eller inte, utan lika fall ska behandlas lika. Har man begått
              brott och åldern har betydelse för frågan om man ska kunna dömas
              över huvud taget eller för påföljdsfrågan ska det kunna utredas.
            </seg>
          </u>
          <note>
            Jag yrkar bifall till utskottets förslag och propositionen, fru
            talman.
          </note>
          <note type="speaker">
            Anf. 24 LINDA SNECKER (V) replik:
          </note>
          <u>
            <seg>
              Fru talman! Rätt ska vara rätt! Eller hur, Anti Avsan? Precis
              som du sa i talarstolen ska lika behandlas lika.
            </seg>
          </u>
          <u>
            <seg>
              Men jag tycker att du är något raljant angående åldersbedömningar
              och utmålar det som att jag och Vänsterpartiet kanske tror att
              det handlar om en hundraprocentigt rättssäker process som på månad
              och år kan fastställa någons ålder och att det därför finns en
              viss osäkerhet från oss. Så är det inte. Vi är kritiska till åldersbedömningen
              för att det inte vare sig från Socialstyrelsen eller Rättsmedicinalverket
              på något sätt finns en bedömningsgrund som är så pass rättssäker
              som vi skulle vilja ha den. Det har vi pratat mycket om i dag.
            </seg>
          </u>
          <u>
            <seg>
              Vad jag däremot aldrig har hört Moderaterna prata om i justitieutskottet
              är någonting som ligger väldigt nära åldersbedömning och konceptet
              ”ålder”, nämligen barn och barnperspektivet i rättsprocessen.
              Det är egentligen det vi pratar om i dag: Vilket slags barnperspektiv
              ska vi ha i rättsprocessen?
            </seg>
          </u>
          <u>
            <seg>
              Vill Moderaterna att barnkonventionen ska bli lag? Det har jag
              aldrig hört någonting om. Vilket synsätt har ni på barnperspektivet
              i rättsprocessen? Vi brukar också debattera häktning av barn,
              någonting som Vänsterpartiet är starkt kritiskt mot och vill förbjuda.
              Moderaterna svajar däremot väsentligt i frågan om häktning av
              barn.
            </seg>
          </u>
          <u>
            <seg>
              Lika ska behandlas lika, säger du. Men vi vet också att barn
              har en särställning i rättsprocessen. Där skulle jag vilja höra
              Moderaternas åsikt.
            </seg>
          </u>
          <note type="speaker">
            Anf. 25 ANTI AVSAN (M) replik:
          </note>
          <u>
            <seg>
              Fru talman! Det handlar inte bara omedelbart om personer som
              är i den här åldern, till exempel de som är under 18 år och är
              barn. Det kan handla om vuxna människor som har begått brott tidigare.
              Det kan vara ett väldigt allvarligt brott som inte har preskriberats.
              Om det inte är bekant hur gammal personen är, då personen inte
              är född i landet och det inte finns födelsebevis eller någonting
              annat, kan det bli fråga om att fastställa åldern när personen
              är vuxen. Begick man brottet innan man hade fyllt 15 år eller
              inte? Då är själva åtgärden, kroppsbesiktning för att utröna åldern,
              någonting som kommer när man är vuxen.
            </seg>
          </u>
          <u>
            <seg>
              När det gäller barnperspektivet: Det är fullständigt självklart
              att man är barn om man är under 18 år. Det kommer till uttryck
              i lagstiftningen på väldigt många ställen. Vi har aldrig haft
              någon annan uppfattning än att vi ska ha en straffmyndighetsålder
              på 15 år. Vi har också särskilda regler för hur man mäter straff
              för dem som är under 21 år i dag. Det pågår en diskussion om huruvida
              man ska ha lägre straffmätningsvärde för dem som till exempel
              är allvarligt kriminella och fullt medvetna om vad de gör men
              är 20 år gamla. Det finns då också andra regler i brottsbalken
              för att göra bedömningar av om personen hade den mognad som är
              rimlig och som människor i allmänhet har när de har gjort någonting.
              Det kan vara fråga om ålder. Det kan också vara funktionsstörningar,
              nedsatt intellektuell förmåga eller någonting annat. Jag tror
              inte att Vänsterpartiet och Linda Snecker riktigt har tänkt igenom
              när det här så att säga kan uppkomma.
            </seg>
          </u>
          <note type="speaker">
            Anf. 26 LINDA SNECKER (V) replik:
          </note>
          <u>
            <seg>
              Fru talman! Jo, det är just det att vi har tänkt igenom det.
              Vi har framför allt tänkt igenom det här ur ett barnperspektiv,
              för barn är oerhört utsatta i hela rättegångsprocessen. Precis
              som jag sa har vi ett aktuellt fall som går på tv just nu, nämligen
              Kevinfallet. Detta visar vilken extrem situation som barn befinner
              sig i, och det här måste vi lära oss av.
            </seg>
          </u>
          <u>
            <seg>
              Du konstaterar, Anti Avsan, att vi har ol ika åldrar i lagstiftningen:
              15 år, 18 år och 21 år. Du konstaterar att det är så det står
              i lagen. Men det går inte att tolka Moderaterna på annat sätt
              än att det svajar väldigt mycket när det kommer till er syn på
              när barn egentligen är barn. Det börjar direkt pratas om mognad
              och om olika attiraljer som följer med åldersprocessen och som
              jag tror att ni med glädje skulle vilja ändra på, precis som ni
              gärna skärper olika slags straff utan att kunna motivera vad det
              egentligen ska ge för resultat.
            </seg>
          </u>
          <u>
            <seg>
              Jag konstaterar att Moderaterna inte har några problem med att
              vidta mer ingripande åtgärder mot barn, som att tvinga någon till
              en åldersbedömning. Ni tycker att det är helt okej att häkta barn
              med restriktioner och isolering. Där är er röst definitivt inte
              stark, men där skulle den kanske till och med behövas.
            </seg>
          </u>
          <u>
            <seg>
              Vill Moderaterna ha barnkonventionen som lag? Hur tusan ska ni
              i så fall få det att gå ihop med er rättspolitik? Det skulle vara
              jätteintressant att höra.
            </seg>
          </u>
          <note type="speaker">
            Anf. 27 ANTI AVSAN (M) replik:
          </note>
          <u>
            <seg>
              Fru talman! Det är väldigt många som har helt orealistiska förväntningar
              på barnkonventionen som svensk lag. Det kommer i sak inte att
              förändra någonting utan bara införa mer osäkerhet och möjligen
              på det sättet vara till nackdel för barnen.
            </seg>
          </u>
          <u>
            <seg>
              Min konkreta fråga till Linda Snecker utgår från vad som står
              i reservationen: ”En brottsmisstänkt ska ha en möjlighet, men
              inte vara tvingad till, att genomgå en medicinsk åldersbedömning
              i de fall som den unges ålder är osäker och har betydelse för
              påföljdsfrågan.” Hur gammal man var när man begick brottet har
              betydelse för påföljdsfrågan. Om man inte vet hur gammal en person
              är men vederb örande med säkerhet är minst 26 år och begick ett
              brott när han eller hon kanske var 17 år och nio månader – låt
              oss säga ett bestialiskt mord – ska det då vara en möjlighet att
              genomgå en medicinsk åldersbedömning för att relevant påföljd
              ska kunna utdömas? Det tycker jag är absurt. Jag sa det tidigare
              i talarstolen, och jag säger det igen. Jag tror inte att det här
              är genomtänkt.
            </seg>
          </u>
          <u>
            <seg>
              Sedan kan Linda Snecker stå och försöka måla på oss en bild av
              både det ena och det andra. Man kan titta på vad Vänsterpartiet
              står för i olika frågor. De byter fot och går från den ena ståndpunkten
              till den andra, vilket vi såg i det förra ärendet. Jag tror nog
              inte att de har det största genomslaget. Jag tror inte att Vänsterpartiet
              är eller någonsin kommer att bli ledande i svensk rättspolitik.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut skulle fattas den 17 maj.)
          </note>
          <note>
            § 13 Bordläggning
          </note>
          <note>
            Följande dokument anmäldes och bordlades:
          </note>
          <note>
            Proposition
          </note>
          <note>
            2016/17:185 En tidsbegränsad vapenamnesti 2018
          </note>
          <note>
            § 14 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 15 maj
          </note>
          <note>
            2016/17:517 Surrogatmoderskap i Sverige
          </note>
          <note>
            av Sofia Fölster (M)
          </note>
          <note>
            till statsrådet Åsa Regnér (S)
          </note>
          <note>
            2016/17:518 Dubbdäck efter den 15 april
          </note>
          <note>
            av Edward Riedl (M)
          </note>
          <note>
            till statsrådet Anna Johansson (S)
          </note>
          <note>
            2016/17:519 Åtgärder för strandskydd
          </note>
          <note>
            av Daniel Bäckström (C)
          </note>
          <note>
            till miljöminister Karolina Skog (MP)
          </note>
          <u>
            <seg>
              2016/17:520 Finanspolitikens långsiktiga hållbarhet
            </seg>
          </u>
          <note>
            av Anette Åkesson (M)
          </note>
          <note>
            till finansminister Magdalena Andersson (S)
          </note>
          <note>
            § 15 Anmälan om frågor för skriftliga svar
          </note>
          <u>
            <seg>
              Följande frågor för skriftliga svar hade framställts:
            </seg>
          </u>
          <note>
            den 12 maj
          </note>
          <note>
            2016/17:1387 Kriminalvårdens transporter av frihetsberövade
          </note>
          <note>
            av Ellen Juntti (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2016/17:1388 Slopandet av id-kontrollerna
          </note>
          <note>
            av Gunilla Nordgren (M)
          </note>
          <note>
            till justitie- och migrationsminister Morgan Johansson (S)
          </note>
          <u>
            <seg>
              2016/17:1389 Operatörernas ansvar när det gäller kollektivtrafik
            </seg>
          </u>
          <note>
            av Lars Mejern Larsson (S)
          </note>
          <note>
            till justitie- och migrationsminister Morgan Johansson (S)
          </note>
          <note>
            2016/17:1390 Moms för bilpool
          </note>
          <note>
            av Jessica Rosencrantz (M)
          </note>
          <note>
            till finansminister Magdalena Andersson (S)
          </note>
          <note>
            2016/17:1391 Internationella studenter
          </note>
          <note>
            av Betty Malmberg (M)
          </note>
          <note>
            till statsrådet Helene Hellmark Knutsson (S)
          </note>
          <note>
            2016/17:1392 Kontinuitet i sjukvården
          </note>
          <note>
            av Ann-Charlotte Hammar Johnsson (M)
          </note>
          <note>
            till socialförsäkringsminister Annika Strandhäll (S)
          </note>
          <note>
            den 15 maj
          </note>
          <u>
            <seg>
              2016/17:1393 Arbetslösheten bland nyanlända
            </seg>
          </u>
          <note>
            av Jörgen Warborn (M)
          </note>
          <note>
            till arbetsmarknads- och etableringsminister Ylva Johansson (S)
          </note>
          <note>
            2016/17:1394 Bankers huvudkontor i Sverige
          </note>
          <note>
            av Jörgen Warborn (M)
          </note>
          <note>
            till finansminister Magdalena Andersson (S)
          </note>
          <u>
            <seg>
              2016/17:1395 Växande vårdköer
            </seg>
          </u>
          <note>
            av Jenny Petersson (M)
          </note>
          <note>
            till socialförsäkringsminister Annika Strandhäll (S)
          </note>
          <note>
            § 16 Anmälan om skriftligt svar på fråga
          </note>
          <u>
            <seg>
              Skriftligt svar på följande fråga hade kommit in:
            </seg>
          </u>
          <note>
            den 15 maj
          </note>
          <note>
            2016/17:1340 Arbetsmarknadsministerns uttalande om manliga riksdagsledamöter
          </note>
          <note>
            av Lotta Olsson (M)
          </note>
          <note>
            till arbetsmarknads- och etableringsminister Ylva Johansson (S)
          </note>
          <note>
            § 17 Kammaren åtskildes kl. 14.49 .
          </note>
          <note>
            Sammanträdet leddes av tredje vice talmannen .
          </note>
          <note>
            Vid protokollet
          </note>
          <note>
            LISA GUNNFORS
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Anmälan om återtagande av plats i riksdagen
          </note>
          <note>
            § 3 Anmälan om granskningsrapport
          </note>
          <note>
            § 4 Ärenden för bordläggning
          </note>
          <note>
            § 5 Utvidgad skattebefrielse för egenproducerad förnybar el
          </note>
          <note>
            Skatteutskottets betänkande 2016/17:SkU30
          </note>
          <note>
            Anf. 1 PER ÅSLING (C)
          </note>
          <note>
            Anf. 2 OLLE FELTEN (SD)
          </note>
          <note>
            Anf. 3 CAMILLA MÅRTENSEN (L)
          </note>
          <note>
            Anf. 4 LINUS SKÖLD (S)
          </note>
          <note>
            Anf. 5 LARRY SÖDER (KD)
          </note>
          <note>
            (Beslut skulle fattas den 17 maj.)
          </note>
          <note>
            § 6 Skatteförslag med anledning av energiöverenskommelsen
          </note>
          <note>
            Skatteutskottets betänkande 2016/17:SkU31
          </note>
          <note>
            Anf. 6 MARIA STRÖMKVIST (S)
          </note>
          <note>
            Anf. 7 BIRGER LAHTI (V)
          </note>
          <note>
            (Beslut skulle fattas den 17 maj.)
          </note>
          <note>
            § 7 Tullbrottsdatalag
          </note>
          <note>
            Skatteutskottets betänkande 2016/17:SkU28
          </note>
          <note>
            Anf. 8 OLLE FELTEN (SD)
          </note>
          <note>
            Anf. 9 PATRIK LUNDQVIST (S)
          </note>
          <note>
            Anf. 10 OLLE FELTEN (SD) replik
          </note>
          <note>
            Anf. 11 PATRIK LUNDQVIST (S) replik
          </note>
          <note>
            Anf. 12 OLLE FELTEN (SD) replik
          </note>
          <note>
            Anf. 13 PATRIK LUNDQVIST (S) replik
          </note>
          <note>
            (Beslut skulle fattas den 17 maj.)
          </note>
          <note>
            § 8 Skattebrottsdatalag
          </note>
          <note>
            Skatteutskottets betänkande 2016/17:SkU29
          </note>
          <note>
            Anf. 14 DAVID LÅNG (SD)
          </note>
          <note>
            Anf. 15 PATRIK LUNDQVIST (S)
          </note>
          <note>
            (Beslut skulle fattas den 17 maj.)
          </note>
          <note>
            § 9 Bokföringsbrott i filialer
          </note>
          <note>
            Civilutskottets betänkande 2016/17:CU17
          </note>
          <note>
            (Beslut skulle fattas den 17 maj.)
          </note>
          <note>
            § 10 Grovt fordringsbedrägeri och andra förmögenhetsbrott
          </note>
          <note>
            Justitieutskottets betänkande 2016/17:JuU13
          </note>
          <note>
            Anf. 16 LAWEN REDAR (S)
          </note>
          <note>
            Anf. 17 ANTI AVSAN (M)
          </note>
          <note>
            (Beslut skulle fattas den 17 maj.)
          </note>
          <note>
            § 11 Nya möjligheter till operativt polissamarbete med andra
            stater
          </note>
          <note>
            Justitieutskottets betänkande 2016/17:JuU27
          </note>
          <note>
            Anf. 18 LINDA SNECKER (V)
          </note>
          <note>
            Anf. 19 ELIN LUNDGREN (S)
          </note>
          <note>
            Anf. 20 KRISTER HAMMARBERGH (M)
          </note>
          <note>
            (Beslut skulle fattas den 17 maj.)
          </note>
          <note>
            § 12 Kroppsbesiktning i syfte att utreda ålder i brottmålsprocessen
          </note>
          <note>
            Justitieutskottets betänkande 2016/17:JuU29
          </note>
          <note>
            Anf. 21 LINDA SNECKER (V)
          </note>
          <note>
            Anf. 22 SUSANNE EBERSTEIN (S)
          </note>
          <note>
            Anf. 23 ANTI AVSAN (M)
          </note>
          <note>
            Anf. 24 LINDA SNECKER (V) replik
          </note>
          <note>
            Anf. 25 ANTI AVSAN (M) replik
          </note>
          <note>
            Anf. 26 LINDA SNECKER (V) replik
          </note>
          <note>
            Anf. 27 ANTI AVSAN (M) replik
          </note>
          <note>
            (Beslut skulle fattas den 17 maj.)
          </note>
          <note>
            § 13 Bordläggning
          </note>
          <note>
            § 14 Anmälan om interpellationer
          </note>
          <note>
            § 15 Anmälan om frågor för skriftliga svar
          </note>
          <note>
            § 16 Anmälan om skriftligt svar på fråga
          </note>
          <note>
            § 17 Kammaren åtskildes kl. 14.49.
          </note>
          <note>
            Tryck: Elanders, Vällingby 2017
          </note>
        </div>
      </body>
    </text>
  </TEI>
</teiCorpus>
