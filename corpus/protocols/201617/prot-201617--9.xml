<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201617</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201617</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201617--9</head>
          <docDate when="2016-09-27">2016-09-27</docDate>
        </div>
      </front>
      <body>
        <div>
          <note>
            § 1 Aktuell debatt om polisens situation
          </note>
          <note type="speaker">
            Anf. 1 ANNIE LÖÖF (C):
          </note>
          <note>
            Herr talman! Jag vill börja med att tacka herr talmannen för
            att han har accepterat denna debatt. Jag vill också tacka övriga
            partier för att de deltar och vill debattera denna viktiga fråga.
          </note>
          <note>
            Under lång tid har vi mött larmrapporter om hur situationen för
            den svenska polisen ser ut. Signalerna är alltmer oroväckande.
            Vi måste ta dem på större allvar. Regeringen måste visa tydligare
            ledarskap. Vi ser resursbrist, personalbrist, missnöje med lönerna
            och poliser som säger upp sig i förtvivlan. En stor och viktig
            omorganisation har kommit att bli en allt större påfrestning för
            hela polisväsendet. Vi ser sexuella ofredanden på sommarens musikfestivaler,
            bilbränder och upplopp och stöldligor på landsbygden. Oron och
            otryggheten runt om i hela landet tillåts att växa. Det är en
            allvarlig utveckling.
          </note>
          <note>
            Vi har träffat representanter för såväl Polisförbundet som verksamma
            poliser för att få en bild av situationen. Det är ingen ljus bild
            som har mött oss. Det stärker oss i uppfattningen att de resurstillskott
            och de lagskärpningar som Centerpartiet föreslår är helt nödvändiga
            och att krisen inom polisen kräver handlingskraft här och nu –
            inte sedan, utan här och nu.
          </note>
          <note>
            Runt om i Sverige finns tusentals poliser som gör enastående
            insatser. De gör sitt yttersta. Men många av dem ställer samma
            fråga som jag kommer att ställa i den här debatten: Hur ska vi
            kunna förbättra situationen för svensk polis?
          </note>
          <note>
            Låt debatten börja!
          </note>
          <note>
            (Applåder)
          </note>
          <note type="speaker">
            Anf. 2 Statsrådet ANDERS YGEMAN (S):
          </note>
          <note>
            Herr talman! Jag vill börja med att tacka Centerpartiet och oppositio
            ­ nen för initiativet till denna debatt.
          </note>
          <note>
            För två år sedan kom en enig riksdag, polisfack och polisledning
            överens om en ny polisorganisation. Bakgrunden var en lång rad
            år av fallande utredningsresultat och en känsla av att det trots
            stora ekonomiska tillskott var svårt att skönja en positiv förändring
            med en brottslighet som har utvecklats och krävt alltmer av samordning
            över länsgränserna. Det kom att bli den största omorganisationen
            av svensk polis sedan 1960-talet. Även om stora förhoppningar
            knöts till reformen trodde knappast någon att den skulle gå att
            genomföra helt smärtfritt.
          </note>
          <note>
            Jag tror att den dåvarande regeringen, riksdagen, Genomförande
            ­ kommittén, polisledningen och polisfacket arbetade med de allra
            bästa in ­ ten ­ ­ ­ ­ ­ ­ ­ ­ tioner. Men ingen kunde vid den
            här tiden veta vilken dramatiskt förändrad omvärld och framtid
            som väntade. Man kunde inte veta hur IS landvinningar och kriget
            i Syrien skulle driva miljontals människor på flykt. På ett år
            kom 163 000 asylsökande till Sverige – fler än någonsin tidigare.
            För att garantera ordning och säkerhet fattade regeringen för
            första gången på 20 år beslut om att införa inre gränskontroller.
            Flera terrordåd i vår omvärld har lett till förhöjd terrorberedskap
            och ett behov av att utveckla vår förmåga att förebygga, försvåra
            och förhindra terror ­ brott. Allt detta skedde samtidigt som
            polisens nya organisation sjösattes. Det har självklart påverkat
            och skapat stora påfrestningar för svensk polis.
          </note>
          <note>
            Det finns också, precis som vid alla större omorganisationer,
            beslut som blev fel, saker som borde ha gjorts annorlunda och
            rutor och streck som inte klarade av mötet med den krassa verkligheten.
            Strax kommer Statskontorets första delutvärdering av reformen.
            Jag kan vara mycket tydlig: Målet är inte världens vackraste omorganisation.
            Målet är tryggare medborgare och minskad brottslighet.
          </note>
          <note>
            Vi har ett gemensamt ansvar för att korrigera brister men också
            för att bygga vidare på sådant som har blivit bra. Trots allt
            som skrivs och sägs om svensk polis görs varje dag stordåd av
            29 000 hårt arbetande medarbetare. Ta Södertälje, där det fanns
            stora problem med gäng och med grov organiserad brottslighet.
            Efter en stor insats där kommun, myndigheter och polis samarbetade
            är Södertälje nu en betydligt tryggare plats än tidigare. Ta Trollhättan,
            där polisen lyckades oskadliggöra gärningsmannen Anton Lundin
            Pettersson 45 sekunder efter att man kommit till platsen. Ta Botkyrka
            utanför Stockholm, där polisen kraftsamlar och där det i dag jobbar
            dubbelt så många poliser som tidigare. Ta utvecklingen i Göteborg,
            där man under lång tid hade mycket svårt att få fällande domar
            i de många skjutningar som drabbat staden. Men efter Vårväderstorget
            lyckades man i en gedigen utredningsinsats koppla åtta gärningsmän
            till morden. Tingsrätten dömde dem till livstid för mord och till
            14 års fängelse för medhjälp till mord.
          </note>
          <note>
            Redan i våras sköt regeringen till betydande resurser för att
            Polismyndigheten skulle kunna hantera den ökade arbetsbelastningen.
            För två veck ­ or sedan presenterade jag och finansministern ytterligare
            åtgärder. Vi satsar under de närmaste åren över 2 miljarder kronor
            mer på polisen. Polisen kommer även att kunna använda sitt anslagssparande
            under kommande år. Det innebär naturligtvis en rejäl ökning av
            antalet poliser, men det innebär också att vi kan förbättra arbetsmiljö
            och arbetsvillkor för polisen.
          </note>
          <note>
            Vi kommer noga att följa resursbehovet och resultaten framåt
            och se till att polisen har goda förutsättningar att klara sitt
            uppdrag. Men om vi ska frigöra resurser för kärnverksamheten måste
            vi också ifrågasätta om allt det vi gör i dag verkligen behöver
            göras av polisen. Därför föreslår vi också ett antal renodlingar
            av polisens arbetsuppgifter.
          </note>
          <note>
            Samhället behöver visa snabba, tydliga och rättssäkra reaktioner
            mot ungdomar och återfallsförbrytare. Jourdomstolar behöver prövas
            mot den här typen av brottslighet. Vi vill även se smartare påföljder
            för unga. Vi vill göra det möjligt att med fotbojans hjälp döma
            till husarrest på kvällar och helger så att man ska kunna gå kvar
            i skolan men inte kunna vara ute och ränna och ställa till sattyg.
          </note>
          <note>
            Polis, räddningstjänst och ambulanspersonal har alltför länge
            vittnat om en utveckling med mer hot och våld. Att ge sig på den
            som är satt att hjälpa andra är rent ut sagt för jävligt. Vi måste
            arbeta långsiktigt och förebyggande för att förbättra situationen.
            Men vi måste också skärpa straffen för den som attackerar blåljuspersonal.
          </note>
          <note>
            Vi har vidtagit en rad åtgärder för att stärka samhällets motståndskraft
            mot den grova organiserade brottsligheten. Så sent som den 1 juli
            trädde ett tjugotal nya lagar i kraft. Vi inför sekretessbrytande
            bestämmelser och öppnar upp för lokalt myndighetssamarbete. Vi
            gör det möjligt att döma gängledare för att de inte har förhindrat
            brottslighet som de känner till. Vi utreder införandet av hemlig
            dataavläsning så att de hemliga tvångsmedlen kan användas även
            mot dem som använder sig av krypterade plattformar såsom Viber
            och Skype.
          </note>
          <note>
            Det handlar om utökat förvärvande, alltså att det är lättare
            att förverka brottsvinster för den som döms för allvarlig brottslighet.
            I Stockholm stoppade polisen så sent som förra helgen en grovt
            kriminell person i en Porsche Cayenne. I stället för att ge sig
            ut i krognatten fick han lämna ifrån sig Porschen och gå hem.
            Han fick också lämna ifrån sig klockor och smycken värda över
            500 000 kronor.
          </note>
          <note>
            Steg för steg förstärker vi polisresurserna i socialt utsatta
            områden. Steg för steg gör vi det svårare att vara kriminell.
          </note>
          <note>
            (Applåder)
          </note>
          <note type="speaker">
            Anf. 3 BEATRICE ASK (M):
          </note>
          <note>
            Herr talman! Svensk polis måste fungera. Dramatiskt fallande
            utredningsresultat, larmrapporter, en polis som alla gånger inte
            rycker ut vid brottslighet och svårigheten att komma fram till
            polisen på telefon kombinerat med stora utmaningar är exempel
            på att polisen har allvarliga problem. Listan på tillkortakommanden
            kan göras mycket längre. Kritiken står som spön i backen, och
            den rör stort som smått. Man har ibland svårt att sortera ut om
            det över huvud taget är något som sker som är rätt, och det är
            bra att det lyfts fram att det också finns ett och annat som hanteras
            rätt.
          </note>
          <note>
            Polisens huvuduppgift är att ingripa mot och utreda brott. Ingen
            annan har den uppgiften. Polisens unika samhällsuppdrag gör att
            det ställs och ska ställas krav på myndighetens effektivitet,
            kompetens och måluppfyllelse.
          </note>
          <note>
            De senaste åren har polisen fått allt svårare att klara sina
            uppgifter. Andelen uppklarade brott var förra året den lägsta
            på 16 år. Det är inte en entydig trend nedåt vi har sett, utan
            vi har haft en och annan uppgång också. Men nu det här sista året
            har vi sett en nedgång.
          </note>
          <note>
            När jag diskuterade den här frågan med inrikesministern i förra
            veckan var beskedet att det kommer att bli ännu sämre – ännu sämre
            än vad vi har sett på väldigt lång tid.
          </note>
          <note>
            Vad tänker regeringen göra åt det? Regeringen och inrikesminister
            Anders Ygeman måste ta de här problemen på allvar. Det räcker
            inte med att lyssna eller att följa utvecklingen. Det krävs tydliga
            besked, och det krävs initiativ.
          </note>
          <note>
            Regeringen har bett Brottsförebyggande rådet att utreda orsakerna
            till den låga brottsuppklaringen. Det är ju bra, men vi kan inte
            vänta på en utredning som tar lång tid, utan vi måste ta itu med
            sådant där det redan finns kunskap om bristerna. Väl beprövad
            teknik och rutiner som fungerar när de används lyfter faktiskt
            brottsuppklaringen, och vi ser det på vissa håll.
          </note>
          <note>
            Varför inte se till att sprida kunskaperna och ställa krav på
            förstahandsinsatser så att man gör brottsplatsundersökningar,
            tar vara på bevis och vittnesmål och tillför DNA-registret nya
            uppgifter och så vidare ? Det finns massor som kan göras här och
            nu som inte kräver någon som helst analys och som kan förbättra
            sådant som vi vet fungerar dåligt.
          </note>
          <note>
            En av grundidéerna med polisreformen och den nya organisationen
            var att man skulle arbeta mer effektivt över hela landet och över
            gamla revirgränser. Vi ser fortfarande väldigt lite av det. Ofta
            får vi ändå höra att alla problem beror just på den här polisreformen.
            Att genomförandet inte i varje del fungerat råder det ingen tvekan
            om, och vi får den här rapporten från Statskontoret. Det är självklart
            att uppenbara brister ska rättas till. Jag tror inte ens att det
            är politiskt kontroversiellt. Jag tror att vi kommer att vara
            helt överens om den saken.
          </note>
          <note>
            Det som bekymrar mig är att många gärna skyller på organisationen
            när det handlar om vilka initiativ man tar på fältet och vilket
            ledarskap som utövas i vardagen. Det är inte politikernas fel
            när man tappat bort och sedan lägger ned en utredning om pistolhot
            mot ett äldre par på en kyrkogård i Malmö. Det är inte politikernas
            fel när en misshandlad kvinna i Värmland blir liggande medvetslös
            i timmar och polisen – när man äntligen kommer – inte går in eftersom
            det är släckt i bostaden. Det är inte politikernas fel när man
            lite halvhjärtat svarar en person som har hittat en misstänkt
            rånarbil i skogen strax efter ett väpnat rån utanför Stockholm.
            Det här handlar om kultur, ledarskap och rutiner, och det går
            inte att skylla på organisationen.
          </note>
          <note>
            Problemet består av två delar, och de är kulturen och naturligtvis
            resurser. Det kan vara orsakerna till den här typen av problem
            som allmänheten diskuterar.
          </note>
          <note>
            När det gäller resurser är regeringens budgetförslag en besvikelse.
            Polisen har begärt kraftfull förstärkning, och medborgare som
            har upplevt att polisen inte fungerar tycker naturligtvis att
            resursförstärkningar borde komma. De förslag som har presenterats
            innebär vid full utbyggnad en ökning av budgeten med 1 miljard
            till 2020. Regeringen gör naturligtvis en poäng av det här, för
            det är mycket pengar.
          </note>
          <note>
            Bekymret är att rikspolischef Dan Eliasson redan har lovat bort
            huvuddelen av de här pengarna till civilanställda. Om vi har räknat
            rätt blir det inte så mycket kvar till rena polissatsningar. Det
            är möjligt att det får justeras nu när man har svart på vitt vad
            regeringen kommer med, men det blir ingen kraftig förstärkning
            av antalet poliser. Men det behövs därför att befolkningen har
            vuxit och utmaningarna är större än någonsin.
          </note>
          <note>
            Moderaterna och övriga allianspartier kommer att göra skillnad,
            för vi kommer att lägga resurser på fler poliser och fler civilanställda.
            Det kommer att behövas. Vi moderater lägger i våra förslag fokus
            på poliser som i första hand ska sättas in i utanförskapsområden
            och i glesbygd där problemen är som allra störst. Vi vill naturligtvis
            också se att det blir fler civilanställda som kan avlasta polisen.
          </note>
          <note>
            Vi tycker också att det behövs en lägstanivå när det gäller antalet
            poliser som en kvalitetsgaranti, för det är bara utbildad polis
            som kan genomföra vissa uppgifter. Jag har tidigare sett hur man
            har lekt svälta räv med polisorganisationen genom att spara på
            antalet poliser, och det vill vi inte se igen.
          </note>
          <note>
            Rättsväsendet måste vara starkt. Polisen måste vara stark. Det
            kräver åtgärder och att vi tar Statskontorets rapport på allvar.
            Men det kräver också insatser här och nu från regeringen. Vi har
            en konkret plan för vad som behöver göras. Regeringen svarar med
            att man tänker efter, och man siffertrixar och menar att det här
            nog är polisorganisationens ansvar.
          </note>
          <note>
            Men, inrikesminister Anders Ygeman, du måste svara på hur polisen
            ska bli mer effektiv och hur fler brott ska klaras upp.
          </note>
          <note>
            (Applåder)
          </note>
          <note type="speaker">
            Anf. 4 KENT EKEROTH (SD):
          </note>
          <note>
            Herr talman! Centerpartiet har väckt initiativ till den här debatten
            om polisens situation. D et skadar sannerligen inte att prata
            om den i dessa dagar. Problemet är bara att Centerpartiet, liksom
            troligen alla andra, kommer att ha ett högt tonläge och slå sig
            för bröstet i den här debatten. D et blir aningen svårt att göra
            med trovärdighet med tanke på de andra partiernas politik för
            just polisen genom åren .
          </note>
          <note>
            Låt oss börja med Centerpartiet . Vad föreslog de till Polismyndighetens
            budget för 2016 i den senaste skarpa budgeten som de lade förra
            året? Inte en enda krona mer. Faktum är att om man tittar på deras
            budgetförslag ser man att de drog ned på medlen till rättsväsendet
            totalt sett . 15 miljoner kronor mindre ville de lägga på brottsförebyggande
            arbete. Det var deras förslag för mindre än ett år sedan.
          </note>
          <note>
            Egentl igen ville Centerpartiet dra ned ännu mer på rätts väsendet.
            I deras ursprungliga förslag ville de dra ned med 145 miljoner
            kronor, men de fick inte göra den pris- och löneomräkning de hade
            velat göra.
          </note>
          <note>
            För 2017 ville de dra ned med 245 miljoner kronor, för 2018 ville
            de dra ned med 375 miljoner kronor o ch för 2019 ville de skära
            ned på rättsväsendet med över en halv miljard . Det här var alltså
            för mindre än ett år sedan, och i dag står de här och låtsas att
            de är rättsväsendets försvarare när det var de som ville dra ned
            allra mest av alla partier i den här riksdagen. Det är inte speciellt
            imponerande.
          </note>
          <note>
            Vad kan vi säga om Liberalerna då? Det är s amma sak där. De
            ville förvisso inte dra ned lika mycket – bara 10 miljoner på
            rättsväsendet. De lade lite mer på polisen: 5 miljoner kronor.
            Sätter man det i relation till po - lisens budget på 21 560 miljoner
            kronor framgår det att Liberalernas satsning var en ökning med
            1/4312 av polisens budget. I princip var det alltså absolut ingenting.
          </note>
          <note>
            Inte nog med det. Vad gick deras satsning på 5 miljoner till?
            Jo, den ska vara öronmärkt för stöd till l okalt arbete i kommuner
            för att förebygga radikaliserin g till våldsbejakande extremism
            . I en debatt i Aktuellt förklarade Roger Haddad närmare vad det
            betydde: m er pen gar till fritidsgårdar och moské er. I bästa
            fall gör det ingen skillnad. I värsta fall förvärrar det situationen
            genom att pump a mer skattepengar till precis de organisationer
            där radikalisering sker.
          </note>
          <note>
            Moderaterna då? De var något bättre. De satsade 50 miljoner kronor
            på polisen , varav större delen skulle gå till nationella insatsstyrkan
            . Men det var ingen budget för civilanställda och ingen budget
            för så mycket mer än så.
          </note>
          <note>
            KD lade 35 miljoner kronor, vilket också det är en minimal satsning.
          </note>
          <note>
            Om man tar ett snitt av allianspartiernas satsninga r på rättsväsendet
            ser man att de alltså skulle satsa mindre än vad den socialdemokratiska
            reger ­ ingen gjorde förra året .
          </note>
          <note>
            Regeringen då? Jo , i den första budgeten som de lade hösten
            2014 underfinansierade de polisen med omkring 1 miljard kronor
            jämf ört med vad Genomförandekommittén sa behövdes. Året därpå
            hade de fått pli på socialdemokraten Dan Eliasson , för då behövde
            polisen helt plötsligt inte den där miljarden utan efterfrågade
            1 miljard mindre – det var såklart bekvämt för regeringen – b
            ara för att strax efter att förra årets budget kommit i panik
            säga: Oj, vi behöver visst mer pengar!
          </note>
          <note>
            Man skulle med lätthet kunna säga att inget parti förutom Sverigedemokraterna
            lyckades förutse behovet hos polisen. V ad gjorde vi i motsats
            till alla andra? Vi s atsade stenhårt på rättsväsendet och framför
            allt på polisen.
          </note>
          <note>
            År 2014 föreslog vi 2 700 miljoner extra till rättsväsendet varav
            1 ½ miljard gick till polisen. Det är 300 gånger mer än vad Liberalerna
            satsade eller 30 gånger mer än vad M oderaterna satsade. År 2015
            , alltså förra året, föreslog vi 2 miljarder extra till rättsväsendet
            , varav nästan hälften gick till polisen, bland annat i form av
            en satsning på 7 000 nya poliser – inte 1 000, som Moderaterna
            var inne på, även om de nu höjde till 2 000.
          </note>
          <note>
            Vi skrev också i vår budget att vi behöver ha ett mål som är
            anpassat efter befolkningsutvecklingen – 250 poliser per 100 000
            invånare – så att vi kan bibehålla den här nivån. Om några år
            är vi nere på samma polistäthet som 2006 när Moderaterna gjorde
            sin satsning på polisen.
          </note>
          <note>
            Det jag beskriver här, herr talman, är ett mönster som jag under
            ett bra tag har försökt att poängtera i kammaren, nämligen de
            andra partiernas förmåga, eller brist på förmåga, till analys
            av verkligheten. I otaliga frågor har vi år ut och år in sagt
            vad som behövs. De andra har förnekat det och skrattat åt oss.
            Ibland har de sagt att vi gör efterhandskonstruktioner. Men vi
            har haft rätt när det gäller invandringspolitiken, vilket vi kunnat
            se. När det gäller åldersbestämning har alla helt plötsligt vänt
            på en femöring. På samma sätt är det med tiggeriet, försvaret,
            energipolitiken och en mängd frågor inom kriminalpolitiken.
          </note>
          <note>
            Nu står återigen dessa partier, som konsekvent underfinansierat
            polisen, yrvaket och låtsas som att de är handlingskraftiga när
            de varit precis tvärtom.
          </note>
          <note>
            I mitt andra inlägg kommer jag att gå in lite mer i detalj på
            vad som behövs förutom utökade resurser till polisen. Det handlar
            i dag framför allt om en ledarskapsfråga inom Polismyndigheten,
            där Dan Eliasson kanske är den största symbolen för misslyckandet.
            Man bjuder kriminella på kaffe och bullar eller varmkorv och låter
            inte de egna poliserna utföra de arbetsuppgifter som de faktiskt
            är ålagda att göra, bland annat att hitta illegala invandrare.
            Detta stoppar man i den politiska korrekthetens tecken, vilket
            jag kommer att gå in på lite mer i mitt nästa anförande.
          </note>
          <note type="speaker">
            Anf. 5 ANNIKA HIRVONEN FALK (MP):
          </note>
          <note>
            Herr talman! Under inledningen av denna debatt har vi fått höra
            om en rad olika utmaningar som svensk polis har ställts inför
            de senaste åren. Vi har hört om hur en stor omorganisation har
            skapat osäkerhet och gjort att många som arbetar i polisen inte
            längre har vetat hur deras arbetssituation kommer att bli framöver.
          </note>
          <note>
            Omorganisationen var planerad att pågå till slutet av 2016, alltså
            under två års tid. Två år är lång tid för många att behöva fundera.
            Jag tror att vi, precis som inrikesministern var inne på, i efterhand
            kan vara efterkloka om det som kunde ha gjorts annorlunda.
          </note>
          <note>
            Visst är det naturligt och viktigt att vi som politiker sätter
            ljuset på utmaningarna och letar efter lösningar på problemen.
            Den som är nöjd med sakernas tillstånd har inte mycket att göra
            i politiken. Vi behöver ta tag i de vikande utredningsresultaten,
            men dem kan vi inte skylla på omorganisationen.
          </note>
          <note>
            Miljöpartiet har under många års tid satt ljuset på denna fråga.
            Polisen har haft dåliga utredningsresultat som inte har blivit
            bättre, trots historiskt stora satsningar på polisen. Jag tror
            att det var detta som den gamla reger ­ ingen såg, och det var
            ett problem som man ville lösa genom att få en effektivare polis
            och organisation. De resultat som en enig riksdag efterfrågade
            syns ännu inte. Detta måste vi fortsätta att bevaka.
          </note>
          <note>
            Samtidigt har polisen redan många svar. År 2014 gjordes en genomlysning
            av polisens arbete med utredningar av sexualbrott. En rad förslag
            som kan genomföras redan nu har presenterats. Samma sak gäller
            på område efter område. På it-sidan har polisen en ny strategi
            som kommer att leda till ett effektivare arbete och en effektivare
            användning av de it-verktyg som redan finns i dag. Utvecklingen
            pågår.
          </note>
          <note>
            Vi har utmaningar, och det finns många utvecklingsarbeten som
            har satts igång. Visst är det viktigt att prata om problemen,
            men låt oss inte glömma de fantastiska insatser som genomförs
            i dag av poliser och annan personal inom Polismyndigheten. Låt
            oss inte glömma bort att polisen har gjort något som vi i politiska
            diskussioner ibland har hört skulle vara omöjligt: De har utrett
            terroristbrott, vilket har lett till fällande domar för brott
            begångna utomlands. Det är något som i vissa av våra debatter
            ibland har sagts vara omöjligt. Vi har sett lagföring av högerextremister
            och väns ­ terextremister. Det pågår mycket gott arbete inom svensk
            polis.
          </note>
          <note>
            Herr talman! Många vill bli poliser i Sverige, trots den hätska
            diskus ­ sionen i medierna om många av de problem som poliser
            möter i sin vardag. Och trots debatter om lönenivåer och arbetsmiljö
            är det fortfarande ett mycket attraktivt yrke som rekordmånga
            söker sig till. Till vårens ut ­ bildning har 8 382 personer sökt.
            Det gläder mig att många vill arbeta inom och bidra till svensk
            polis. Tack vare de satsningar som regeringen har utlovat i höstens
            budget kommer fler också att få den möjligheten fram ­ över.
          </note>
          <note>
            Herr talman! Jag vill inte gå tillbaka till eller delta i den
            diskussion som fördes i riksdagens kammare då vi satte siffror
            på hur många som skulle finnas i de olika yrkeskategorierna inom
            polisen. Jag tror att den mest fram ­ gångs ­ rika modellen för
            styrning av svensk polis är regeringens inrikt ­ ning bort från
            pinnjakt och sifferstyrning – enkla mål – och att man i stället
            låter polisen fatta beslut utifrån de lokala problembilderna och
            den behovs ­ ­ analys de gör.
          </note>
          <note>
            Herr talman! I mitt nästa inlägg kommer jag att fortsätta att
            berätta om vilka utmaningar vi i Miljöpartiet vill ta oss an och
            vilka lösningar vi tycker är viktigast.
          </note>
          <note>
            (Applåder)
          </note>
          <note type="speaker">
            Anf. 6 ANNIE LÖÖF (C):
          </note>
          <note>
            Herr talman! Syftet med denna debatt är att få svar på hur vi
            kan förbättra situationen för polisen och hur regeringen tänker
            ta ansvar för tryggheten. Riksdagen, poliserna och allmänheten
            förtjänar att få veta detta.
          </note>
          <note>
            Debatten är angelägen eftersom människors trygghet hotas när
            polisen inte får rätt förutsättningar att klara sina uppgifter.
            Den är angelägen efter ­ som polisens uppdrag är grundläggande
            för ett fungerade rättssamhälle. Detta är också ett exempel på
            den tudelning av Sverige – mellan trygghet och otrygghet – som
            vi måste bryta.
          </note>
          <note>
            Fram till juni i år hade 60 procent fler poliser sagt upp sig
            jämfört med 2015. Polisförbundet hotar med strejk, och allt färre
            brott klaras upp.
          </note>
          <note>
            För en dryg vecka sedan tog Centerpartiets rättspolitiske talesperson
            Johan Hedin emot 5 000 namnunderskrifter för ökad trygghet och
            fler poliser. Det var namnunderskrifter som samlats in i Kalmar
            län. Runt om i hela landet finns samma oro som i Kalmar. Den handlar
            om att polisen inte längre räcker till och inte längre kan upprätthålla
            tryggheten. När bemanningen inte räcker till, när poliskontor
            läggs ned och poliser flyttas runt skapas otrygghet. När bilbränder,
            stenkastning mot blåljuspersonal och organiserade stöldturnéer
            bildar ett mönster är rättssamhället under attack. Då måste vi
            vara tydliga. Det ska aldrig tolereras. Det ska alltid bekämpas.
            Po ­ ­ lisen behöver nödvändiga resurser för att kunna göra sitt
            jobb, och den behöver en lagstiftning som möjliggör detta.
          </note>
          <note>
            Herr talman! Det är uppenbart att polisen är i behov av mer resurser,
            och det är uppenbart att Sverige är i behov av fler poliser i
            yttre tjänst. Det är också därför Centerpartiet har anslagit mer
            än en halv miljard till polisen redan under nästa år, vilket ska
            jämföras med regeringens 100 miljoner. Vi satsar över 2,4 miljarder
            över fyra år på den öppna polisen, vilket bland annat skulle innebära
            2 000 fler poliser och extraresurser till såväl utredningsverksamhet
            som bättre arbetsvillkor. Vi satsar 50 trygghetsmiljoner för att
            öka närvaron och utreda fler fall av ofredande, bland annat på
            musikfestivaler.
          </note>
          <note>
            För att kartlägga hedersbrott har vi begärt att en hederskommission
            tillsätts, så att det blir möjligt att göra effektiva insatser
            mot dessa fruktansvärda handlingar: könsstympning, förföljelse,
            tvång, våld och mord. Vi låter polisen göra ett anslagssparande
            och använda 415 miljoner från 2016 års budget under 2017. Med
            Centerpartiets budget för nästa år får polisen nästan 1 miljard
            i resursförstärkning, betydligt mer än vad regeringen lägger.
            Vi har också föreslagit tydliga straffskärpningar för brott mot
            blåljuspersonal och nya hårdare straff för den som kastar sten
            mot polis eller hindrar utryckningsfordon från att komma fram.
          </note>
          <note>
            Vi är tydliga med att den omorganisation som polisen nu gör är
            följden av en bred politisk enighet och ska genomföras på ett
            ansvarsfullt sätt, men att regeringen måste visa ett större ledarskap.
            Det är uppseendeväckande att regeringen inte tar de alarmerande
            uppgifter som kommer från polisen i omorganisationens spår på
            större allvar. Målsättningarna med omorganisationen måste följas
            upp. Ambitionen att den skulle leda till en ökad polisnärvaro
            ute i samhället måste bli verklighet. Ansvaret för att genomföra
            fattade beslut vilar tungt på regeringens axlar.
          </note>
          <note>
            Jag välkomnar att regeringen har lyssnat på oss och övriga allianspartier,
            som länge krävt budgetförstärkningar. Men det är synd att satsningarna
            knappt ens är halvhjärtade, och det är allvarligt att de enda
            betydande tillskotten ligger alldeles för långt fram i tiden,
            för krisen råder här och nu. Men medan regeringen avvaktar och
            satsningarna dröjer fortsätter Centerpartiet och övriga i Alliansen
            att driva på. Vi menar allvar med att tryggheten måste öka i hela
            landet och att polisen är en av nycklarna för att göra detta möjligt.
          </note>
          <note>
            Herr talman! Centerpartiet vill se ett nytt ledarskap för Sverige,
            ett tydligt ledarskap för polisen och en bred och ansvarsfull
            politik för trygghet i hela landet. Vi kommer under hösten här
            i Sveriges riksdag att lägga fram en partimotion som på punkt
            efter punkt föreslår åtgärder mot våld och kriminalitet, mot sexualbrott
            och ungdomsbrottslighet för ett säkrare och tryggare Sverige.
          </note>
          <note>
            Vi kommer att fortsätta att satsa på polisen. Vi kommer också
            att visa att vi menar allvar med att stoppa den pågående tudelningen
            av Sverige och minska utanförskapet. Fler jobb, rättssamhällets
            närvaro och resurser till civilsamhällets brottsförebyggande arbete
            är delar av en helhet. Det är viktiga steg på vägen mot ett tryggare
            Sverige, och det är självklara prioriteringar för Centerpartiet.
            Det borde vara självklara prioriteringar också för Sveriges regering.
            Vad gör då regeringen för att skapa en effektivare organisation
            och en trygghet i hela landet? Det som regeringen faktiskt föreslår
            är budgetsatsningar som ligger efter nästa val, men det som krävs
            är satsningar här och nu. Vad gör regeringen för att lösa polisens
            kris?
          </note>
          <note>
            (Applåder)
          </note>
          <note type="speaker">
            Anf. 7 LINDA SNECKER (V):
          </note>
          <note>
            Herr talman! Vi i Vänsterpartiet vill ha en polis som man kan
            lita på, som har god lokalkännedom, som kan skilja ett hatbrott
            från en misshandel, som känner skolbarnen och buset, som är trygg
            i sin myndighetsutövning och som pallar trycket när samhället
            och politiken säger olika saker.
          </note>
          <note>
            Vänsterpartiet vill ha en polis med många kollegor och med en
            stark ar ­ ­ ­ ­ betsrätt. Vi vill ha poliser som är experter
            på mäns våld mot kvinnor och som är riktigt grymma på att förmedla
            kontakter till brottsofferjouren. Vi vill ha en polis som arbetar
            långsiktigt och brottsförebyggande. Vi vill ha po ­ ­ liser som
            är stolta.
          </note>
          <note>
            Vänsterpartiet vill ha fler närpoliser. Vi vill ha en blåljuspatrull
            för att förhindra stenkastning. Vi vill ha förstärkt arbete mot
            hatbrott. Vi vill ha en specialpolis mot näthat.
          </note>
          <note>
            I den budget som vi har lagt fram tillsammans med regeringen
            får polisen 100 miljoner det här året och en storsatsning på det
            brottsförebyggande arbetet. Det är bra.
          </note>
          <note>
            Till skillnad från Alliansen och särskilt Moderaterna använder
            inte vi polisen som politisk gisslan för att markera mot regeringen.
            Alliansen använder polisens situation i dag för att måla upp en
            domedagsbild av ett Sverige där ingenting längre fungerar. Det
            här stämmer inte. Förtroendet för rättsväsendet har bara ökat.
            Även tryggheten i samhället ökar. Men självklart kan mycket bli
            bättre.
          </note>
          <note>
            Vi måste dock lita på polisen. Vi måste lita på att polisen kan
            lösa sina egna problem och att all den kunniga personal som arbetar
            på myndigheten kan klara sin situation. När riksdagen klubbade
            igenom beslutet om polisens organisation 2013 låg alla kort på
            bordet. Det Beatrice Ask ville genomföra som justitieminister
            blev gjort. Vad polisen nu gör är att följa det beslut som riksdagen
            har tagit. Det är lätt att vara efterklok som moderat.
          </note>
          <note>
            Vi står just nu i stormens öga. 1,5 miljoner brott anmäldes 2015.
            Vi har en allvarlig situation i förorten. I fredags flaggade Polisförbundet
            för att 80 polischefer håller på att gå in i väggen. Vad väljer
            då regeringen att göra? Jo, se till att polisen ska jaga papperslösa.
            I den otroligt allvarliga situation som polisen befinner sig i
            just nu prioriterar regeringen att polisen ska gå in på arbetsplatser
            och jaga papperslösa. Vi i Vänsterpartiet är oerhört kritiska
            mot denna prioritering. Självklart ska utlänningslagen följas.
            Men en sådan här politik kommer att leda till större rasprofilering.
            Den är också oerhört företagsfientlig. Vänsterpartiet kräver att
            regeringen tar sitt antirasistiska ansvar.
          </note>
          <note>
            Till skillnad från vad DN:s Hanne Kjöller skriver tiger inte
            en svensk polis. Polisen har otroligt många kollegor som ryter
            till när saker och ting inte står rätt till. Polisen har ett väldigt
            skickligt fackförbund, som organiserar, debatterar och argumenterar
            när saker och ting inte står rätt till.
          </note>
          <note>
            Centerpartiet – det här partiet som avskyr arbetsrätten, de kollektiva
            lösningarna och arbetstagarnas organisering – fullkomligt älskar
            Polisförbundet. Det gör mig glad och lite förvånad, och jag välkomnar
            det. Jag vill ställa en fråga till Centerpartiet och Annie Lööf.
            Vilket är nästa fackförbund som Centerpartiet kommer att omfamna?
            Är det kanske Kommunal, med tanke på undersköterskornas situation
            i våra kommuner och landsting? Men jag vill också passa på att
            välkomna Centerpartiet in i den fackliga kampen. Vi måste organisera
            oss för att vara starka.
          </note>
          <note>
            (Applåder)
          </note>
          <note type="speaker">
            Anf. 8 ROGER HADDAD (L):
          </note>
          <note>
            Herr talman! Läget för svensk polis är allvarligt. Vikande resultat,
            ett ansträngt operativt läge och en ansträngd arbetsmiljö motiverar
            ett antal åtgärder.
          </note>
          <note>
            Detta kunde ha varit en inledning jag skrivit själv till dagens
            anförande. Det kunde också ha varit det som Vänsterpartiet kallar
            domedagsprofetior. Men texten kommer faktiskt från ett beslut
            fattat den 13 september 2016 av den nationella strategiska ledningsgruppen
            inom svensk polis.
          </note>
          <note>
            Vi har hamnat i en situation som kräver att vi återigen bjuder
            in eller kallar in inrikesministern för att höra hur regeringen
            tänker med den viktigaste och största myndigheten inom rättsväsendet
            med över 30 000 medarbetare och drygt 20 000 poliser.
          </note>
          <note>
            Jag har lyssnat på inrikesministern här. Han talar om att vi
            var eniga. Ja, vi var eniga när riksdagen fattade beslut om att
            omorganisera polisen från den 1 januari 2015. Inrikesministern
            säger också att vi har ett gemensamt ansvar för att genomföra
            förändringar. Jag tänker inte ta ansvar för hur regeringen och
            regeringens rikspolischef har hanterat verkställigheten av riksdagens
            beslut.
          </note>
          <note>
            Herr talman! Det står ingenstans i riksdagens beslut att vi inte
            ska ha områdespoliser i utsatta områden. Det står ingenstans i
            riksdagens beslut att det till och med ett och ett halvt år efter
            beslutet fortfarande inte ska finnas områdespoliser, det vill
            säga lokala poliser, i de särskilt utsatta områdena. Det finns
            inte i alla delar. Särskilt i Stockholmsområdet pågår fortfarande
            tillsättning och sökande med ljus och lykta efter poliser som
            kan tänka sig att jobba i särskilt utsatta områden.
          </note>
          <note>
            Det står ingenstans, herr inrikesminister, i riksdagens beslut
            att det ska bli färre poliser i yttre tjänst. Det står att det
            ska bli fler poliser i yttre tjänst. Snart två år efter riksdagsbeslutet
            har det blivit färre poliser i yttre tjänst. Det är ett stort
            misslyckande för rikspolisledningen, och ytterst politiskt an
            ­ svarig är inrikesministern och ingen annan.
          </note>
          <note>
            Vi från Liberalerna är beredda, och jämfört med våra kamrater
            välkomnar vi alla satsningar. Vi har det mest ambitiösa anslaget
            i vår budget inom Alliansen på svensk polis. Det är 5 000 fler
            beredskapspoliser, och 1 000 fler poliser än vad regeringen föreslår.
            Det är 1 100 fler civilt anställda inom polisen än vad regeringen
            föreslår. I dag har vi också presenterat 50 miljoner extra i en
            särskild lönepott för att stimulera poliser i yttre tjänst.
          </note>
          <note>
            Detta har av socialdemokratiska ministrar kallats populistiskt
            både i den här debatten och senast i frågestunden i torsdags.
            Är det populistiskt att följa rikspolischefens prognoser och underlag
            för politiska beslut? Är det populistiskt att lyssna in den kritik
            som har varit massiv det senaste året och halvåret från polisfacket,
            Linda Snecker, enskilda poliser och inte minst kommunala politiska
            kollegor som upptäcker hur det har utvecklats?
          </note>
          <note>
            Jag var i Surahammar i går. Det är en liten kommun i min valkrets
            Väst ­ ­ ­ manland. Det finns ett fint medborgarlöfte som jag
            visade upp. När jag var klar med samtalet med näringsidkare och
            Folkets Hus-anställda gjorde jag ett kryss ovanför svikna löften.
            Man kan inte sätta sig från kommun och polis och lova en massa
            saker som ökad närvaro, fler trafikkontroller riktade mot trimmade
            mopeder och så vidare, och så ser samhället inte en enda polis.
          </note>
          <note>
            Det är vårt ansvar. Hur kan vi förstärka villkoren? Hur kan vi
            förstärka förutsättningarna? Det är precis det vi försöker göra
            genom politiska beslut. Det kan vara i budgeten, men det kan också
            vara att skruva i organisationen.
          </note>
          <note>
            Jag tar ett exempel, eftersom inrikesministern nämnde det. Det
            är polisavhoppen. Jag uppmärksammade det i en skriftlig fråga
            den 22 mars i år. I svaret säger statsrådet bland annat: ”Om polisanställda
            väljer att sluta på myndigheten på grund av frustration är det
            förstås beklagligt. Personalomsättningen bland poliser är dock
            fortfarande låg i jämförelse med genomsnittet för svensk statsförvaltning.”
          </note>
          <note>
            Jag tror inte att regeringen då insåg, och kanske inte heller
            i dag inser, hur missnöjet gror inom svensk polis. Regeringen
            har möjligen felbedömt läget och situationen och inser egentligen
            inte hur allvarlig krisen är. Nej, Linda Snecker, vi ägnar oss
            inte åt domedagsprofetior. Du kan sedan få en kopia av den nationella
            strategiska ledningsgruppens beslut om de sju åtgärder som vi
            försöker bearbeta och bemöta på ett seriöst och konstruktivt sätt.
          </note>
          <note>
            (Applåder)
          </note>
          <note type="speaker">
            Anf. 9 ANDREAS CARLSON (KD):
          </note>
          <note>
            Herr talman! Att säga att svensk polis är i kris är ingen överdrift.
            Vi har tagit in uppgifter och synpunkter, och vi har också hört
            de berättelser som hittills har varit uppe i debatten. Jag vill
            fylla på med två ytterligare.
          </note>
          <note>
            Jag satt med en polis som hade varit i tjänst i över 20 år. Han
            berättade att han hade varit med om mycket. Men han hade aldrig
            varit med om något liknande som han upplevde nu på sitt jobb.
            Han kände att orken tröt och att viljan att fortsätta jobba i
            princip var försvunnen.
          </note>
          <note>
            Även yngre kollegor som hade varit i tjänst i fyra, fem, sex
            år som jag träffat i fikarum i polishus runt om i landet, som
            jag åkt med i radiobil och som jag gått med på gatan berättar:
            Jag funderar också på att göra som mina före detta kollegor. De
            har valt att sluta trots att de brann för polisyrket. Men efter
            bara fyra, fem, sex år i yrket har de inte orkat längre.
          </note>
          <note>
            Detta är en mycket allvarlig utveckling som vi i Sveriges riksdag
            måste ta på absolut största allvar. Samtidigt som jag säger det,
            herr talman, vill jag tacka alla de poliser som varje dag och
            varje natt gör stora insatser i Sverige för att vi ska bevara
            ordning, reda och trygghet.
          </note>
          <note>
            Lyssnar man på debatten här i kammaren verkar det som att vi
            alla är överens om polisens stora betydelse för att upprätthålla
            just ordning och trygghet. Det verkar också som att det finns
            en samsyn om att polisens resultat är på tok för dåliga. Uppklaringsprocenten
            måste upp. Resurser måste ut till lokalsamhället. Polisen måste
            finnas närvarande i hela landet.
          </note>
          <note>
            Om vi är så eniga: Varför är inte detta verklighet? Om vi är
            eniga: Var för möter inte regeringen de utmaningar och den oro
            som finns? Reger ­ ­ ing ­ en presenterade satsningar i sin budget.
            Men de betydande delarna, de sto ­ ra satsningarna, ligger långt
            fram i tiden , först efter valet. Trots den ansträngda situationen
            här och nu har regeringen inte insett hur allvarlig läget är för
            svensk polis.
          </note>
          <note>
            Regeringens stöd till polisen är så litet att det skulle kunna
            gå att jämföra med en sjukvårdare som sätter ett litet plåster
            på ett stort blödande sår. Det krävs ett krispaket för svensk
            polis. Redan i våras aviserade Kristdemokraterna en kraftfull
            satsning på polisen. Vi avsätter ca 4 miljarder de kom ­ ­ ­ mande
            åren för att stärka svensk polis och nästa år ungefär 600 miljoner.
            Det gör vi eftersom utmaningarna inte är efter valet om några
            år utan här och nu.
          </note>
          <note>
            Kristdemokraterna föreslår 2 600 nya polisanställda fördelade
            på 2 000 fler poliser med tonvikt på yttre tjänst i hela landet,
            100 fler poliser i natio ­ nella insatskonceptet för att höja
            vår terrorbekämpningsförmåga och 500 ci ­ ­ vilanställda för att
            avlasta och renodla polisens arbetsuppgifter på en gång. Vi är
            medvetna om att det tar tid att utbilda poliser. Därför behövs
            det satsningar här och nu på civilanställda som kan gå in och
            avlasta poliser så att vi får ut fler i yttre tjänst.
          </note>
          <note>
            Herr talman! Att polisen kommer när den behövs, har förmåga att
            beivra brott och lagföra brottslingar är centralt för att upprätthålla
            lag och ordning i samhället. Men ett väl fungerande polisväsen
            betyder mer än så. Att samhället reagerar när människor utsatts
            för våldsbrott, rån, sexuella trakasserier eller inbrott i sitt
            hem är en förutsättning för upprättelse för brottsoffren och för
            att värna medborgarnas tillit till centrala samhällsfunktioner.
          </note>
          <note>
            I dag ser vi hur den tilliten hotas när människor utsätts för
            brott. Som enskild ska man alltid kunna lita på att polisen har
            de resurser som krävs för att klara sin uppgift att förebygga,
            förhindra och beivra brott. Ett rättsväsen som står upp för de
            allra mest utsatta är en förutsättning för ett gott samhälle som
            håller samman.
          </note>
          <note>
            Herr talman! Vi har i debatten hört om att Alliansen, Kristdemokraterna
            och andra partier håller polisen som gisslan. Vi har tidigare
            hört att inrikesministern närmast har raljerat över förslag om
            fler poliser. Jag vet inte om företrädare för S och V försöker
            få det att framstå som en partitaktisk fråga.
          </note>
          <note>
            För mig och för Kristdemokraterna handlar det om att ta den oro
            på allvar som växer när medborgare märker av polisens oförmåga.
            Det är tjejen som är orolig för att gå på festival, företagaren
            som inte får sin stöld i butiken uppklarad och villaägaren på
            landsbygden som är orolig att drabbas av inbrott när närmaste
            polisbil är miltals bort. För dessa personer är fler poliser inte
            en taktisk fråga i en politisk debatt. Det är en fråga om trygghet.
            De behöver fler poliser som står på deras sida och skyddar våra
            gemensamma värden.
          </note>
          <note>
            Herr talman! För de poliser som står inför tuffa utmaningar i
            sitt arbete är frågan om de ska orka jobba kvar; det är inte en
            fråga om politisk taktik. Förutom underbemanning och tuffa arbetsvillkor
            har det senaste året många nya, svåra uppgifter lagts på polisen
            och bidragit till en känsla av otillräcklighet. Fler och fler
            lämnar yrket. Det måste vi ta på allra största allvar, och därför
            föreslår Kristdemokraterna en kraftfull satsning på fler poliser,
            motsvarande 4 miljarder de närmaste åren och 600 miljoner redan
            nästa år. Vi måste ta de utmaningar vi ser på allvar här och nu,
            inte sedan och inte efter valet.
          </note>
          <note>
            (Applåder)
          </note>
          <note type="speaker">
            Anf. 10 Statsrådet ANDERS YGEMAN (S):
          </note>
          <note>
            Herr talman! Jag vill börja med att konstatera att ingen i oppositionen
            har ägnat sig åt att diskutera de omvärldsförändringar som har
            skett de senaste två åren. De blundar därmed för mycket av det
            som har varit jobbigt för den enskilda polismannen och för polisorganisationen.
            Polisen har fått åka långa sträckor till bråk på asylmottagningar,
            utföra gränskontroll, ge sig ut på Stockholms gator för att skydda
            vår stad och vårt samhälle mot terrorister. Gör man inte den analysen
            riskerar man också att brista i resten – vad som behöver rättas
            till för att få en bättre situation.
          </note>
          <note>
            Jag delar mycket av den kritik som oppositionen för fram, men
            det hade naturligtvis varit klädsamt om oppositionen inte hade
            låtsats som att alla problem uppkom vid regeringsskiftet. Många
            av de brister vi ser i dag är i själva verket bakgrunden till
            att en enig riksdag gjorde en organisationsförändring. Det är
            inte problem som uppkommit av organisationsförändringen.
          </note>
          <note>
            Jag kan också konstatera att vi trots retoriska piruetter, kreativa
            räkneexempel och ett visst mått av kreativ bokföring ändå är i
            princip överens om vilka tillskott svensk polis ska få de kommande
            åren. Jag välkomnar det. Vi behöver fler poliser, och de ska vara
            där de behövs som bäst: i de mest brottsutsatta områdena. Vi har
            fått det i Södertälje, på Hisingen och i Botkyrka. Men det räcker
            inte. Vi måste se betydligt större förbättringar och betydligt
            fler poliser i de områden där de behövs som bäst.
          </note>
          <note>
            Jag kan garantera att jag kommer att bevaka denna fråga väldigt
            noggrant och se till att det som har hänt i Botkyrka, på Hisingen
            och på fler orter också sker i andra socialt utsatta områden.
            Polisen har också valt att prioritera 14 sådana områden i det
            arbetet.
          </note>
          <note>
            Men vi måste också renodla verksamheten. Poliser ska inte behöva
            ha hand om fiskerifrågor, sälja får eller ge sig ut på långa transporter
            åt andra myndigheter som inte behöver utföras av polis. Alla de
            renodlingsfrågorna har vi också gått vidare med i budgeten.
          </note>
          <note>
            Vi måste också skärpa lagstiftningen för dem som ger sig på poliser
            och annan blåljuspersonal. Vi måste helt enkelt ha tuffare straff
            för den som gör det. Det ska vara tydligt att det är hårda straff
            för den som ger sig på någon som är satt att hjälpa andra.
          </note>
          <note>
            Vi måste få bättre verktyg för polisen och bättre lagstiftning.
            Där kommer också förslaget om hemlig dataavläsning in så att polisen
            följer med i teknikutvecklingen och vi kan använda hemlig telefonavlyssning
            också för den som kommunicerar via krypterade plattformar. Det
            har vi i dag svårt att göra inom polisen.
          </note>
          <note>
            Vi måste få bättre arbetsmiljö och arbetsvillkor. Därför är det
            viktigt att vi inte bara har en auktion om antalet poliser utan
            skjuter till rejält med ekonomiska resurser och låter Polismyndigheten
            själv avgöra var och hur de pengarna används bäst i det enskilda
            läget.
          </note>
          <note>
            Vi behöver jourdomstolar, möjlighet till husarrest på helger
            och, som jag nämnde tidigare, renodling. Vi måste fortsätta arbetet
            för att det ska bli jobbigare att vara kriminell i Sverige.
          </note>
          <note>
            (Applåder)
          </note>
          <note type="speaker">
            Anf. 11 BEATRICE ASK (M):
          </note>
          <note>
            Herr talman! Inrikesministern tycker inte att vi tar hänsyn till
            omvärldsförändringar na. Det är ju snålt om tid i en sådan här
            debatt, men när det gäller till exempel problemet med bråk på
            flyktingförläggningar är det ju framför allt ett bekymmer i glesbygden.
            Det problem vi ser är att resursfördelningen inte tar hänsyn till
            flyktingförläggningar och annat, vilket gör att det blir ännu
            snålare med resurser i glest befolkade områden. Här hade ju regeringen
            kunnat ta ett initiativ om man hade velat – det är ett riktigt
            problem.
          </note>
          <note>
            Men flyktingkrisen och de utmaningar den ställer polisen inför
            förklarar inte de bristande resultat vi ser generellt. Det går
            inte att skylla på det. Många av problemen har visserligen funnits
            tidigare. När det gäller de utsatta områdena och framför allt
            den grova organiserade brottsligheten satte ju alliansregeringen
            redan 2007 igång mobiliseringen mot sådan brottslighet. Det var
            en av förutsättningarna för att komma till rätta med en del av
            de problem vi såg och ser i Södertälje. Så visst är det så att
            problemen verkar över tid.
          </note>
          <note>
            Denna debatt ska handla om polisens situation, och jag tycker
            att det är viktigt att den gör det. Det handlar ju inte om partiernas
            egna önskelistor i största allmänhet, vilket en del tycks ha uppfattat.
            Jag konstaterar att polisen har problem, och det är mycket som
            inte fungerar. Det krävs åtgärder, inte politiker som bara följer
            utvecklingen och har något slags armarna-i-kors-mentalitet. Tyvärr
            är det min kritik mot regeringen: Ni gör för lite och tar för
            få initiativ.
          </note>
          <note>
            Jag förväntar mig att regeringen, när Statskontoret har lagt
            fram sin rapport, återkommer med konkreta förslag om vad vi ska
            göra för att åtgärda uppenbara bekymmer när det gäller reformeringen.
            Vi kommer att diskutera resursanvändning och resurstilldelning
            när vi kommer till budgetdebatterna. Där tycker vi att ert förslag
            är otillräckligt. Vi vill se fler poliser, minst 20 000 som en
            nedre gräns. Vi vill ha fler civilanställda.
          </note>
          <note>
            Sedan behövs det också initiativ när det gäller mängdbrotten.
            Det finns en kultur inom polisen i dag som går ut på att prioritera
            ned den brottslighet som medborgarna möter. Det är därför man
            struntar i att någon blir pistolhotad på kyrkogården i Malmö.
            Det är därför det på en del håll inte händer något när man är
            utsatt för misshandel. Det är därför vi inte får inbrott uppklarade.
            Samtidigt vet vi att man kan klara upp ganska många bostadsinbrott
            om man använder rätt metoder. Det handlar om den verksamhet som
            inte fungerar i vardagen. Den kräver ledarskap och åtgärder, och
            vi måste ta i med kraft.
          </note>
          <note>
            Jag tror att Anders Ygeman litar alldeles för mycket på rikspolischefen
            – att han ska mäkta med att klara detta själv. Jag är för självständiga
            myndigheter; jag tror att det är bra. Men ibland måste de ha draghjälp
            och coachning från oss politiker. Vi måste peka med hela handen
            och säga: Vi förväntar oss att ni bryr er om vardagsbrotten. Vi
            förväntar oss att ni sköter DNA-registret som vi har beslutat
            om i riksdagen. Vi förväntar oss att ni ingriper mot den och den
            typen av brottslighet. Annars får ju inte ledarskapet det stöd
            som krävs för att det längst ut på linan ska hända något. Jag
            blir vansinnig när man struntar i att ta problem på allvar när
            folk äntligen kommer fram i den växel som nästan aldrig tycks
            fungera inom polisen.
          </note>
          <note>
            Jag tror att vi måste samla ihop oss till en åtgärdsplan för
            att få mer effektivitet och fart på polisverksamheten så att vardagen
            blir tryggare för våra medborgare i storstäderna och förorterna
            och på landsbygden. Det finns hur mycket som helst att göra, och
            då hjälper det inte att bara åse verksamheten. Sedan konstaterar
            jag att nästan alla bra förslag som Ygeman tar upp är sådant som
            Alliansen har tagit fram och drivit, så vi är ju uppenbarligen
            överens om mycket. Vi kommer att återkomma med fler förslag.
          </note>
          <note>
            (Applåder)
          </note>
          <note type="speaker">
            Anf. 12 KENT EKEROTH (SD):
          </note>
          <note>
            Herr talman! I mitt första anförande sa jag at t alla andra partier
            kommer att gå fram här och slå sig för bröstet. Till och med det
            kunde jag alltså förutspå.
          </note>
          <note>
            Centerpartiets Annie Lööf går upp och säger ”vi har länge krävt
            betydande resursförstärkningar”. Hur länge då? Fem minuter, eller?
            I förra bud ­ ­ ­ geten var det definitivt inte.
          </note>
          <note>
            Och hur mycket pengar gav ni till Polismyndigheten i budgeten
            2014, som var en alliansgemensam budget? Det var 0 kronor den
            gången också. Vad pratar ni om när ni säger att ni länge har krävt
            betydande resursförstärkningar? Det har ni ju aldrig gjort. Ni
            har inte ens gjort det nu, för ert bud ­ getförslag har ännu inte
            lagts fram. Nu säger ni att ni kommer att göra det, och det är
            i så fall första gången på väldigt länge. Det ni säger är bara
            hittepå. Som man säger: Tomma tunnor skramlar mest.
          </note>
          <note>
            Sverigedemokraterna har konsekvent budgeterat för kraftiga resursförstärkningar
            för polisen, både generella anslag för förbättrade arbetsvillkor
            och lönevillkor och anslag för 7 000 nya poliser, som krävs för
            att man ska kunna hålla takt med den stora befolkningsökning som
            vi nu har haft under väldigt lång tid på grund av er öppna-dörrar-politik.
            Det är ingen annan som har tänkt på att man måste ha någon form
            av mått för att se till att po ­ ­ lisen håller jämna steg med
            en befolkningsökning som vi i sanning inte hade behövt ha i det
            här landet.
          </note>
          <note>
            I mitt förra anförande sa jag att jag skulle gå in på andra aspekter
            än just de ekonomiska. Ett av de stora problemen med svensk polis
            i dag är po ­ ­ ­ ­ ­ ­ lisledningen, med Dan Eliasson i toppen.
            Hans första utspel som polischef – han gick ut med det i DN Debatt
            i februari 2015 – gällde inte att be ­ ­ kämpa organiserad brottslighet,
            att göra insatser i de särskilt utsatta områdena eller att bekämpa
            bostadsinbrott eller mängdbrottslighet. Hans fokus var i stället
            att bekämpa hätsk ton på internet. Det var det som var den nye
            polischefens fokus.
          </note>
          <note>
            Både under Bengt Svenson, under alliansregeringens tid, och under
            Dan Eliasson har polisen fortsatt med rena dumheter. Man väljer
            en defensiv taktik mot de mångkriminella gängen i våra förorter.
            Man gör sig själv till åtlöje genom att bjuda gängen på varm korv
            eller kaffe och bulle. Det är som hämtat ur en satirtidning. Man
            böjer sig för mediedrev. Så gjorde man till exempel med REVA.
          </note>
          <note>
            Jag har talat med källor inom polisen som jobbade med att övervaka
            rom ­ ska tiggarligor. Det fick de sluta med för att polischeferna
            var för skra ­ j ­ ­ ­ a för medierna eller för den politiska
            korrektheten. Man gör alltså inte det som är polisens uppgift.
          </note>
          <note>
            Vi har en polischef, och polischefer, som öppet går ut och säger
            att man mörkar invandrarrelaterad brottslighet för att ett visst
            parti – vi, alltså – inte ska gynnas, eftersom vi har varit klarsynta
            nog att se problemet långt in ­ ­ nan andra kunde göra det.
          </note>
          <note>
            Vi måste ha en polisledning som består av poliser, inte politruker.
            Det ska vara en ledning som inte böjer sig för politiskt korrekta
            drev utan har den hårdhet som krävs i det nya, spännande Sverige
            som ni har skapat åt oss. Det är ett land som har blivit alltmer
            splittrat och alltmer våldsamt.
          </note>
          <note>
            Vissa talar om högskoleutbildning som receptet för att göra polisyrket
            mer attraktivt, men jag tror att det bara kommer att förvärra
            situationen inom polisen. Vi behöver folk som vill och vågar vara
            ute och slita i detta hårda jobb. Det kommer att bli mycket, mycket
            värre i Sverige innan detta är över. Vi behöver inte folk i polisen
            som väntar sig något annat. Det är många inom polisen som vittnar
            om detta i dag.
          </note>
          <note>
            Den utveckling som vi i Sverige står inför är allvarlig. Det
            kommer att bli mycket värre, som jag just sa. Då behöver vi en
            bra polisledning och en rekryteringsprocess som inte går ut på
            kvotering av olika grupper som inte får plats i dag.
          </note>
          <note>
            (Applåder)
          </note>
          <note type="speaker">
            Anf. 13 ANNIKA HIRVONEN FALK (MP):
          </note>
          <note>
            Herr talman! Som många konstaterar är vi överens om att Sverige
            behöver en effektivare polis – en polis som är bättre på att klara
            upp brott, och detta i ett samhälle där brottsligheten minskar
            men förändras. Me r och mer kriminalitet sker på i nternet. Företaget
            har blivit den nya kofoten.
          </note>
          <note>
            Den organiserade brottsligheten är ett hot mot samhället. Men,
            Kent Ekeroth, det är också hatbrotten och hoten mot utsatta grupper,
            politiska företrädare, journalister och andra som arbetar för
            demokratin. Det är viktigt att polisen prioriterar de brott som
            riskerar att i grunden slita isär samhället. Hatbrott är en av
            de kategorierna.
          </note>
          <note>
            Vi måste bryta tudelningen, sa Annie Lööf från Centerpartiet.
            Det är en självklar prioritering. Vi behöver ett gott samhälle
            som håller samman, sa en av hennes allianskollegor. Jag delar
            den ambitionen.
          </note>
          <note>
            Men vet ni vad? 2 000 poliser till kommer inte att förändra det
            faktum att vi har högre arbetslöshet bland dem som är nya i Sverige
            eller att det finns bostadsområden där eleverna går ut skolan
            med mycket sämre resultat än i andra områden. Vi behöver satsa
            på välfärden. Vi behöver satsa på ett brett angreppssätt när det
            gäller utsatthet i vissa områden.
          </note>
          <note>
            Polisen är en jätteviktig del, och det är glädjande att polisen
            har prioriterat arbetet i de områden som är mest utsatta. Men
            låt oss inte låtsas att det är lösningen på utsattheten. Låt oss
            inte låtsas att det är fler poliser som kommer att göra att barnen
            från förorten känner framtidstro.
          </note>
          <note>
            Vi behöver ett samhälle som står upp för alla människors möjlighet.
            Vi behöver också en polis som alla människor känner tillit till
            – en polis som speglar samhället. Siffrorna vad gäller jämställdhet
            och mångfald inom poliskåren är för dåliga. Jag välkomnar det
            arbete som har initierats för att rekrytera personer till polisutbildningen
            som har olika bakgrund och olika språkkunskaper. Det är viktigt
            för förtroendet, men det är naturligtvis också viktigt för att
            polisen ska kunna de språk som faktiskt talas i Sverige i dag,
            inte minst bland de människor som ännu inte har hunnit lära sig
            svenska.
          </note>
          <note>
            Den organiserade brottsligheten är ytterligare ett av de områden
            där regeringen gjort många riktade insatser under mandatperioden.
            Vi ser att det också är ett område där det demokratiska samhället
            hotas. Även här krävs att hela samhället engagerar sig. Polisen
            är otroligt viktig, men satsningar på Ekobrottsmyndigheten och
            samverkan mellan andra myndigheter är minst lika central om vi
            ska ha ett samhälle som hänger ihop.
          </note>
          <note>
            (Applåder)
          </note>
          <note type="speaker">
            Anf. 14 ANNIE LÖÖF (C):
          </note>
          <note>
            Herr talman! När jag säger att Centerpartiet satsar ytterligare
            en halv miljard på polisen nästa år och regeringen enbart 100
            miljoner svarar Anders Ygeman att vi satsar ungefär lika mycket.
            Då är det dags att återigen kolla upp matematiken! Sveriges polis
            behöver resurser nu. Man behöver resurser nästa år och inte, som
            regeringen föreslår, främst efter nästa val.
          </note>
          <note>
            När jag för en tid sedan besökte Rissne utanför Stockholm mötte
            jag poliser som varje dag ser hur våldet tar över och otryggheten
            breder ut sig. De ser hur kriminella gäng uppfostrar barn och
            ungdomar att visa respektlöshet mot samhället och polisen.
          </note>
          <note>
            Detta sker i utsatta områden där de boende inte längre känner
            sig trygga, där blåljuspersonal inte har möjlighet att göra sitt
            jobb och där detta får väldigt tydliga konsekvenser för de boende
            i området. Otryggheten blir en del av deras vardag. Vågar de gå
            ut om kvällarna? Har de samma möjligheter att få hjälp om de blir
            akut sjuka, om det börjar brinna eller om de blir utsatta för
            något brott?
          </note>
          <note>
            Polisens närvaro i dessa områden är helt avgörande. Polisen måste
            kunna bygga kontakt med de boende och förebygga attacker mot brandkårs-
            och ambulanspersonal.
          </note>
          <note>
            Vi behöver också ta ansvar för det förebyggande arbetet. Centerpartiet
            har därför presenterat förslag om hur det brottsförebyggande arbetet
            kan för ­ ­ bättras i de särskilt utsatta områdena runt om i landet.
            Vi lägger 400 miljoner särskilt på detta i vår budgetmotion, utöver
            de 2,4 miljarder vi lägger på den öppna polisen.
          </note>
          <note>
            I Rissne och i många andra bostadsområden hindras polisens arbete
            av bristfällig stadsplanering. Den fysiska miljön försvårar deras
            arbete. Det handlar exempelvis om hur garage är byggda, hur belysning
            är utformad och om det finns broar där stenkastare kan stå. I
            delar av landet dit det tar lång tid för polisen att komma växer
            risken att invånarna känner sig förbisedda.
          </note>
          <note>
            För brottsoffret är brottet alltid allvarligt. Att inte bli sedd
            och inte bli hörd av polisen när man blir utsatt för ett brott
            är mycket allvarligt. Oavsett om man bor i något av landets storstadsområden
            eller på landsbygden mås ­ te samhällets svar på brottslighet
            och otrygghet vara lika tydligt. Tryggheten ska vara till för
            alla. I slutändan handlar våra förutsättningar för att ska ­ ­
            ­ ­ ­ ­ pa den tryggheten om vilka resurser som vi är beredda
            att ge svensk po ­ ­ ­ ­ ­ ­ ­ ­ ­ ­ ­ ­ ­ lis. Och det handlar
            om vilket ledarskap som vi har såväl för polisorganisationen som
            för rättssamhället i stort. Jag är övertygad om att det är ett
            nytt ledarskap som behövs.
          </note>
          <note>
            Herr talman! Jag tolkar dagens debatt som att engagemanget för
            po ­ lisen är stort. Men hos regeringen finns det en avsevärd
            skillnad mellan ord och handling. Mitt besked är att det är dags
            att se att det är allvar, att öka ansträngningarna, att göra satsningarna,
            att skärpa lagstiftningarna, att ta ansvar för polisens omorganisation
            och att visa det ledarskap som situa ­ tionen kräver.
          </note>
          <note>
            Vi i Centerpartiet kommer med förslag efter förslag att svara
            upp mot de problem som vi ser, och vi gör det för att det är helt
            nödvändigt. Sverige behöver en kraftfull politik för att bryta
            tudelningen. Då krävs det fler jobb. Det krävs också en ökad trygghet.
            Rättsstaten måste vara stark i hela landet.
          </note>
          <note>
            (Applåder)
          </note>
          <note type="speaker">
            Anf. 15 LINDA SNECKER (V):
          </note>
          <note>
            Herr talman! Jag har världens roligaste jobb, men berätta det
            inte för någon. Så sa en polis till mig, och det är det jag tror
            att många poliser upplever: Jag har världens roligaste jobb, men
            det är lite tungt just nu.
          </note>
          <note>
            Att vara polis innebär att man har ett oerhört varierande arbete.
            Det är riskfullt. Det är stimulerande. Polisyrket är ett yrke
            som engagerar samhället. Vi har sett det den senaste tiden. Det
            finns ett otroligt folkligt engagemang för polisens situation.
            Det är antagligen för att polisen ska komma när vi är som allra
            mest utsatta och behöver dem allra mest.
          </note>
          <note>
            Debatten i dag har känts lite som en mini budgetdebatt. Olika
            partier får berätta hur många miljoner och miljarder de har lagt
            i sina budgetar, som ändå inte kommer att gå igenom. Men det spelar
            ingen roll hur upprörda vi är i den här kammaren och hur mycket
            vi försöker övertyga varandra om att just det egna partiet tar
            polisens situation på allra största allvar. Vi är ganska överens
            om att det är ett allvarligt läge.
          </note>
          <note>
            Det finns faktiskt en hel del att kritisera polisen för. Man
            använder sig av en förändringsledningsteori som är kundanpassad,
            som inte passar i den offentliga förvaltningen. New public m anagement
            och lean är någonting som vi tillsammans med regeringen har beslutat
            ska fasas ut ur de svenska myndigheterna. Det här är kontraproduktivt.
            Det är ett ineffektivt sätt att arbeta på . Inom polisen råder
            det en tystnadskultur, och det är en väldigt hierarkisk situation.
            Det är inte bra.
          </note>
          <note>
            Och vi står här i dag i ett sammelsurium i en omorganisation,
            där förvaltningspolitik samsas med riksdagens beslut. Olika ministrars
            handlingskraft ska bevisas i den offentliga debatten. Det är byråkrati.
            Det är olika slags organisationsteorier om hur man förvaltar och
            omorganiserar på bästa sätt. Och så finns det en vilja av att
            faktiskt skapa en viktig och reell förändring.
          </note>
          <note>
            Nej, den här processen hos polisen har inte varit helt lyckad.
            Men detta har också visat på vikten av en god arbetsmiljö och
            vikten av att ha många och duktiga kollegor. Det handlar också
            om att ha en bra lön och om känslan av att vara behövd på sin
            arbetsplats varje dag. Detta har även visat på betydelsen av ett
            stort fackligt engagemang och många fackligt anslutna för att
            man ska få tryck i frågor om vad som inte fungerar. Men det behövs
            också många modiga poliser som menar: Ett mer meningsfullt yrke
            kan man inte ha.
          </note>
          <note type="speaker">
            Anf. 16 ROGER HADDAD (L):
          </note>
          <note>
            Herr talman! Jag lyssnade väldigt noggrant på inrikesministern.
            Att upprepa sig och tydliggöra sina budskap är väldigt effektivt,
            men det blir inte så kraftfullt när man pratar om allt annat än
            polisen. Jag hör talas om jourdomstolar, skärpta straff och det
            ena och det andra. Men vi pratar om polisen. Det spelar ingen
            roll vilka skärpta straff vi skjuter till från höften här i riksdagen
            om det inte finns någon som kan åka ut och ingripa och gripa de
            här personerna.
          </note>
          <note>
            Jag förstår inte logiken i debatten hos de rödgröna representanterna,
            herr talman. Har migration, terrorhot och allt annat i omvärlden
            påverkat polisen eller inte? Några hävdar att det har gjort det.
            Andra hävdar att det inte har gjort det. Men om det nu har gjort
            det, som jag naturligtvis tror men inte fullt ut, undrar jag:
            Varför anslår regeringen bara 75 miljoner nästa år till Polismyndigheten?
            Jag vill inte säga att det handlar om fler poliser, för det är
            upp till rikspolischefen, tydligen, att använda de extra 75 miljonerna.
            Det kan då jämföras med Liberalernas 780, nästan 800, miljoner
            till polisen bara nästa år.
          </note>
          <note>
            Ja, Linda Snecker i Vänsterpartiet, det är en budgetdebatt. I
            ditt tidigare inlägg och på Twitter angrep du mig: Vi ska inte
            ägna oss åt ministerstyre. Ja, vad har vi då för funktion i kammaren?
            Ja, vi beslutar om polisens budget. Det är självklart att vi måste
            kunna tycka till om förutsättningar och villkor just när det gäller
            budgeten. Det är vårt sätt, vårt främsta sätt, att påverka polisens
            villkor. Och vi menar att vi gör det genom ekonomiska beslut.
          </note>
          <note>
            Herr talman! Inrikesministern sa i sin upprepning nummer två
            att han vill renodla polisens arbetsuppgifter. Jag vet inte hur
            många gånger under det här riksdagsåret och under föregående riksdagsår
            som jag har ställt skriftliga frågor och även interpellerat statsrådet
            om varför han i februari 2015 lade ned Liberalernas och Alliansens
            utredning som handlade just om att renodla polisens arbetsuppgifter.
          </note>
          <note>
            Jag fick inget svar senast. I våras fick jag något: Det här med
            djur hämtning och så vidare är på gång. Och handräckning ska vi
            titta över. Det är jättebra. Men jag har ställt frågan en gång
            till. Jag är inte nöjd med det svaret, herr talman. Jag vill gärna
            veta hur det är, nu när jag har chansen i denna kammare.
          </note>
          <note>
            Herr inrikesminister! Varför lade du ned utredningen i februari
            2015, knappt ett halvår efter ditt tillträde? Nu när du har varit
            på din post i ett och ett halvt år, snart två år, tycker du nämligen
            att detta är en av de absolut viktigaste sakerna vi kan göra.
            Ja, jag vill gärna ha ett besked i dag.
          </note>
          <note>
            När det gäller de utsatta områdena måste jag uppmärksamma något
            i den här debatten. Södertälje har nämnts. Botkyrka har nämnts
            – jag vet inte hur många gånger. Men de poliser som har a nvisats
            till Botkyrka är schackpjäser. Polisen har använts som ett schackspel.
            Det är poliser som har tagits från andra områden och som har a
            nvisats till Botkyrka. Men vi behöver fler poliser även i Surahammar
            och i Bäckby – det är en stadsdel i Västerås som har gått från
            att inte vara utsatt till att vara utsatt.
          </note>
          <note>
            Herr inrikesminister! Detta har ingenting med migration eller
            terrorhot att göra. Detta har varit eftersatt år efter år efter
            år, oberoende av vilken po ­ - litisk kulör det har varit i kommunledningen.
            Det är dags att leverera och att satsa på riktigt.
          </note>
          <note>
            (Applåder)
          </note>
          <note type="speaker">
            Anf. 17 ANDREAS CARLSON (KD):
          </note>
          <note>
            Herr talman! Jag hörde inrikesministern säga att det pågår kreativ
            bokföring eller om det var räkning i debatten. Då funderar jag
            lite grann på hur regeringen själv räknar. I satsningen för nästa
            år avsätts 75 miljoner kronor för polisen, och 25 miljoner är
            riktat till att stoppa fusket i åkerinäringen. Men när vi hade
            budgetdebatt här i kammaren, och även i Aktuellt om jag minns
            rätt, sa finansministern att polisen får det den har begärt. Jag
            hör också att vi satsar ungefär lika mycket.
          </note>
          <note>
            Jag antar, och jag hoppas att inrikesministern kan svara på detta,
            att han menar att man får använda anslagssparandet under nästa
            år och på det sät ­ ­ tet jämna ut summorna. Men om anslagssparandet
            ska användas till höjda nivåer i polisens verksamhet är ju risken
            att vi står här 2018 och po ­ ­ ­ lisen måste göra besparingar.
            Om anslagssparandet är pengar som får användas lite hur man vill
            och det inte kommer mer än 280 miljoner kronor i regeringens budget
            för 2018 undrar jag: Vem är det egentligen som ägnar sig åt kreativ
            räkning och bokföring här?
          </note>
          <note>
            Vi har en kraftfull satsning på fler poliser och på civilanställda
            som kan gå in och avlasta polisen snabbt, för vi ser stora behov.
            Vardagen för poliserna i Sverige ser ju väldigt olika ut i olika
            delar av landet. På vissa håll möts polisen vid utryckningar av
            stenkastande ungdomsgäng. Bilar har satts i brand och butiksfönster
            krossats. Detta är påfrestande även för den mest erfarna polis.
            Hårdast drabbas dock de boende i de här områdena när polis, ambulans
            och brandkår inte kan utföra sina v iktiga uppdrag.
          </note>
          <note>
            Jag tänker på polisen Eriks berättelse, herr talman. Vid en insats
            i Gottsunda i Uppsala berättar han i UNT om svarta rökpelare från
            brinnande bilar. Stadsbussarna vände, och de som åkte buss från
            stan fick gå av och gå genom hela Gottsunda för att ta sig hem.
            Erik skriver: ”Det kändes inte bra, att på den gamla damens fråga
            om hur hon haltande skulle ta sig till andra sidan av Gottsunda
            svara, jag vet inte.”
          </note>
          <note>
            Detta är helt oacceptabelt. Här behövs satsningar – inte genom
            kreativa räkningar och satsningar långt fram i tiden , utan satsningar
            här och nu. Detta är oerhört viktigt för att nära och förtroendefulla
            kontakter ska kunna skapas mellan polis och allmänhet så att man
            kan jobba förebyggande men också för att ha resurser till att
            motverka den typ av situationer som Erik berättar om i sitt brev.
          </note>
          <note>
            Polisarbetet måste organiseras så att tillgången på poliser är
            störst på de platser och vid de tider då brottsligheten är som
            mest omfattande. Polisledningen har fått kraftfull kritik, herr
            talman, och den måste tas på allvar. Regeringen måste ta ett större
            ansvar genom att ta sig an grundproblemen. Det måste anställas
            fler poliser för att man ska komma till rätta med problemen. Först
            då kan den nya organisationen ge de effektiviseringar som gör
            att vi får fler poliser i yttre tjänst.
          </note>
          <note>
            Herr talman! Trots att utmaningarna för polisen är stora är förtroendet
            hos allmänheten fortfarande stort. Men förtroende och tillit kan
            inte på något sätt tas för givna. Vi ser tecken på att tilliten
            minskar eller hotas, och därför behöver vi nu skyndsamt satsa
            på polisen. Det är en viktig reform att satsa på. Det behövs ett
            krispaket som ett led i att stärka tilliten till våra samhällsinstitutioner,
            eftersom förtroendet för samhällets institutioner tar lång tid
            att bygga upp men kan gå fort att rasera. Då räcker det inte,
            herr talman, med plåster på stora sår.
          </note>
          <note>
            (Applåder)
          </note>
          <note type="speaker">
            Anf. 18 Statsrådet ANDERS YGEMAN (S):
          </note>
          <note>
            Herr talman! Jag vill börja med att tacka oppositionen för en
            mestadels konstruktiv ton i den här debatten. Jag kan bara notera
            att vi i huvudsak är överens om analysen och om de åtgärder som
            behöver vidtas. Jag tror att det är ett viktigt besked till poliserna
            där ute att det finns en bred politisk vilja att skjuta till nya
            resurser och att det finns en bred politisk vilja att göra polisens
            arbetsvillkor och arbetsmiljö bättre. Det tror jag är välkommet.
          </note>
          <note>
            Om det är så att några av de kloka förslag som regeringen kommer
            med emanerar från något av de borgerliga partierna har jag bara
            en sak att säga: Tack! Jag lovar att jag inte kommer att bedöma
            ett förslag utifrån vem som kommer med det utan utifrån om det
            är bra eller dåligt. Det tror jag är en insikt som skulle hjälpa
            den politiska debatten även på många andra områden.
          </note>
          <note>
            I motsats till Kent Ekeroth tänker jag inte delta i förlöjligandet
            av de poliser som försöker mobilisera lokalsamhället mot brott
            sgäng och ligor. De gör en viktig insats.
          </note>
          <note>
            När det gäller diskussionen om resurstillskott gör de borgerliga
            företrädarna det lite lätt för sig. De glömmer att vi har vänt
            utvecklingen från 10 000 asylsökande i veckan i december förra
            året till 400 – 500 asylsökande i veckan i år. De glömmer att
            vi har ett betydande anslagssparande som polisen kommer att kunna
            få använda under nästa år, vilket betyder att summorna där blir
            ganska lika. De glömmer att regeringen redan det här året har
            tillfört 250 miljoner kronor till polisen.
          </note>
          <note>
            De glömmer också att det tar två och ett halvt år att utbilda
            en polis och att vi är väldigt överens om den långsiktiga resursutvecklingen
            för polisen. Det är en trygghet för alla de 8 000 personer som
            har sökt sig till polisyrket nu att det finns politisk enighet
            om att de och deras krafter behövs för ett tryggare Sverige.
          </note>
          <note>
            (Applåder)
          </note>
          <note type="speaker">
            Anf. 19 BEATRICE ASK (M):
          </note>
          <note>
            Herr talman! Vi satt i bänken och sa precis att det egentligen
            är lite märkligt att man går med överskott inom polisen när situationen
            ser ut som den gör. Det är märkvärdigt att man inte har lyckats
            göra av med flera hundra miljoner kronor när vi så ofta får svaret
            att man inte har resurser att rycka ut eller att göra saker som
            behöver hanteras. Det är också lite av ett underbetyg till organisationen
            och säger någonting om att den inte fungerar.
          </note>
          <note>
            Jag menar att det handlar om kulturen, det handlar om resurser
            och det handlar om ledarskapet. Det handlar om att här och nu
            faktiskt göra det som behövs.
          </note>
          <note>
            Polisen verkar i medborgarnas tjänst. Jag skulle vilja se mer
            av den serviceanda som är nödvändig så att man inte lite avogt
            lyssnar på någon som ringer och anmäler utan faktiskt är på tårna
            och gör den där bästa insatsen och har förmåga att berömma den
            polis som gör det där lilla extra som ofta är skillnaden och som
            gör att man löser ett brott.
          </note>
          <note>
            Tittar man på utredningsresultat ser man att det är de som gör
            det lilla extra, som verkligen gör sitt jobb och tar det på allvar,
            som når resultat. De andra får mediokra resultat. Här behöver
            man göra något.
          </note>
          <note>
            Det är intressant att höra på inrikesministern. Han är ju tacksam
            över förslag från Alliansen. Det kommer fler, och det är roligt
            att de är välkomna, men min fråga är: Vad tänker ministern göra
            själv? Vilka initiativ kommer regeringen att ta för att det ska
            bli förändringar?
          </note>
          <note>
            Jag förstår att inrikesministern inte har så mycket draghjälp
            av kompisarna i regeringen, för om man påstår att det är viktigare
            att satsa på välfärdsreformer i stället för poliser har man inte
            förstått någonting. Om vi inte har poliser på plats som kan ge
            människor som bor i utsatta områden lugn och ro, som kan se till
            att ambulans och räddningstjänst kommer fram, ja, då spelar inga
            välfärdsinsatser någon roll över huvud taget.
          </note>
          <note>
            Man måste göra både och. Det handlar om här och nu, och det handlar
            om långsiktiga insatser. Förstår man inte det kan man inte hantera
            de här problemen, så det är klart att inrikesministern har en
            liten uppförsbacke där hemma.
          </note>
          <note>
            Som sagt: Alliansen återkommer, och vi moderater kommer att l
            ägga fram ett bra budgetförslag.
          </note>
          <note>
            (Applåder)
          </note>
          <note type="speaker">
            Anf. 20 KENT EKEROTH (SD):
          </note>
          <note>
            Herr talman! Det låter på allianspartierna som om allt är regeringens
            fel, och även om det kanske är lockande att stämma in i den kören
            stämmer det faktiskt inte riktigt.
          </note>
          <note>
            Regeringen har gjort en del bra saker sedan de n kom till makten
            – saker som alliansregeringen vägrade att göra trots påtryckningar
            från Sverigedemokraterna under flera år. Lagen om terrorresor
            är ett sådant exempel, där alliansregeringen visserligen var jättenöjd
            med reglerna, men det var först med den nya regeringen som vi
            fick en förbättring, även om det finns hål i den lagstiftningen.
            Reglerna om förverkande förbättrades först nyligen. Inte minst
            handlar det om gränskontrollerna, där Alliansen i stället gick
            till val på uppmaningen: Öppna era hjärtan!
          </note>
          <note>
            Man kan alltså inte skylla allting på regeringen. Alliansen har
            tyvärr ett tungt ansvar för den situation som svensk polis står
            inför i dag.
          </note>
          <note>
            Sverigedemokraterna vill göra framför allt två saker för att
            förbättra situationen för polisen. Jag har varit inne på dem i
            mitt anförande.
          </note>
          <note>
            Den första punkten handlar om kraftiga resursförstärkningar till
            rättsväsendet som vida överstiger de förslag till förstärkningar
            som både allianspartierna och regeringen har lagt fram. Vi har
            varje år i vår budget gett poliserna vad de har yrkat på och ytterligare
            satsningar, bland annat på mer poliser och bättre villkor och
            lön , för att locka tillräckligt många poliser till den satsning
            som vi vill göra.
          </note>
          <note>
            Den andra punkten är frågan om polisledningen. Det ska vara en
            polisledning som inte är bunden av politisk korrekthet och som
            vågar göra sitt jobb. Lösningen ska inte vara, som Miljöpartiet
            säger, kvotering och särbehandling för att få in olika etniska
            grupper eller andra grupper i polisen. Vi vill ha bästa man, eller
            kvinna för den delen, på plats oavsett vad. Det måste vara vägledande
            för en polis. Annars hamnar vi i en situation där det blir mycket
            svårt att vända skutan.
          </note>
          <note type="speaker">
            Anf. 21 ANNIKA HIRVONEN FALK (MP):
          </note>
          <note>
            Herr talman! Att Sverigedemokraterna inte tycker att mångfald
            och jämställdhet är viktigt är ingen nyhet. Det är heller ingen
            nyhet att Moderaterna inte tycker att en stark välfärd är viktig.
            Men vet ni vad! Samhället är också polisernas arbetsplats – deras
            arbetsmiljö.
          </note>
          <note>
            Brottsligheten påverkas av vilket samhälle vi väljer att bygga
            upp. Åtta år av nedskärningar i välfärden får konsekvenser. Nu
            vänder arbetslöshetssiffrorna. Ungdomsarbetslösheten är lägre
            än någonsin, och brottsligheten sjunker. Det finns stora utmaningar
            kvar, och det är anledningen till de stora välfärdssatsningarna
            som regeringen gör. Det här är en del av den verklighet som vi
            skapar bland annat för Sveriges poliser.
          </note>
          <note>
            Ja, det behövs resursförstärkningar i polisen, men eftersom regeringen
            väljer välfärdssatsningar framför skattesänkningar har vi råd
            med både och.
          </note>
          <note>
            (Applåder)
          </note>
          <note type="speaker">
            Anf. 22 ANNIE LÖÖF (C):
          </note>
          <note>
            Herr talman! Jag vill tacka för dagens debatt. Den har varit
            viktig. Tryggheten ska värnas i hela landet oavsett om man bor
            på landsby gden, i storstaden eller i något av utanförskapsområdena.
            Att garantera människors trygghet är en av statens absolut viktigaste
            uppgifter. Trygghet handlar om att veta att polis en finns där
            när man behöver den . Om man utsätts för ett brott ska rättssystemets
            stöd finnas. Tydlig lagsti ftning ska hjälpa polisen i des s arbete,
            och det måste finnas resurser att sätta in när otryggheten breder
            ut sig.
          </note>
          <note>
            Svensk polis befinner sig i kris. Vi kan inte blunda för det.
            Vi måste mö ­ ­ t ­ a problemen med öppna ögon och med handlingskraft.
            Vi kan inte stillasittande se på när allt fler poliser säger upp
            sig. Vi kan inte blunda för våld och oroligheter.
          </note>
          <note>
            Herr talman! Jag hoppas att alla som har följt debatten har fått
            en bild av vad svensk polis behöver och vad tryggheten kräver.
            Jag hoppas att de som har lyssnat känner att ett tydligt ledarskap
            för polis och rättssamhälle är vad Sverige behöver. Jag hoppas
            att det har framgått att satsningar på polisen behövs nu och inte
            sedan. Jag hoppas att det står tydligt att Centerpartiet kommer
            att fortsätta arbetet för tryggheten. Jag är säker på att debatten
            kommer att fortsätta, och jag förutsätter att regeringen tar sitt
            ansvar.
          </note>
          <note>
            Med satsningar på fler jobb, förebyggande arbete och ökad trygghet
            kan utmaningarna mötas. Den ökade tudelningen kan brytas med tydliga
            reformer. Sverige ska inte fortsätta att delas. Tryggheten får
            inte bli en lyx för några få eller en avlägsen utopi.
          </note>
          <note>
            Att visa ledarskap för polisens möjligheter, och att förebygga
            och bekämpa brottslighet, är att investera i tryggheten för alla.
            Tack för dagens debatt!
          </note>
          <note>
            (Applåder)
          </note>
          <note type="speaker">
            Anf. 23 LINDA SNECKER (V):
          </note>
          <note>
            Herr talman! Tack, alla, för dagens debatt!
          </note>
          <note>
            Roger Haddad från Liberalerna har två gånger stått och ropat
            mitt namn från talarstolen. Han har i det närmaste efterfrågat
            ett ministerstyre av polisen. Jag tycker att det är lite spännande.
            Han vill ha så mycket inflytande hos en minister att det närmar
            sig ministerstyre. Det är något som en opposition till regeringen
            brukar beskylla regeringen för och inte efterfråga. Det är också
            något som regle ras i regeringsformen i kap. 11 och 12.
          </note>
          <note>
            Detta visar på L iberalernas oförmåga att faktiskt lita på polisen,
            att inte lita på den kompetens och förmåga som poliserna yrkesmässigt
            besitter. Det här visar också på att vi inte ska använda polisen
            som politiskt slagträ. Vi måste ha förtroende och lita på att
            våra statliga tjänstemän i myndigheter i Sverige vet vad de gör.
          </note>
          <note>
            Vi från politikens sida ska stå till tjänst med resurser och
            stöd. Vi ska aldrig blunda för de många utmaningar våra myndigheter
            och polisen står inför. Vi ska inte heller missa att polisen har
            infört många nya arbetssätt. Där finns medborgarlöftena och samverkansöverenskommelserna
            med kommunerna. Dem har vi inte debatterat i dag.
          </note>
          <note>
            Polisen är inne i en omorganisation. Det tar tid. Det gör ont!
            Det är jobbigt när saker och ting förändras. Vi tar alla dessa
            frågor på högsta och största allvar.
          </note>
          <note>
            Jag vill tacka Polisförbundet för det stora och gedigna arbete
            ni har gjort, och jag vill tacka alla poliser som varje dag går
            till jobbet med stolthet. Ni gör ett otroligt viktigt arbete!
          </note>
          <note>
            (Applåder)
          </note>
          <note type="speaker">
            Anf. 24 ROGER HADDAD (L):
          </note>
          <note>
            Herr talman! Jag vill också tacka Centerpartiet , som tog initiativ
            till den här viktiga debatten. Men det är med stor besvikelse
            jag om en stund lämnar kammaren utan nya och konkreta besked.
          </note>
          <note>
            Både Miljöpartiet och Vänsterpartiet har räknat upp oerhört många
            bra initiativ, men de kostar pengar. Det blir bara 75 miljoner
            av 100 miljoner nästa år. Ni har inte anslagit mer, och vi måste
            få påpeka det oavsett om ni vill prata om det eller inte. Det
            är en viktig del av vår riksdagshantering.
          </note>
          <note>
            Sedan går jag över till vad inrikesministern har sagt. Trots
            att andelen brottsutredningar som redovisas till åklagare minskar,
            mängden brottsuppklaringar i utanförskapsområden är på den lägsta
            nivån sedan 1999, blir det alltså inte mer än 75 miljoner till
            polisen nästa år. Det är oansvarigt.
          </note>
          <note>
            Jag har verkligen försökt, inrikesministern, att lyssna efter
            konkreta förslag där vi kan bli överens. Men om jag säger att
            Liberalerna vill ha 1 000 fler poliser än regeringen – då är vi
            inte överens. Om vi vill ha ytterligare 50 miljoner i en lönepott
            – då är vi inte överens. Om vi vill ha ytterligare 1 100 civilanställda
            – då är vi inte överens. Jag önskar att vi vore överens.
          </note>
          <note>
            Jag har pratat med många poliser, och det har även mina kollegor
            och inte minst inrikesministern som jobbar med dessa frågor gjort.
            Många av de frågor vi liberaler har lyft upp är sådant som poliser
            har berättat för oss. Det är inte något hopsnickrat på Liberalernas
            partikansli på våning 9. Det här är deras berättelser, och det
            här är ett sätt för vårt parti att visa att vi tar dessa frågor
            på allvar.
          </note>
          <note>
            Det har varit en bra debatt. Men apropå att Linda Snecker anmärkte
            på frågan om ministerstyre har Liberalernas förslag att kalla
            inrikesministern och rikspolischefen till justitieutskottet i
            oktober för att diskutera frågorna fått bifall i utskottet.
          </note>
          <note>
            (Applåder)
          </note>
          <note type="speaker">
            Anf. 25 ANDREAS CARLSON (KD):
          </note>
          <note>
            Herr talman! Vi blir inte mer överens ju fler gånger man säger
            något i riksdagens kammare. Det är inte så att något som sägs
            och sägs innebär att vi kommer överens. Det handlar om innehållet
            i politiken, i förslagen och i våra budgetalternativ. Den som
            har följt debatten har sett att vi inte är riktigt överens. Kristdemokraterna
            tycker att det behövs satsningar här och nu, och regeringens satsningar
            på polisen kommer först om några år , efter valet.
          </note>
          <note>
            Inrikesminister Anders Ygeman säger, herr talman, att vi glömmer
            anslagssparandet. Men det var ju det jag försökte fråga om i mitt
            inlägg. Om man tar av anslagssparandet nästa år finns det ju inte
            pengar i anslaget från regeringen i budgeten året efter. Det kommer
            att innebära att polisen kommer att behöva göra nedskärningar.
          </note>
          <note>
            Detta är inte den långsiktighet som behövs för de poliser som
            jag har pratat med, som säger att de inte vet om de orkar längre,
            som har varit i tjänst i fyra fem sex år och kanske fortfarande
            ligger kvar på ingångslönen. De upplever stor frustration i sitt
            arbete och får inte den långsiktiga signal som är så viktig att
            ge: att vi satsar på polisen, på fler poliser, och tar de utmaningar,
            de problem och den oro som finns på allra största allvar.
          </note>
          <note>
            Vi glömmer att det tar två och ett halvt år att utbilda nya poliser,
            sägs det här. Det gör vi inte alls; det har jag sagt här i kammaren
            att det gör. Vi behöver därför satsningar på fler civilanställda
            tidigt för att kunna avlasta polisen och få ut utbildade poliser
            i yttre tjänst. Kristdemokraterna har tidigare föreslagit en rad
            andra åtgärder för att snabbt kunna avlasta polisens verksamhet
            och få ut fler i yttre tjänst.
          </note>
          <note>
            Vi är inte överens om hur mycket pengar vi vill satsa på polisen.
            Där efterlyser jag bättre ledarskap och större tydlighet för att
            ge polisen de långsiktiga spelregler som behövs.
          </note>
          <note>
            Tack för den här debatten! Tack till er som deltog och tack,
            Centerpartiet, som tog initiativ till den!
          </note>
          <note>
            (Applåder)
          </note>
          <note type="speaker">
            Anf. 26 Statsrådet ANDERS YGEMAN (S):
          </note>
          <note>
            Herr talman! Jag kan förstå att det blir rörigt för den som lyssnar
            på debatten. Men som tur är finns alla budgetförslagen på internet,
            så man kan själv jämföra.
          </note>
          <note>
            Vi är överens om den långsiktiga utvecklingen för svensk polis
            och om medelsfördelningen som behövs för att anställa fler poliser.
            Vi har lite olika siffror år ett, och vi räknar lite olika på
            anslagssparandet; det är helt riktigt. Men några av er har sagt
            flera gånger att det behövs åtgärder ”här och nu”. Tja, vi sköt
            ju till 250 miljoner redan i vårbudgeten, i våras. I den meningen
            är nog ”här och nu” lite sent, men välkomna in i debatten!
          </note>
          <note>
            Vi behöver mer resurser. Vi behöver bättre lagstiftning. Vi behöver
            snabbare och smartare lagföring. Det behöver vi för att underlätta
            polisens arbete. I dag läggs alldeles för mycket av polisens arbete
            på stamkunder och på saker som inte behöver utföras av polis.
            Genom att frigöra den tiden får vi här och nu fler poliser för
            att göra människors vardag tryggare.
          </note>
          <note>
            Jag vill också ödmjukt påpeka att den här regeringen har lagt
            63 propositioner från Justitiedepartementets område till riksdagen
            sedan vi tillträdde. Många av dem bidrar till att just förenkla
            och förbättra arbetet och skärpa lagstiftningen.
          </note>
          <note>
            Avslutningsvis vill jag tacka Centerpartiet och resten av oppositionen
            för initiativet till den här debatten. Jag tycker att den i stora
            delar har varit bra. Jag är liksom Annie Lööf övertygad om att
            diskussionen kommer att gå vidare. Men jag är också övertygad
            om att vi gemensamt kommer att bevaka att det som var den gemensamma
            ansatsen i omorganisationen, fler poliser närmare medborgarna,
            också ska bli verklighet och bli verklighet i de socialt utsatta
            områdena först.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            § 2 Avsägelser
          </note>
          <note>
            Andre vice talmannen meddelade
          </note>
          <note>
            att Julia Kronlid (SD) avsagt sig uppdraget som ledamot i utrikesutskottet,
          </note>
          <note>
            att Markus Wiechel (SD) avsagt sig uppdraget som ledamot i socialförsäkringsutskottet,
          </note>
          <note>
            att Paula Bieler (SD) avsagt sig uppdraget som ledamot i arbetsmarknadsutskottet,
          </note>
          <note>
            att Christer Nylander (L) avsagt sig uppdraget som suppleant
            i finansutskottet,
          </note>
          <note>
            att Mathias Sundin (L) avsagt sig uppdraget som suppleant i justitieutskottet,
          </note>
          <note>
            att Fredrik Malm (L) avsagt sig uppdragen som suppleant i civilutskottet
            och som suppleant i miljö- och jordbruksutskottet,
          </note>
          <note>
            att Bengt Eliasson (L) avsagt sig uppdraget som suppleant i socialförsäkringsutskottet,
          </note>
          <note>
            att Jennie Åfeldt (SD) avsagt sig uppdraget som suppleant i socialförsäkringsutskottet,
          </note>
          <note>
            att Sofia Fölster (M) avsagt sig uppdraget som suppleant i socialutskottet,
          </note>
          <note>
            att Jörgen Warborn (M) avsagt sig uppdraget som suppleant i näringsutskottet
            och
          </note>
          <note>
            att Magnus Persson (SD) avsagt sig uppdraget som suppleant i
            arbetsmarknadsutskottet.
          </note>
          <note>
            Kammaren biföll dessa avsägelser.
          </note>
          <note>
            § 3 Anmälan om kompletteringsval
          </note>
          <note>
            Andre vice talmannen meddelade
          </note>
          <note>
            att Sverigedemokraternas riksdagsgrupp anmält Markus Wiechel
            som ledamot i utrikesutskottet, Jennie Åfeldt som ledamot i socialförsäkrings
            ­ utskottet, Magnus Persson som ledamot i arbetsmarknadsutskottet
            och Paula Bieler som suppleant i arbetsmarknadsutskottet,
          </note>
          <note>
            att Moderaternas riksdagsgrupp anmält Jörgen Warborn som suppleant
            i skatteutskottet, Ann-Britt Åsebol som suppleant i socialutskottet
            och Sofia Fölster som suppleant i näringsutskottet samt
          </note>
          <note>
            att Socialdemokraternas riksdagsgrupp anmält Åsa Eriksson som
            suppleant i utbildningsutskottet under Olle Thorells ledighet.
          </note>
          <note>
            Andre vice talmannen förklarade valda till
          </note>
          <note>
            ledamot i utrikesutskottet
          </note>
          <note>
            Markus Wiechel (SD)
          </note>
          <note>
            ledamot i socialförsäkringsutskottet
          </note>
          <note>
            Jennie Åfeldt (SD)
          </note>
          <note>
            ledamot i arbetsmarknadsutskottet
          </note>
          <note>
            Magnus Persson (SD)
          </note>
          <note>
            suppleant i skatteutskottet
          </note>
          <note>
            Jörgen Warborn (M)
          </note>
          <note>
            suppleant i socialutskottet
          </note>
          <note>
            Ann-Britt Åsebol (M)
          </note>
          <note>
            suppleant i näringsutskottet
          </note>
          <note>
            Sofia Fölster (M)
          </note>
          <note>
            suppleant i arbetsmarknadsutskottet
          </note>
          <note>
            Paula Bieler (SD)
          </note>
          <note>
            Andre vice talmannen förklarade vald under tiden den 27 september
            2016 – 1 april 2017 till
          </note>
          <note>
            suppleant i utbildningsutskottet
          </note>
          <note>
            Åsa Eriksson (S)
          </note>
          <note>
            § 4 Anmälan om subsidiaritetsprövning
          </note>
          <note>
            Andre vice talmannen anmälde att utdrag ur följande protokoll
            i ärenden om subsidiaritetsprövning av EU-förslag hade kommit
            in:
          </note>
          <note>
            prot. 2016/17:1 för tisdagen den 20 september från utrikesutskottet,
          </note>
          <note>
            prot. 2016/17:3 för torsdagen den 22 september från skatteutskottet
            samt
          </note>
          <note>
            prot. 2016/17:3 för torsdagen den 22 september från arbetsmarknadsutskottet.
          </note>
          <note>
            § 5 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Motioner
          </note>
          <note>
            2016/17:41 till näringsutskottet
          </note>
          <note>
            2016/17:36 och 37 till trafikutskottet
          </note>
          <note>
            2016/17:29, 40, 42, 52 och 69 till civilutskottet
          </note>
          <note>
            2016/17:53 till konstitutionsutskottet
          </note>
          <note>
            § 6 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Finansutskottets betänkande
          </note>
          <note>
            2016/17:FiU12 En uppdaterad fondlagstiftning (UCITS V)
          </note>
          <note>
            Arbetsmarknadsutskottets betänkande
          </note>
          <note>
            2016/17:AU3 Regional anpassning av arbetsmarknadsutbildning
          </note>
          <note>
            Utbildningsutskottets betänkande
          </note>
          <note>
            2016/17:UbU3 Fler elever i fler skolor
          </note>
          <note>
            Skatteutskottets betänkanden
          </note>
          <note>
            2016/17:SkU6 Ett svenskt tonnagebeskattningssystem
          </note>
          <note>
            2016/17:SkU2 Unionstullkodexen och elektroniskt uppgiftslämnande
          </note>
          <note>
            Miljö- och jordbruksutskottets betänkande
          </note>
          <note>
            2015/16:MJU23 Riksrevisionens rapport om ekonomiska risker för
            staten i fråga om gruvavfall
          </note>
          <note>
            § 7 Svar på interpellation 2015/16:792 om effekter av polisens
            omorganisation i Norrlands inland
          </note>
          <note type="speaker">
            Anf. 27 Statsrådet ANDERS YGEMAN (S):
          </note>
          <note>
            Herr talman! Saila Quicklund har frågat mig hur jag avser att
            agera för att säkerställa den polisiära närvaron och människors
            säkerhet och trygghet i Jämtlands län.
          </note>
          <note>
            Ombildningen av polisen till en myndighet är omfattande och komplex
            och innebär stora interna omflyttningar av såväl personal som
            verksamheter. Omorganisationen medför bland annat att vissa verksamheter
            koncentreras till färre ställen, vilket är en nödvändig rationalisering
            som är tänkt att komma medborgarna till del.
          </note>
          <note>
            För att möjliggöra för Polismyndigheten att nyanställa både poliser
            och civilanställda har regeringen i budgetpropositionen för 2017
            föreslagit att myndigheten tillförs drygt 2 miljarder kronor under
            perioden 2017 – 2020. Regeringen föreslår även att polisen avlastas
            uppgifter , som överförs till andra myndigheter.
          </note>
          <note>
            Det är dock Polismyndighetens ansvar att bedöma vilka åtgärder
            som behöver vidtas för att fullgöra de arbetsuppgifter som myndigheten
            har och besluta om vilka resurser olika regioner och polisområden
            ska ha.
          </note>
          <note>
            Statskontoret har också fått regeringens uppdrag att följa upp
            ombildningen av polisen. En första delredovisning av uppdraget
            ska lämnas senast den 1 oktober 2016. Jag följer noga arbetet
            för att säkerställa att inten ­ tionerna med reformen infrias.
          </note>
          <note type="speaker">
            Anf. 28 SAILA QUICKLUND (M):
          </note>
          <note>
            Herr talman! Tack, inrikesministern, för svaret! De som väntade
            på tydlighet i svaret kommer dock att få fortsätta vänta. Vi hör
            om mer pengar – i och för sig pengar som rikspolischefen redan
            har intecknat till civilanställda och som till största delen kommer
            efter valet – men ingenting om ledning och styrning i polisorganisationen.
          </note>
          <note>
            Det här är en viktig och angelägen interpellationsdebatt. Många
            gånger diskuterar vi storstadsförhållandena och poliskaoset där.
            Alltför sällan diskuterar och debatterar vi även förutsättningarna
            på landsbygden – d ärav min interpellation här och nu. Igenkänningsfaktorn
            tror jag kommer att vara stor även i de andra länen i Norrland
            utöver Jämtlands län, som jag kom ­ ­ mer att fokusera mest på.
          </note>
          <note>
            I slutet av maj i år lades l änskommunikationscentralen, LKC,
            ned. Akuta polissamtal från länet kopplas nu i stället till Umeå,
            där insatserna leds från den nya regionledningscentralen.
          </note>
          <note>
            Flytten möttes tidigt av skarp kritik från de anställda, som
            framför allt lyfte fram faran med att lokalkännedomen försvinner.
            Ingen lyssnade.
          </note>
          <note>
            Vi har i Östersund en unik organisation, det så kallade Trygghetens
            hus. Där ingår räddningstjänst, kriminalvård, länsstyrelsen, regionen,
            Polismyndigheten, SOS Alarm, Svenska kyrkan, Tullverket och åklagarkammaren.
            Myndigheternas beslutsfattare träffades dagligen, och samordning
            ­ en var alldeles utmärkt – man fattade snabba beslut. Vi har
            haft enormt många studiebesök på den här enheten, och man har
            alltid sett den som effektiv och som en stor förebild för övriga
            landet.
          </note>
          <note>
            Det var också anledningen till att jag bjöd in Dan Eliasson till
            Östersund – att visa LKC men också visa polisorganisationen i
            vårt län.
          </note>
          <note>
            Dan Eliasson uttryckte att det var lugnt i Jämtland på larm.
            Något som han inte beaktade var de stora avstånden i länet. Låt
            mig påminna om att Jämtlands län är det tredje största länet till
            ytan i hela Sverige. Polisen ville med den nya centraliseringen
            uppnå effektivare styrning och ledning, på sikt öka antalet poliser
            i lokalpolisområdena med mera. I dag har vi facit beträffande
            den nya organisationen och flytten av LKC till Umeå.
          </note>
          <note>
            Medierna rapporterar senast förra veckan om stressade medarbetare
            – 30 procent av dem har redan slutat. Man sitter med 150 timmars
            övertid. Man bryter därmed mot både arbetsmiljölagen och arbetstidslagstiftningen.
            Man har för lite personal. Detta är alltså rapporter från personalen
            själv. Man har inga upparbetade rutiner. På nätterna finns sex
            operatörer men bara två eller tre polispatruller som ansvarar
            för – hör och häpna! – 52 procent av landets yta. Man rapporterar
            också om teknik som inte fungerar. Förr kunde man koppla på snabbnummer
            för att snabbt nå andra enheter, som socialtjänst och ambulans.
            I dag sitter man och slår i pärmar. Man har alltså gått tillbaka
            i utvecklingen. Det är enormt tuffa villkor för personalen. Jag
            lider faktiskt med dem.
          </note>
          <note>
            Jag vill ställa en fråga till statsrådet. När du hör min beskrivning,
            hur kommenterar statsrådet den rättssäkerhet som råder i vårt
            län, och vilka åtgärder avser man att vidta?
          </note>
          <note type="speaker">
            Anf. 29 Statsrådet ANDERS YGEMAN (S):
          </note>
          <note>
            Herr talman! Polisen har en mycket ansträngd situation. Det gäller
            Jämtland och flera andra delar av landet. Fördelen för Jämtland
            är att man har lägre brottslighet än snittet för landet, vilket
            är glädjande. Men vi tillför över 2 miljarder kronor till polisen
            i den kommande budgeten. Vi tillsköt i våras 250 miljoner kronor
            till polisen. Vi gör en betydande renodling av polisens verksamhet
            och ett betydande tillskott av civilanställda för att redan nu
            frigöra fler poliser i yttre tjänst.
          </note>
          <note>
            När det gäller hur polisen organiserar sitt arbete är det polisen
            själv som ska avgöra det. Det är jag, Saila Quicklund och en enig
            riksdag överens om. Det var också en enig riksdag, inklusive Saila
            Quicklund och hennes parti, som stod bakom den nya omorganisationen,
            regionindelningen och därmed även effektiviseringen i form av
            att LKC slogs ihop till RKC. Därvidlag har jag och interpellanten
            ingen annan uppfattning.
          </note>
          <note>
            Vi är också överens om att vi behöver göra mer för att förbättra
            polisens arbetsmiljö och arbetsvillkor. Det är därför vi skjuter
            till över 2 miljarder kronor, för övrigt ganska exakt samma summa
            som Moderaterna tillskjuter till svensk polis.
          </note>
          <note type="speaker">
            Anf. 30 SAILA QUICKLUND (M):
          </note>
          <note>
            Herr talman! Låt oss påminna oss om att de 2 miljarderna till
            stor del redan är intecknade av rikspolischefen till civilanställda,
            som jag sa tidigare, och att det mesta av pengarna kommer efter
            valet. Jag frågade också om specifika förutsättningar för Jämtlands
            län men har inte fått svar på det.
          </note>
          <note>
            Jag kommer nu att beskriva händelser direkt från verkligheten
            i mitt län.
          </note>
          <note>
            Rickard Svedjesten är ordförande för Svenska Fjällräddares Riksorganisation,
            och han är oerhört kritisk till den nya organisationen. Han avser
            såklart regionledningscentralen i Umeå, som nu leder också fjällräddningen.
          </note>
          <note>
            Han beskriver en man som var 60 år och som bröt benet på fjället.
            Tidigare har det inte varit något problem att få ambulanssupport
            vid en så pass allvarlig skada. Men nu nekade RLC i Umeå helikopter,
            och det innebar att fjällräddaren fick bära mannen – med de smärtor
            som vi vet att det är – flera kilometer till närmaste väg.
          </note>
          <note>
            Fjällräddningen har väntat på en samordnare i över ett år. Jag
            vet nu att det är på gång och att det kommer en samordnare. Men
            det handlar om ett år, och vi pratar ändå om liv och död för många
            människor i den här regio ­ nen.
          </note>
          <note>
            På 90-talet hade Strömsund 17 polistjänster, vilket kan anses
            vara helt re ­ ­ ­ ­ ­ ­ ­ ­ l ­ ­ evant med de stora avstånd
            som råder där uppe. I sommar kunde vi se att det fanns en enda
            polispatrull på en yta från Arvidsjaur till Östersund, vilket
            är 45 mil.
          </note>
          <note>
            I medierna ser vi också intervjuer där restaurangägare eller
            andra företagare i länets ytterkanter uppger att de inte längre
            ringer till polisen. De har försökt många gånger, men det är ingen
            idé. Då blir det också en missvisande statistik när man säger
            att det är låg frekvens på brotten.
          </note>
          <note>
            Det värsta scenariot var ganska nyligen. En beväpnad man i Ström
            ­ sunds kommun avlossade ett skott mot en minderårig flicka. Det
            är såklart ett prio 1-ärende, men jag konstaterar att ingen polispatrull
            kunde skickas ut.
          </note>
          <note>
            Polisutryckningar har också kört fel. Krokomspolisen dirigerades
            till Örnsköldsvik när de skulle till Östersund. Det är 30 mil
            fel. Vid inbrott på Frösön hamnade man i Sundsvall. Det är 19
            mil fel – 40 mil tur och retur.
          </note>
          <note>
            Jag möter många otrygga människor, särskilt sådana som bor ensligt.
            Många gånger är det kvinnor, änkor, som bor kvar i sina fastigheter
            långt ut i landsbygden. De uttrycker sig så här: Vi betalar skatt
            som alla andra. Då finns det också förväntningar på ett väl fungerande
            rättssamhälle. Jag håller verkligen med om det.
          </note>
          <note>
            Strömsunds kommun, med Göran Bergström i spetsen, har på olika
            sätt samordnat och agerat för att påvisa bristerna i polisorganisationen.
            Det handlar om skrivelser, uppvaktningar och möten. Jag vet också
            att även andra kommunalråd från länet och från Västerbotten har
            skrivit en gemensam artikel och beskrivit den ohållbara situationen.
          </note>
          <note>
            I Jämtlands län, som täcker 12 procent av landets yta, kan det
            under vis ­ sa tider helt saknas polisiär närvaro i betydande
            delar av länet. Det gäller också Västerbotten, Norrbotten och
            så vidare.
          </note>
          <note>
            Min fråga blir: Hur ser inrikesministern på den icke fungerande
            led ­ ningen och styrningen och den dåliga arbetsmiljön inom polisorganisatio
            ­ nen vid regionledningscentralen i Umeå, som är en stor grund
            för de här problemen?
          </note>
          <note type="speaker">
            Anf. 31 Statsrådet ANDERS YGEMAN (S):
          </note>
          <note>
            Herr talman! Först måste jag fråga varifrån Saila Quicklund får
            påståendet att resurserna skulle vara intecknade. Vad bygger hon
            det påståendet på?
          </note>
          <note>
            Saila Quicklund blandar vidare ihop polistjänster och poliser.
            Det stora problemet i Strömsund och en del andra kommuner i närheten
            är ju att det har varit svårt att rekrytera poliser dit. Det har
            ingenting med omorganisationen att göra. Det har ingenting med
            ledning och styrning att göra.
          </note>
          <note>
            Vi måste bli bättre på att rekrytera poliser lokalt och ge dem
            tjänster lokalt. Det måste helt enkelt bli attraktivare att vara
            polis i glesbygd i Sverige. Det ska vi se till genom att ge lokalpolisområden
            större inflytande över rekryteringen men också genom att göra
            det lättare för dem som har en bakgrund i de här delarna av landet
            att också få tjänster där. Det tror jag är rätt medicin framåt.
          </note>
          <note>
            Exemplet med skottlossning som Saila Quicklund tar upp är föremål
            för utredning. Jag har noterat att polisen redan har sagt att
            det var fel och att det inte hade något med resursbrist, omorganisation
            eller regionledningscentral att göra.
          </note>
          <note>
            Jag träffar på måndag kommunalrådet Göran i Strömsund och 15
            andra lokala politiker. Jag hoppas att vi ska ha ett konstruktivt
            meningsutbyte om vad vi tillsammans kan göra för att öka tryggheten
            och polisnärvaron i Jämtland s och Västerbottens län.
          </note>
          <note>
            Stora delar av de problem som Saila Quicklund tar upp hänför
            sig till rekryteringen i glesbygd. Det är tyvärr inget som är
            unikt för Strömsund, och det är heller inget som har kommit nytt
            under de senaste åren. Under en lång rad år med alliansregeringen
            har det varit ett problem.
          </note>
          <note>
            Vi ska naturligtvis ta tag i det problemet, och vi ska naturligtvis
            se till att vi får ökade möjligheter att rekrytera duktiga poliser
            även till Strömsund.
          </note>
          <note type="speaker">
            Anf. 32 SAILA QUICKLUND (M):
          </note>
          <note>
            Herr talman! Beträffande rekryteringsproblem sökte Länsförsäkringar
            en utredare, och enligt uppgift har 50 poliser sökt den tjänsten.
            Många av dem som söker sig från polisyrket uppger de missförhållanden
            som råder som orsak. Det är viktigt att beakta.
          </note>
          <note>
            Invånarna i Jämtlands län vet alltså inte om eller när en polis
            ska komma till undsättning. Det gäller även prio 1-ärenden. Det
            har vi haft exempel på. Även om detta är under utredning har det
            ändå skett. Vi måste ändå konstatera att samhällets trygghet står
            och faller med en fungerande polisorganisation. Några uttalar
            att det annars finns en risk för att man tar lagen i egna händer.
          </note>
          <note>
            Vi moderater vill att hela Sverige ska leva. Då är även trygghetsfrågorna
            oerhört centrala för inlandets kompetensförsörjning och för inflyttning.
            Trygghetsaspekten är jätteviktig. Det är viktigt att Sveriges
            inland, glesbygd och landsbygd värderas lika högt som stad och
            kust.
          </note>
          <note>
            Jag har lämnat en beskrivning av en mycket ansträngd och oacceptabel
            situation i Jämtlands län. Jag hoppas och förutsätter att inrikesministern
            agerar kraftfullt utan att hänvisa till pågående rapporter, utredningar
            och så vidare, där det är en mycket lång framförhållning. Det
            krävs åtgärder här och nu. Dessa förväntningar finns.
          </note>
          <note>
            Jag kommer självklart att fortsätta att följa hur arbetet fortskrider,
            och jag har självklart en ständig dialog med dem som bor i länet
            men också med de poliser som jobbar inom verksamheten.
          </note>
          <note>
            Avslutningsvis tackar jag för en viktig debatt.
          </note>
          <note type="speaker">
            Anf. 33 Statsrådet ANDERS YGEMAN (S):
          </note>
          <note>
            Fru talman! Jag hade önskat att Saila Quicklund hade gett en
            lite mer konsistent och rimlig beskrivning av det hårda arbete
            som många av de duktiga poliserna i Jämtland och Jämtlands inland
            gör – de påfrestningar som polisen har varit utsatt för i form
            av ökat terrorhot, ett rekordstort asylmottagande och den första
            gränskontrollen sedan 1994 – och att hon inte använder en ansträngd
            sommarsituation som utgångspunkt för att skapa och sprida otrygghet
            i hela länet.
          </note>
          <note>
            Vi tillför stora resurser till svensk polis – över 2 miljarder
            de närmaste åren. Vi tillför redan nu i vårbudgeten 250 miljoner
            kronor som gör att vi kan anställa fler civilanställda och frigöra
            fler poliser. Detta är bra och viktiga insatser, men de löser
            inte rekryteringsproblemet i glesbygd för svensk polis. Där måste
            vi jobba med en bättre och mer flexibel rekryteringsmetod än vad
            polisen hittills har förmått. På det sättet kan vi fortsätta att
            utveckla svensk polis och göra det tryggare även för dem som bor
            i glesbygd och i Norrlands inland.
          </note>
          <note>
            Överläggningen var härmed avslutad.
          </note>
          <note>
            § 8 Svar på interpellation 2016/17:1 om trygg arbetsmiljö inom
            rättsväsendet
          </note>
          <note type="speaker">
            Anf. 34 Statsrådet ANDERS YGEMAN (S):
          </note>
          <note>
            Fru talman! Linda Snecker har frågat mig vilka åtgärder jag tänker
            vidta för att säkerställa att de som arbetar inom rättsväsendet
            kan vara trygga på sin arbetsplats. Hon har också frågat mig vilka
            åtgärder jag tänker vidta för att garantera att myndighetsutövningen
            inte påverkas av hot och trakasserier mot allmänheten.
          </note>
          <note>
            Personal som verkar inom det offentliga och som bedriver myndighetsutövning
            kan riskera att hamna i situationer där de blir utsatta för hot
            eller trakasserier. Det gäller inte minst inom rättsväsendet.
            I en nyligen publicerad rapport konstaterar Brottsförebyggande
            rådet, Brå, att upplevelsen av otillåten påverkan mot myndighetspersonal
            har ökat över tid. Brå konstaterar samtidigt att säkerhetsarbetet
            inom berörda myndigheter har utvecklats, vilket kan ha inneburit
            en lägre tolerans och en ökad medvetenhet om påverkansförsök hos
            myndigheternas personal. Även om Brå konstaterar att trakasserier
            och påtryckningar inte påverkar tjänsteutövningen i någon större
            utsträckning medför det desto större konsekvenser för hälsan och
            privatlivet hos den enskilde.
          </note>
          <note>
            Tryggheten på arbetsplatser behöver tas på största allvar. Det
            är främst myndigheterna själva som inom ramen för det delegerade
            arbetsgivaransvaret ansvarar för sin personals arbetsmiljö och
            säkerhet. Exempelvis har både Kronofogdemyndigheten och Polismyndigheten
            lokaler, mötesrum och arbetsmetoder som är utformade för att minimera
            risken för oönskad konfrontation. Alla nya domstolar har avgränsade
            personalutrymmen, möjligheterna till säkerhetskontroll har successivt
            utvecklats och domstolarna har anställt fler ordningsvakter och
            installerat fler larmbågar. Kravet på högre säkerhet har länge
            prioriterats vid planeringen av domstolarnas lokaler, och den
            utbildning som erbjuds domare i säkerhets- och ordningsfrågor
            har utökats.
          </note>
          <note>
            Regeringen ser dock allvarligt på alla typer av hot och våld
            oavsett om det är mot myndighetspersonal, mot andra grupper inom
            offentlig sektor eller mot enskilda. Regeringen har bland annat
            tillsatt en utredning som fått i uppdrag att undersöka hur förutsättningarna
            för ordning och säkerhet i domstolarna kan förbättras. Regeringen
            har också aviserat en översyn av straf ­ ­ fen för attacker mot
            blåljuspersonal och andra samhällsnyttiga funk ­ tioner för att
            ytterligare skydda dem i deras arbete.
          </note>
          <note type="speaker">
            Anf. 35 LINDA SNECKER (V):
          </note>
          <note>
            Fru talman! Jag tackar inrikesminister Ygeman för svaret.
          </note>
          <note>
            Jag tänkte börja med att fokusera på de anställda inom rättsväsendet.
            Mitt första jobb efter universitetsexamen var som domstolssekreterare
            vid en tingsrätt. Jag stämde i åtal, och jag förordnade offentlig
            försvarare. Jag kopierade papper och skrev utkast till domar.
            Jag protokollförde i säkerhetsmål och pratade med rädda målsägande.
            Jag ringde nämndemän och delgav tilltalade.
          </note>
          <note>
            Detta var såklart ett mycket spännande arbete, och jag som ledamot
            i ju ­ ­ ­ ­ ­ ­ ­ ­ stitieutskottet är mycket tacksam för att
            ha denna erfarenhet. Därför har j ag den allra största förståelse
            för den oro som många av medlemmarna i Jusek uttrycker i den undersökning
            som Jusek har gjort bland sina medlemmar om hot, våld och trakasserier
            på arbetsplatsen. Jag har själv varit där. Jag var även fackligt
            engagerad, och det är därför som jag är extra glad över att Jusek
            lyfter fram denna fråga och sätter press på frågor om arbetsmiljö
            inom rättsväsendet.
          </note>
          <note>
            Var sjätte person som arbetar inom rättsväsendet känner sig otrygg
            på jobbet. Andelen anställda inom rättsväsendet som har utsatts
            för hot eller våld varierar självklart beroende på vilken myndighet
            som man jobbar på. På Kronofogdemyndigheten är det hela 66 procent
            som har varit utsatta för våld eller hot. Hos polisen är det fa
            ktiskt ganska mycket färre – 19 procent. De flesta incidenter
            sker under arbetstid och via telefon eller andra personliga kontakter.
          </note>
          <note>
            Vi vill ha ett öppet rättsväsen, och vi vill ha ett rättsväsen
            som det är lätt att få kontakt med. Samtidigt är det just kontakterna
            med allmänheten, som ofta är upprörd, arg eller frustrerad, som
            rättsväsendet handskas med varje dag. Självklart händer det saker.
          </note>
          <note>
            Tyvärr har antalet polisanmälningar som tjänstemän inom rättsväsendet
            gör minskat över åren. Det senaste året var det bara 14 procent
            som po ­ ­ ­ lisanmälde, och var t fjärde hot polisanmäldes. Minskningen
            har alltså skett. Skadegörelse däremot anmäls mer – hela 55 procent
            2013.
          </note>
          <note>
            Det är därför som det är så viktigt att vi talar om vikten av
            att polisanmäla även hot och hat som skett under arbetstid.
          </note>
          <note>
            Självklart är det svårt att dra gränsen när det gäller vad som
            har varit ett hot eller inte och vad det var som hände. Men det
            måste finnas en gräns för hur mycket en statlig tjänsteman ska
            behöva ta i sin yrkesroll. Det handlar i grund och botten om vilket
            slags rättsväsen som vi vill ha och vilken arbetsmiljö som ska
            finnas.
          </note>
          <note>
            Därför vill jag fråga statsrådet Ygeman hur vi ska kunna arbeta
            framåt för att alla anställda i rättsväsendet ska känna sig trygga
            och säkra på jobbet.
          </note>
          <note type="speaker">
            Anf. 36 Statsrådet ANDERS YGEMAN (S):
          </note>
          <note>
            Fru talman! Som jag var inne på i mitt svar på interpellantens
            frågor är det i första hand en fråga för respektive myndighet
            att ha en genomgående hög nivå på sitt säkerhetsarbete, att ha
            ett bra stöd för den personal som råkar ut för denna typ av händelser
            och att ha en bra säkerhetsorganisation. Jag är inte säker på
            att man ska se andelen polisanmälningar som ett bra eller dåligt
            tecken. Vi vill naturligtvis att så många som möjligt av dem som
            råkar ut för denna typ av hot ska polisanmäla. Det kan till och
            med vara så att det finns ett visst mått av underanmälan när det
            gäller polisens anmälningar. Det är inte säkert att det ens för
            den gruppen är ett tecken på att det är en så mycket bättre arbetsmiljö.
          </note>
          <note>
            Vi måste naturligtvis också se till att respektive myndighet
            har tillräckliga ekonomiska resurser för att kunna göra ett bra
            säkerhetsarbete. Därför har vi tillfört mer pengar exempelvis
            till polisen och Säkerhetspolisen, och även till andra myndigheter,
            så att de kan leva upp till det ansvar som åvilar dem enligt lagen.
          </note>
          <note>
            Min förhoppning är även att den utredning vi aviserade om domstolarnas
            trygghets- och säkerhetsarbete ska kunna leda fram till konkreta
            förbättringar. Vi har också presenterat en del lagstiftning som
            träder i kraft vid halvårsskiftet och som ska leda till tryggare
            domstolsförhandlingar. Det gäller bland annat möjligheten att
            bära vissa symboler och klädesplagg i domstolar, där man kanske
            använder sig av sitt våldskapital för att påverka rättens ledamöter.
          </note>
          <note>
            Jag tror att vi måste bevaka frågan noga. Jag tror att vi måste
            vara närvarande i myndigheternas arbete för att se till att de
            lever upp till det vi och lagen kräver av dem.
          </note>
          <note type="speaker">
            Anf. 37 LINDA SNECKER (V):
          </note>
          <note>
            Fru talman! Tack för svaret, statsrådet Ygeman! Jag instämmer
            i mycket av det du säger.
          </note>
          <note>
            Jag vill fokusera lite mer på staten som arbetsgivare. Den undersökning
            från Jusek som jag nämnde tidigare visar att bara 43 procent av
            arbetsgivarna har vidtagit åtgärder under de senaste två åren.
            År 2013 var siffran 50 procent, så den har sjunkit. Den myndighet
            som vidtagit minst åtgärder är kronofogden, alltså den myndighet
            där flest antal anställda blivit utsatta för hot, hat eller trakasserier.
            Detta är jätteallvarligt, för det kan skapa en kultur av att hot
            inte är så allvarligt och att vi inte ska ta det på så stort allvar.
          </note>
          <note>
            Det är här själva arbetsgivaransvaret kommer in. Vi i den här
            kammaren och ni från regeringen måste trycka på det ansvar statliga
            arbetsgivare har. Förtroendet för rättsväsendet har ökat den senaste
            tiden – människor litar på sina myndigheter – och därför måste
            myndigheterna också leverera till sina anställda. Så ser det tyvärr
            inte riktigt ut i dag. Många myndigheter befinner sig i ålderdomliga
            lokaler. I till exempel domstolar saknas det ibland enskilda utgångar
            för åklagare och enskilda samtalsrum för försvarare. Antalet anställda
            som menar att de nu för tiden får samma stöd som tidigare av sin
            arbetsgivare när något händer har minskat, och tyvärr vidtas färre
            åtgärder.
          </note>
          <note>
            Målet, som jag tror att vi är överens om, är att statliga myndigheter
            ska vara en attraktiv arbetsplats. Då måste vi också vara på tå
            och påpeka när saker och ting inte fungerar. Det statliga yrket
            måste nämligen utvecklas, och där har vi facket som ett väldigt
            bra redskap. Jag kan ibland oroa mig över att det fackliga uppdraget
            och engagemanget ibland kan leda till reprimander och andra åtgärder,
            till exempel inget lönepåslag, inom den statliga myndigheten.
            Här måste vi också se hur vi kan undvika att det statliga arbetet
            hamnar i samma situation som vissa privata företag i dag befinner
            sig i, nämligen att det fackliga engagemanget och facket ses som
            fienden.
          </note>
          <note>
            Det är viktigt att staten är en god arbetsgivare – en arbetsgivare
            som sätter rättssäkerheten först och myndighetsutövningen främst.
            Det är en förutsättning för att personalen ska vara trygg, kompetent
            och självständig. Det kan den bara vara om situationen på arbetsplatsen
            är trygg och stabil. Jag instämmer i det Jusek säger om att ingen
            ska behöva känna oro och otrygghet på jobbet.
          </note>
          <note>
            Jag skulle därför vilja ställa ett par frågor, statsrådet Ygeman.
            Du har redovisat en del saker, men hur går tankarna kring staten
            som arbetsgivare? Hur ska vi kunna arbeta fram att staten blir
            en ännu bättre arbetsgivare med en trygg personal?
          </note>
          <note type="speaker">
            Anf. 38 Statsrådet ANDERS YGEMAN (S):
          </note>
          <note>
            Fru talman! Staten som arbetsgivare och det statliga arbetsgivaransvaret
            är främst frågor som ligger under civilminister Ardalan Shekarabi
            och som han måste svara på. Men rent allmänt delar jag naturligtvis
            Linda Sneckers uppfattning att staten ska vara en god arbetsgivare
            och att medarbetarna i statlig sektor är den kanske värdefullaste
            tillgången, precis som i privat sektor.
          </note>
          <note>
            Det är viktigt att ha ett utvecklat samarbete med de fackliga
            organisa ­ tionerna, inte bara för ett aktivt säkerhetsarbete
            utan även för utveckling av den egna verksamheten. Det är få saker
            som är så viktiga för verksam ­ heten som att ha engagerade medarbetare
            som är med i utvecklingen av den egna arbetsplatsen.
          </note>
          <note>
            Linda Snecker ställer också frågor om kronofogden och de till
            synes minskande siffrorna där. Kronofogden har ändå ett väl utvecklat
            säkerhetsarbete. Man har inpasseringssystem till sina lokaler,
            där besökare kommer från receptionen och den anställde från skalskyddet.
            Man har besöksrum och receptioner som är utrustade med larm, och
            man har ett elektroniskt incidentrapporteringssystem inom myndigheten
            så att även incidenter som kanske inte räcker för polisanmälan
            kan fångas upp i arbetsmiljöarbetet. Alla kronofogdeinspektörer
            genomgår en speciell säkerhetsutbildning så att de vet hur de
            ska hantera dessa frågor, och utbildningen har reviderats under
            de senaste åren.
          </note>
          <note>
            Min bild är alltså att det ändå finns ett genomgripande säkerhetsarbete
            på kronofogden. Det kan säkert utvecklas, och jag vet att man
            på huvudkontoret just nu gör en översyn som ska vara klar den
            1 oktober. Det kan naturligtvis komma fler förslag på förändringar
            och förbättringar i det arbetet.
          </note>
          <note type="speaker">
            Anf. 39 LINDA SNECKER (V):
          </note>
          <note>
            Fru talman! Tack för ditt svar, statsrådet Ygeman! Jag är jätteglad
            över engagemanget i frågan. Detta är frågor där det tar lång tid
            att förändra, och det är envishet och enträget arbete som gör
            att vi rör oss framåt. Jag tror att mycket kan bli bättre. Jag
            tror att vi har kommit längre inom vissa myndigheter än inom andra;
            du redovisade kronofogdens arbete, och det låter väldigt bra med
            tanke på den utsatta situation som finns inom myndighetens verksamhet.
          </note>
          <note>
            Jag kommer att följa frågan med stort intresse, och jag tror
            att du gör på precis samma sätt. Jag vill tacka så mycket för
            debatten.
          </note>
          <note type="speaker">
            Anf. 40 Statsrådet ANDERS YGEMAN (S):
          </note>
          <note>
            Fru talman! Jag tackar interpellanten för en god debatt. Jag
            kan försäkra henne om att vi kommer att fortsätta att arbeta i
            frågan framgent.
          </note>
          <note>
            Överläggningen var härmed avslutad.
          </note>
          <note>
            § 9 Svar på interpellation 2015/16:787 om temporära bygglov för
            modulbostäder
          </note>
          <note type="speaker">
            Anf. 41 Statsrådet PETER ERIKSSON (MP):
          </note>
          <note>
            Fru talman! Fredrik Schulte har frågat mig om jag tänker vidta
            några åtgärder med anledning av att nya domar talar för att modulbostäder
            inte kan uppresas med temporära bygglov.
          </note>
          <note>
            Mark ska användas till det den är mest lämpad för. Det kommunala
            planmonopolet innebär att det är kommunen som, inom de ramar som
            ges i plan ­ ­ processen för översikts- respektive detaljplanering,
            bestämmer vad mar ­ ken är mest lämpad för. Planprocessen garanterar
            att olika allmänna och enskilda intressen tas om hand och vägs
            mot varandra och är även vik ­ t ­ ­ ig ur ett demokratiskt perspektiv.
          </note>
          <note>
            För att kunna möta akuta behov och upprätthålla en effektiv samhällsutveckling
            behövs vissa ventiler i systemet. En sådan är möjligheten att
            tillåta avsteg från vissa krav under en begränsad period med stöd
            av tidsbegränsade bygglov. Det är dock viktigt att en sådan ventil
            inte ska kunna användas systematiskt för att kringgå planprocessen.
          </note>
          <note>
            Jag delar dock interpellantens uppfattning att det bör bli enklare
            att uppföra flyttbara bostäder med stöd av tidsbegränsade bygglov.
            Ett problem med nu gällande reglering och praxis på området är
            att den som söker ett tidsbegränsat bygglov för att uppföra en
            byggnad för bostadsändamål måste visa att behovet av åtgärden
            är tillfälligt. Detta innebär att den bostadsbrist som råder i
            många av landets kommuner i sig utgör ett hinder för att uppföra
            bostäder med stöd av tidsbegränsade lov.
          </note>
          <note>
            Regeringen, Moderaterna, Centerpartiet, Liberalerna och Kristdemokraterna
            har i den så kallade migrationsöverenskommelsen enats om att tillfälliga
            lättnader i plan- och byggregleringen ska genomföras och att en
            översyn ska göras, så att krav på byggnader som uppförs eller
            tas i anspråk med tidsbegränsat bygglov förenklas. Inom Regeringskansliet
            pågår ett arbete med att se över regleringen av tidsbegränsade
            bygglov för bostadsbyggnader, i syfte att underlätta etableringen
            av sådana.
          </note>
          <note type="speaker">
            Anf. 42 FREDRIK SCHULTE (M):
          </note>
          <note>
            Fru talman! Som alla känner till är det ett stort problem att
            Sverige har konfronterats med ett väldigt stort asylmottagande.
            I takt med att de många människor som kom under framför allt 2015
            – men även dessförinnan – har fått sina asylärenden hanterade
            ska de sedan kommunplaceras. Den placeringen ska ske på ett jämlikt
            sätt, fördelat över landets alla kommuner. Detta är vi överens
            om över blockgränserna efter en uppgörelse förra hösten.
          </note>
          <note>
            Här hamnar vi dock i något av ett moment 22. Regeringen har sagt
            att man helst vill att de kommuner som har en fungerande arbetsmarknad
            ska ha ett särskilt stort mottagande. Problemet är att just de
            kommunerna har den absolut största bostadsbristen.
          </note>
          <note>
            I Stockholms kommun – eller i Stockholms län – är det i princip
            så att inga utöver nyfödda eller nyanlända flyttar in. Stockholm
            har en ganska oroväckande demografisk utveckling, där vi trots
            en god arbetsmarknad inte kan bostadsförsörja dem som vill flytta
            hit.
          </note>
          <note>
            Särskilt knepigt blir det om kommunerna dessutom ska ta ansvar
            för att ordna bostäder till ett hundratal nyanlända. I min egen
            hemkommun i Stockholmsområdet skulle kommunen för att lösa bostadsbristen
            för nyanlända behöva gå in och sluka i stort sett alla tillgängliga
            bostäder – helt enkelt köpa alla bostadsrätter och villor i kommunen.
            Detta är inte en gångbar lösning.
          </note>
          <note>
            Vad som måste till är att vi snabbt kan bygga så kallade modulbostäder.
            Egentligen är det ingen som vill göra detta, utan det är något
            vi är tvungna att göra givet läget.
          </note>
          <note>
            Problemet är att vi nu har börjat se signaler på att kommunerna
            inte kommer att kunna göra detta, eftersom man inte får upprätta
            bostäder av permanent karaktär på temporär mark. Göteborgs kommun
            har byggt 300 studentlägenheter, och nu har det bygget blivit
            ett domstolsärende där man riskerar att behöva riva dessa 300
            lägenheter. Det här är en katastrofal situation för alla inblandade.
          </note>
          <note>
            Jag tycker att svaret från Peter Eriksson i grunden är positivt:
            Regeringen är medveten om problemet och vill jobba med att lösa
            detta.
          </note>
          <note>
            Jag vill ändå trycka på framför allt två saker. För det första
            tror jag att det är viktigt att hålla isär det vi kom överens
            om i migrationsuppgörelsen och det problem jag beskriver. Det
            vi kom överens om i migrationsuppgörelsen handlade om att Migrationsverket
            skulle få undantag från PBL – plan- och bygglagen – för att upprätta
            sina ankomstboenden. När kommunerna sedan ska ordna boenden åt
            de kommunplacerade asylsökandena har man ett helt annat problem.
          </note>
          <note>
            Jag tror att det är viktigt att regeringen är medveten om detta
            problem. Min första fråga är huruvida ministern är medveten om
            att det finns en skillnad här, därför att när kommunerna är i
            kontakt med den statliga, offentliga förvaltningen får de ständigt
            svaret att PBL har förenklats. Men det gäller inte just det problem
            jag tar upp nu.
          </note>
          <note>
            För det andra vill jag säga att det är positivt att regeringen
            är på bollen, men nu måste man agera snabbt. Det handlar om att
            inom det kommande året få detta på plats.
          </note>
          <note type="speaker">
            Anf. 43 Statsrådet PETER ERIKSSON (MP):
          </note>
          <note>
            Fru talman! Tack, Fredrik Schulte! Jag håller i alla fall delvis
            med om problembilden. Jag skulle inte säga att temporära byggnader
            och bostäder är den stora lösningen, utan den huvudsakliga lösningen
            är fortfarande att bygga nya permanenta bostäder.
          </note>
          <note>
            Det glädjande med dagens situation är att vi faktiskt gör detta.
            Kommunerna, som har bostadsförsörjningsansvaret, bygger i dag
            mycket mer än vad man gjorde för bara några år sedan. Vi har i
            praktiken fördubblat byggandet av permanenta bostäder under de
            senaste åren. Vi är redan uppe på en nivå vad gäller byggnadstakt
            som vi inte har sett i Sverige på flera decennier.
          </note>
          <note>
            Trots de problem som finns i bostadsbyggnadsprocessen – med detaljplaner,
            översiktsplaner, bygglov och många andra svårigheter, till exempel
            att det i många fall tar för lång tid – känner jag mig ändå ganska
            trygg med att många av problemen går att lösa. De kommuner som
            bygger mycket har visat att det finns sätt att hantera detta.
          </note>
          <note>
            Det finns också sådana som har varit mindre lyckosamma i sin
            planering, både här i Stockholm och på andra ställen. Det finns
            kommuner som inte är vana vid att bygga och som inte har gjort
            det i någon större utsträckning på väldigt länge. För dem tar
            det längre tid att ställa om till att bygga. Men vi som tittar
            bakåt på statistiken ser att vi har underskattat nybyggnationsfrågan
            under 20 års tid. Under 20 års tid har vi byggt betydligt min
            ­ dre än vad vi borde ha gjort, och det gör att nu vi har ett
            stort och akut pro ­ ­ ­ ­ blem framför oss.
          </note>
          <note>
            Jag skulle inte säga att det bara är invandringen som har lett
            till att vi har ett akut problem, utan den huvudsakliga anledningen
            är egentligen att vi under lång tid har byggt alldeles för lite.
          </note>
          <note>
            Men nu bygger vi som sagt mer. Jag tror också att en del av lösningen
            lig ­ ­ ­ ­ ­ ger i att i större utsträckning använda det befintliga
            bostadsbeståndet vid akut bostadsbrist, som i dag – att människor
            hyr ut en del av sin bostad i större utsträckning.
          </note>
          <note>
            Men tillfälliga bostäder är naturligtvis också en del av lösningen
            när kommunerna har stora problem att hantera detta. Det är också
            skälet till att jag är bekymrad över de domar som fallit. Regleringen
            har inte varit bra – den praxis som har utvecklats är i alla fall
            inte förenlig med situationen. I det här läget, när vi ser ett
            akut bostadsbehov som även är långsiktigt, blir det bekymmersamt
            att man måste kunna påvisa att behovet av bostäder också är tillfälligt.
          </note>
          <note>
            Min avsikt är att med en ny reglering förenkla dessa frågor och
            göra så att man kan hantera detta smidigt och snabbt i kommunerna
            och att få en ny lagstiftning på plats så fort som möjligt.
          </note>
          <note type="speaker">
            Anf. 44 FREDRIK SCHULTE (M):
          </note>
          <note>
            Fru talman! Tack, Peter Eriksson, för svaret! Vi är nog i grund
            och botten ganska överens om vad problemet är och även – åtminstone
            vad gäller detta – om vad lösningen är.
          </note>
          <note>
            Jag vill bara tillägga att även om det byggs mer nu, vilket är
            jättepositivt, kan man ändå inte säga att lösningen ligger i att
            öka det generella byggandet. Vi har en katastrofalt akut situation
            i framför allt Stockholmsområdet. Det är framför allt i just Stockholmsområdet
            som man historiskt har varit bra på att bygga, och där bygger
            man nu ännu mer än vad man tidigare gjorde.
          </note>
          <note>
            Men på grund av att det är så populärt att flytta till Stockholm
            är det en enorm press på bostadsmarknaden. Detta gör att de som
            är bäst i klassen nu kanske har det absolut tuffast att på kort
            tid leverera bostäder. Då måste vi se till att hantera den tillfälliga
            lösningen.
          </note>
          <note>
            Jag ser problemet – det ska inte bli så att man använder temporära
            bostäder som ett sätt att lösa det långsiktiga problemet. Därför
            är det angeläget att man hittar en lösning på det här inom kort.
          </note>
          <note>
            Jag har bara en avslutande fråga till ministern: När kan vi förvänta
            oss att en regleringsändring är på plats? Vi skulle ha behövt
            den i går!
          </note>
          <note type="speaker">
            Anf. 45 Statsrådet PETER ERIKSSON (MP):
          </note>
          <note>
            Fru talman! Jag håller med om att vi skulle ha behövt den i går,
            men nu var det så att vi hade en annan reglering i går. Den innebar
            att det här problemet uppstod genom beslut i våra domstolar. Det
            var först efter att den situationen uppstod som det var uppenbart
            för de flesta att det behövdes en förändring av regleringen, och
            den skedde för bara några månader sedan.
          </note>
          <note>
            Vi arbetar aktivt för att få fram en ny reglering. Jag hoppas
            och tror att det kommer att kunna ske ganska snabbt. Jag tror
            också att bara den signalen att vi tar fram en ny reglering kommer
            att vara viktig för kommun ­ erna, även om genomförandet sker
            några månader senare.
          </note>
          <note>
            Överläggningen var härmed avslutad.
          </note>
          <note>
            § 10 Svar på interpellation 2015/16:788 om andrahandsuthyrning
          </note>
          <note type="speaker">
            Anf. 46 Statsrådet PETER ERIKSSON (MP):
          </note>
          <note>
            Fru talman! Fredrik Schulte har frågat mig om jag tänker vidta
            några åtgärder med anledning av att bostadsrättsföreningar alltjämt
            kan stoppa en andrahandsuthyrning efter att uthyrningen pågått
            ett antal år.
          </note>
          <note>
            Som Fredrik Schulte tar upp har Sverige under alltför många år
            haft underskott av bostäder, och befintliga bostäder har inte
            heller nyttjats optimalt. Flera åtgärder har dock de senaste åren
            genomförts för att underlätta för privatpersoner att hyra ut sina
            bostäder.
          </note>
          <note>
            Den nuvarande regeln om tillstånd till upplåtelse i andra hand
            tillkom efter att den förra regeringens förslag till ändringar
            i bostadsrättslagen inte fått stöd i riksdagen. Inte minst var
            motståndet från bostadsrättssektorn mycket stort. Förslaget arbetades
            då om i nära kontakt med bostadsrättsorganisationerna för att
            åstadkomma en lämplig balans mellan den enskil ­ de bostadsrättshavarens
            behov av att kunna hyra ut sin bostad samt bostadsrättsföreningens
            och övriga medlemmars intresse av att fastigheten bebos av den
            som har ett långsiktigt behov av bostaden.
          </note>
          <note>
            Lagen utgår från att synen på bostadsrättshavarens skäl för en
            andrahandsupplåtelse ska vara generös. Enligt propositionen förutsätts
            samtidigt att skälen för en upplåtelse i andra hand normalt väger
            lättare med tiden. Även i den delen vilar reglerna på en avvägning
            mellan olika intressen.
          </note>
          <note>
            Före sommaren aviserades en satsning innehållande 22 steg för
            fler bostäder, varav en åtgärd handlar om att underlätta privatbostadsuthyrning.
            Att utnyttja de befintliga bostäderna bättre och att skapa incitament
            för att fler ska vilja hyra ut sin bostad, eller del av bostad,
            i andra hand under trygga förhållanden är således någonting som
            regeringen arbetar med och avser att återkomma till.
          </note>
          <note type="speaker">
            Anf. 47 FREDRIK SCHULTE (M):
          </note>
          <note>
            Fru talman! Min bror bor utomlands sedan ett par år tillbaka.
            Han hyrde ut sin lägenhet under nästan tre års tid. Han skulle
            väldigt gärna vilja fortsätta att hyra ut den, men det får han
            inte för bostadsrättsföreningen. Det här är en lägenhet i Stockholm,
            så det är en lägenhet som inte skulle vara svår att hyra ut. Jag
            kan säga att om jag hade fått en krona för varje gång som jag
            fått en fråga från kompisar eller bekantas bekanta som vet att
            min lillebrors lägenhet står tom, hade jag kunnat bjuda Peter
            Eriksson på öl efter interpellationsdebatten. Jag tror att det
            här i grunden är någonting som ingen tycker är positivt, utom
            möjligen min brors bostadsrättsförening av någon märklig anledning.
          </note>
          <note>
            Jag tolkar svaret från Peter Eriksson på ett positivt sätt, att
            han ser problemet. Kort och gott tolkar jag det som att vi kan
            förvänta oss att inom kort se en proposition som ändrar på det
            här.
          </note>
          <note type="speaker">
            Anf. 48 Statsrådet PETER ERIKSSON (MP):
          </note>
          <note>
            Fru talman! Fredrik Schulte kanske inte ska vara alldeles säker
            på att det blir en ändring i just den här lagen. Den är ju ganska
            nyligen ändrad, som jag var inne på.
          </note>
          <note>
            Vi tittar generellt på frågan om att vidta ett antal åtgärder
            för att underlätta för privatbostadsuthyrning. Men frågan om bostadsrättsföreningarna
            och tillstånd att hyra ut bostadsrätter i andra hand är så nyligen
            behandlad i en ny lagstiftning, så jag tror att det är mindre
            troligt att vi gör en förändring av den just nu.
          </note>
          <note>
            Däremot finns det en rad andra åtgärder som handlar om att stärka
            ställningen både för den som hyr ut en bostad och för den som
            hyr en bostad i andra hand eller hyr del av bostad. Inom det här
            området tittar vi nu på en rad olika alternativ, bland annat depositionsavgifter,
            förmedling av andrahandskontrakt, hyra av del av bostad och partiella
            kontrakt. Det finns en rad frågor som vi kan tänka oss att se
            över, också om bostadsbidrag, som i dag inte går att få om man
            till exempel hyr en del av en lägenhet.
          </note>
          <note>
            Jag tror och hoppas att vi ska kunna komma med förändringar.
            Men jag är inte säker på att det blir att ta ytterligare steg
            som gör att bostadsrättsföreningarnas ställning försvagas.
          </note>
          <note type="speaker">
            Anf. 49 FREDRIK SCHULTE (M):
          </note>
          <note>
            Fru talman! Jag tror att Peter Eriksson har samma problem som
            jag ofta har, nämligen svårt att erkänna att tiden går fort. Det
            var faktiskt ganska länge sedan som vi beslutade om den här propositionen
            från den förra regeringen – 2011, och 2012 trädde den i kraft
            – som innebar avregleringen av andrahandsmarknaden. Den har i
            grunden varit väldigt lyckosam och resulterat i tiotusentals nya
            bostäder, åtminstone i Stockholmsregionen där trycket har varit
            som starkast.
          </note>
          <note>
            Jag förstår inte riktigt argumentet här. Bara för att någonting
            är nytt, även om jag ifrågasätter om det är särskilt nytt, innebär
            det inte att det inte går att fortsätta att ratta i systemet för
            att få till ytterligare fler bostäder.
          </note>
          <note>
            Jag har svårt att förstå logiken i att en bostadsrättsförening
            inte får säga nej till att jag hyr ut min lägenhet, vilket jag
            får göra utan att ha nämnvärda skäl, men att bostadsrättsföreningen
            efter tre år helt plötsligt får säga nej. Det leder till att min
            potentiella hyresgäst blir bostadslös och måste hitta boende någon
            annanstans. När vi nu har en akut situation på bostadsmarknaden
            skulle det vara ett enkelt sätt att ändra på detta med ett klubbslag
            här i riksdagen, och lagförslagen är framtagna sedan tidigare,
            som minis ­ tern var inne på. Då skulle vi kunna få fram ytterligare
            ett tusental bostäder här i Stockholmsregionen.
          </note>
          <note>
            Jag tycker att ministern får komma med ett lite bättre argument
            för att vi inte ska göra det.
          </note>
          <note type="speaker">
            Anf. 50 Statsrådet PETER ERIKSSON (MP):
          </note>
          <note>
            Fru talman! Det förslag som kom från regeringen genomfördes inte,
            utan det förändrades så att det delvis tillgodosåg vad bostadsrättsföreningarna
            begärde. Argumentet var att om ett flertal lägenheter i en liten
            bostadsrättsförening är uthyrda i andra hand blir det mycket svårare
            att driva och sköta den, och det blir svårare att få styrelseledamöter
            som fungerar aktivt. Det förutsätts ju att bostadsrättshavarna,
            de som äger lägenheterna, ska vara en del av själva förvaltningen,
            skötseln och ledningen av bostadsrättsföreningen. Det är detta
            som är bakgrunden.
          </note>
          <note>
            Om man till exempel studerar på annan ort under en viss tid är
            det ett skäl för att få hyra ut. Men när man har studerat färdigt
            – det kan ta några år – väger skälet mindre. Likadant är det om
            man jobbar på annan ort, att ju längre tiden går, desto mindre
            väger skälet för fortsatt andrahandsuthyrning. Det är så som resonemanget
            har varit.
          </note>
          <note type="speaker">
            Anf. 51 FREDRIK SCHULTE (M):
          </note>
          <note>
            Fru talman! Jag förstår invändningen att det i en liten bostadsrättsförening
            kan bli knepigt att sköta den om det är många som hyr ut.
          </note>
          <note>
            Problemet är att denna lag gäller oavsett om det är många eller
            få lägenheter i en bostadsrättsförening och oavsett om det är
            många som har hyrt ut i föreningen eller inte.
          </note>
          <note>
            Lagen slutar att gälla efter tre år. De första tre åren är möjligheterna
            att hyra ut generösa, men sedan är de inte det. Detta är svårt
            att motivera.
          </note>
          <note>
            Ministern beskriver att det skulle vara knepigt för föreningen
            att administrera detta. Men med den nya lagen har man öppnat för
            möjligheten att den som hyr ut betalar en peng till föreningen,
            och den skulle man kunna titta på att höja om det finns föreningar
            som är särskilt drabbade.
          </note>
          <note>
            I grunden är det svårt att motivera existensen av denna reglering.
            För mig känns det som att den kom till för att Bostadsrättsföreningssverige
            skulle få en mjukstart och kunna förbereda sig för ett generösare
            andrahandsuthyrningsregelverk.
          </note>
          <note>
            Nu har detta funnits på plats ett tag, och jag tycker att ministern
            borde ta initiativ till att förbättra det och på det sättet sannolikt
            skapa tillgång till tusentals lägenheter bara genom ett klubbslag.
            Det skulle också innebära att människor skulle vara beredda att
            investera i bostadssektorn och på så sätt skapa fler bostäder
            även långsiktigt.
          </note>
          <note type="speaker">
            Anf. 52 Statsrådet PETER ERIKSSON (MP):
          </note>
          <note>
            Fru talman! Jag avslutar med att tacka Fredrik Schulte för förslaget.
            Jag får titta på detta framöver. Men just nu är det inget på gång
            vad gäller förändringar av lagen.
          </note>
          <note>
            Överläggningen var härmed avslutad.
          </note>
          <note>
            § 11 Svar på interpellation 2015/16:789 om bostadsbyggnadsstatistik
          </note>
          <note type="speaker">
            Anf. 53 Statsrådet PETER ERIKSSON (MP):
          </note>
          <note>
            Fru talman! Fredrik Schulte har frågat mig om jag avser att vidta
            några åtgärder med anledning av det han framför angående SCB:s
            bostadsbyggnadsstatistik.
          </note>
          <note>
            SCB är ansvarig för att utveckla, framställa och sprida officiell
            statistik och annan statlig statistik samt samordna systemet för
            den officiella statistiken. En del av den avser nybyggnad av bostäder.
          </note>
          <note>
            Statistiken redovisas på kommunnivå med variablerna hustyp, lägenhetstyp
            och upplåtelseform. Inrapporteringen till SCB sker via frågeformulär
            till kommunerna, och det finns en eftersläpning i denna inrapportering.
          </note>
          <note>
            För att kunna ge en aktuell indikation på bostadsbyggandets utveckling
            redovisar SCB kvartalsvis preliminär statistik baserad på ett
            ofullständigt under ­ ­ lag. Årsvis redovisas dock fullständig
            och mer detaljerad informa ­ tion.
          </note>
          <note>
            Fredrik Schulte påpekar att statistiken inte särredovisar de
            bostäder som uppförs för användning under begränsad tid. Regeringen
            styr inte SCB:s arbete med den officiella statistiken på den detaljnivån.
            Den officiella statistiken ska vara av god kvalitet och utmärkas
            av bland annat relevans och aktualitet. Det är den statistikansvariga
            myndigheten som ansvarar för att statistiken möter kraven på kvalitet.
          </note>
          <note>
            Enligt uppgift från SCB är man medveten om att bostäder i vissa
            fall tillkommer med stöd av tidsbegränsade bygglov. Uppgiften
            ingår dock inte bland dem som samlas in.
          </note>
          <note>
            Fredrik Schulte beskriver i sin interpellation det faktum att
            det nu byggs väldigt många bostäder snabbt och på platser där
            de inte kommer att stå kvar långsiktigt som ett problem.
          </note>
          <note>
            Min uppfattning är den motsatta. Det är angeläget att kommuner
            i samarbete med olika byggherrar snabbt skapar möjligheter för
            de många nyanlända att få en bostad. Det är en förutsättning för
            att de ska kunna etablera sig med studier och arbete.
          </note>
          <note>
            Jag vill påminna om att regeringen och de borgerliga partierna
            i riksdagen för mindre än ett år sedan enades om att förenkla
            kraven på byggnader som uppförs eller tas i anspråk med tidsbegränsat
            bygglov, just för att underlätta för kommunerna i detta avseende.
          </note>
          <note>
            Sammanfattningsvis är jag glad över att det byggs historiskt
            mycket i Sverige. Jag avser att återkomma till riksdagen med förslag
            som underlättar för kommunerna att skapa tidsbegränsade lösningar
            på de nu akuta bostadsproblemen samtidigt som det långsiktiga
            arbetet för att etablera bostadsbyggandet på en hög nivå fortgår.
          </note>
          <note type="speaker">
            Anf. 54 FREDRIK SCHULTE (M):
          </note>
          <note>
            Fru talman! Jag delar ministerns uppfattning att det är positivt
            att det byggs mycket historiskt sett.
          </note>
          <note>
            Jag är dock orolig för att man tar dessa siffror på lite för
            stort allvar – eller, rättare sagt, att dessa siffror går på steroider.
            Precis som svaret antyder har många kommuner en akut bostadssituation,
            och precis som vi diskuterade i en debatt för 15 minuter sedan
            bygger man temporärt för att klara av mottagandet av nyanlända.
            Om man penetrerar dessa siffror skulle man se att de går på steroider,
            för en stor del avser tillfälligt uppställda bostäder.
          </note>
          <note>
            Jag har inget faktaunderlag för detta, för det finns inget faktaunderlag
            att tillgå. Jag har ställt frågan till riksdagens utredningstjänst,
            och där har man konstaterat att det inte går att ta fram några
            siffror på detta.
          </note>
          <note>
            Det är positivt att det byggs temporära bostäder, vilket vi debatterade
            för en kvart sedan och är överens om att det måste till för att
            hantera den akuta situationen. Faran är dock att kommunerna lägger
            ned så stor kraft och vedermöda på att klara den temporära situationen
            att de kommer att halka efter med den långsiktiga bostadsförsörjningsplaneringen.
          </note>
          <note>
            Jag var med kommunalrådet i min hemkommun för några månader sedan
            när han tog första spadtaget i ett byggprojekt. Han konstaterade
            då att det var åtta år sedan som kommunfullmäktige började diskutera
            att bygga på denna plats. Det tog alltså åtta år från det att
            idén väcktes till dess att spaden sattes i marken.
          </note>
          <note>
            Det var förvisso ett ganska stort bostadsprojekt, men det är
            ingen tidsrymd som är ovanlig för större byggprojekt. Tyvärr är
            det snarare normen eftersom Sverige har en krånglig och omständlig
            plan- och bygglag.
          </note>
          <note>
            Om kommunerna börjar hantera det akuta problemet kan det innebära
            att den långsiktiga bostadsplaneringen drabbas, alltså det vi
            kommer att se i statistiken om åtta år eller kanske om sex år,
            för vi har ju förenklat reglerna lite grann.
          </note>
          <note>
            Min oro är att vi ser dessa siffror, slår oss för bröstet och
            säger ”titta vad duktiga vi är” men inte ser att det är ett resultat
            av många års planarbete från kommunernas sida och att vi nu till
            följd av det temporära problemet riskerar att ställa till det
            i ett långsiktigt perspektiv.
          </note>
          <note>
            Jag har ingen lösning att presentera, men jag vill flagga för
            problemet. Man måste ta detta på allvar och konstatera att siffrorna
            på det ökade bostadsbyggandet delvis kan vara lite uppblåsta.
            Det är dock inget snack om saken att byggandet totalt sett har
            ökat, och det är positivt.
          </note>
          <note type="speaker">
            Anf. 55 Statsrådet PETER ERIKSSON (MP):
          </note>
          <note>
            Fru talman! Vad gäller statistiken har Fredrik Schulte en poäng.
            Det finns brister i statistiken. Vi har inte en riktigt bra, snabb
            och tydlig rapportering av bostadsstatistiken.
          </note>
          <note>
            Men efter att ha pratat med rätt många människor inom denna sektor,
            både på myndigheter och ute i byggsvängen, känner jag mig trygg
            med att de temporära bostäder som finns, särskilt i en del av
            våra större städer, utgör en liten del av det totala byggandet
            av bostäder i Sverige i dag. Jag tror inte att det kommer att
            göra en jättestor skillnad framöver när man tittar tillbaka på
            statistiken.
          </note>
          <note>
            När vi nästa år får mer exakta siffror över årets byggande kommer
            man att se att det finns en del, men det är definitivt en mindre
            del av den sammanlagda byggnationen.
          </note>
          <note>
            De tidsbegränsade lösningarna behövs, men det är inte de som
            avgör om vi klarar dessa frågor totalt sett eller inte. Jag tror
            att det handlar om andra saker. Förutom att själva byggandet ökar
            finns det positiva tendenser när det gäller tiderna; bygglovs-
            och detaljplaneprocesserna går snabbare i dag. Det hänger samman
            med det som jag var inne på i en tidigare interpellationsdebatt,
            nämligen att fler och fler kommuner lär sig att hantera detta
            på ett bättre sätt.
          </note>
          <note>
            Man får nya kunskaper, och det finns några kommuner som har varit
            snabbare, bättre och smartare än andra när det gäller att använda
            regelsystemet. Växjö, med en grönblå regering, är en sådan kommun.
          </note>
          <note>
            De som har varit duktiga sprider kunskapen ut till andra kommuner,
            och man lär sig att sköta det på ett snabbare sätt. I dag finns
            många exempel på att det kanske bara tar ett år från det att man
            drar igång en process tills man kan sätta spaden i jorden. Det
            tycker jag att man ska vara glad för.
          </note>
          <note>
            Samtidigt vet vi att det finns ett mycket större engagemang ute
            i kommunerna för att bygga mer i dag. Regeringen är tydlig med
            att det behöver byggas. Vi ställer krav på kommunerna, och vi
            kommer också att ställa tydligare krav på länsstyrelserna att
            vara med i processen för att prioritera bostadsförsörjningen.
            Vi ger också stöd till kommuner som tar sitt ansvar på detta område,
            till exempel genom den kommunbonus som vi har infört och som kommer
            att gynna de kommuner som genomför de bostadssatsningar och byggnationer
            som vi tycker är nödvändiga.
          </note>
          <note type="speaker">
            Anf. 56 FREDRIK SCHULTE (M):
          </note>
          <note>
            Fru talman! Jag har egentligen inte så mycket att tillägga mer
            än att det vore bra ifall departementet själv gör en kartläggning
            eller uppdrar åt SCB att göra en kartläggning där man skiljer
            på det temporära och det ordinarie bostadsbyggandet. Det är viktigt
            att vi får ett tydligt statistikunderlag att utgå från när vi
            fattar beslut om att förändra bostadspolitiken.
          </note>
          <note>
            Jag tackar för tre bra debatter. Än så länge tycker jag att det
            är positiva signaler, men nu är det upp till ministern att leverera.
            Annars kommer det att bli tuffare toner i debatten framöver, i
            slutet av mandatperioden.
          </note>
          <note type="speaker">
            Anf. 57 Statsrådet PETER ERIKSSON (MP):
          </note>
          <note>
            Fru talman! Jag får väl också tacka och säga att jag absolut
            inte ska riskera att ta tuffare debatter med Fredrik Schulte.
            Det är trevliga debatter vi har haft nu. Det hoppas jag att vi
            kan fortsätta med, så det kommer åtgärder.
          </note>
          <note>
            Överläggningen var härmed avslutad.
          </note>
          <note>
            § 12 Bordläggning
          </note>
          <note>
            Följande dokument anmäldes och bordlades:
          </note>
          <note>
            Propositioner
          </note>
          <note>
            2016/17:3 Kompletterande bestämmelser till EU:s förordning om
            europeiska långsiktiga investeringsfonder
          </note>
          <note>
            2016/17:4 Ett reformerat bilstöd
          </note>
          <note>
            2016/17:7 Ändrade regler om beskattningsinträde vid fusion och
            fission
          </note>
          <note>
            2016/17:13 Anvisade elavtal
          </note>
          <note>
            2016/17:14 Ny definition av fastighetsbegreppet i mervärdesskattelagen
          </note>
          <note>
            Motioner
          </note>
          <note>
            med anledning av prop. 2015/16:187 Genomförande av EU:s försvarardirektiv
          </note>
          <note>
            2016/17:66 av Kent Ekeroth och Adam Marttinen (SD)
          </note>
          <note>
            med anledning av prop. 2016/17:16 Godkännande av klimatavtalet
            från Paris
          </note>
          <note>
            2016/17:87 av Martin Kinnunen m.fl. (SD)
          </note>
          <note>
            med anledning av skr. 2015/16:192 Handlingsplan 2016–2018 till
            skydd för barn mot människohandel, exploatering och sexuella övergrepp
          </note>
          <note>
            2016/17:50 av Johan Hedin (C)
          </note>
          <note>
            2016/17:54 av Roger Haddad m.fl. (L)
          </note>
          <note>
            2016/17:65 av Adam Marttinen och Kent Ekeroth (SD)
          </note>
          <note>
            2016/17:67 av Andreas Carlson m.fl. (KD)
          </note>
          <note>
            § 13 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 23 september
          </note>
          <note>
            2016/17:13 Elområdesindelningen och Sydvästlänken
          </note>
          <note>
            av Jonas Jacobsson Gjörtler (M)
          </note>
          <note>
            till statsrådet Ibrahim Baylan (S)
          </note>
          <note>
            2016/17:14 Kemikalieinspektionen, växtskyddsmedlen och genera
            ­ tionsmålet
          </note>
          <note>
            av Jonas Jacobsson Gjörtler (M)
          </note>
          <note>
            till miljöminister Karolina Skog (MP)
          </note>
          <note>
            2016/17:15 Hastighetssänkningar på våra vägar
          </note>
          <note>
            av Carl-Oskar Bohlin (M)
          </note>
          <note>
            till statsrådet Anna Johansson (S)
          </note>
          <note>
            den 26 september
          </note>
          <note>
            2016/17:16 700-megahertzbandet och blåljusmyndigheterna
          </note>
          <note>
            av Erik Ottoson (M)
          </note>
          <note>
            till statsrådet Peter Eriksson (MP)
          </note>
          <note>
            2016/17:17 Dataroaming inom EU
          </note>
          <note>
            av Erik Ottoson (M)
          </note>
          <note>
            till statsrådet Peter Eriksson (MP)
          </note>
          <note>
            2016/17:18 Säkrad konkurrens på 700-megahertzbandet
          </note>
          <note>
            av Erik Ottoson (M)
          </note>
          <note>
            till statsrådet Peter Eriksson (MP)
          </note>
          <note>
            2016/17:19 Akutsjukhus
          </note>
          <note>
            av Lotta Finstorp (M)
          </note>
          <note>
            till statsrådet Gabriel Wikström (S)
          </note>
          <note>
            § 14 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 23 september
          </note>
          <note>
            2016/17:34 Samtal om höghastighetsjärnvägen
          </note>
          <note>
            av Per Klarberg (SD)
          </note>
          <note>
            till statsrådet Anna Johansson (S)
          </note>
          <note>
            den 26 september
          </note>
          <note>
            2016/17:35 Riksrevisionens rapport om den offentliga förvaltningens
            digitalisering
          </note>
          <note>
            av Erik Ottoson (M)
          </note>
          <note>
            till statsrådet Ardalan Shekarabi (S)
          </note>
          <note>
            2016/17:36 Uppföljning av nya kollektivtrafiklagen
          </note>
          <note>
            av Erik Ottoson (M)
          </note>
          <note>
            till statsrådet Anna Johansson (S)
          </note>
          <note>
            2016/17:37 Europeiskt försvarssamarbete
          </note>
          <note>
            av Jan R Andersson (M)
          </note>
          <note>
            till försvarsminister Peter Hultqvist (S)
          </note>
          <note>
            2016/17:38 Statens ansvar för kostnader till följd av regionsammanslagning
          </note>
          <note>
            av Erik Bengtzboe (M)
          </note>
          <note>
            till statsrådet Ardalan Shekarabi (S)
          </note>
          <note>
            2016/17:39 EU:s stridsgrupper
          </note>
          <note>
            av Jan R Andersson (M)
          </note>
          <note>
            till försvarsminister Peter Hultqvist (S)
          </note>
          <note>
            2016/17:40 Nedskräpning med fimpar
          </note>
          <note>
            av Lennart Axelsson (S)
          </note>
          <note>
            till miljöminister Karolina Skog (MP)
          </note>
          <note>
            2016/17:41 Regeringens beredning av förslag gällande företagsbeskattning
          </note>
          <note>
            av Maria Malmer Stenergard (M)
          </note>
          <note>
            till finansminister Magdalena Andersson (S)
          </note>
          <note>
            2016/17:42 Teracom och marknäten
          </note>
          <note>
            av Erik Ottoson (M)
          </note>
          <note>
            till statsrådet Peter Eriksson (MP)
          </note>
          <note>
            2016/17:43 Flygets utsläpp och förhandlingarna i ICAO
          </note>
          <note>
            av Jens Holm (V)
          </note>
          <note>
            till statsrådet Isabella Lövin (MP)
          </note>
          <note>
            § 15 Kammaren åtskildes kl. 15.53.
          </note>
          <note>
            Sammanträdet leddes
          </note>
          <note>
            av andre vice talmannen från dess början till och med § 7 anf.
            32 (delvis) och
          </note>
          <note>
            av tredje vice talmannen därefter till dess slut.
          </note>
          <note>
            Vid protokollet
          </note>
          <note>
            TUULA ZETTERMAN
          </note>
          <note>
            / Olof Pilo
          </note>
          <note>
            Innehållsförteckning
          </note>
          <note>
            § 1 Aktuell debatt om polisens situation
          </note>
          <note>
            Anf. 1 ANNIE LÖÖF (C)
          </note>
          <note>
            Anf. 2 Statsrådet ANDERS YGEMAN (S)
          </note>
          <note>
            Anf. 3 BEATRICE ASK (M)
          </note>
          <note>
            Anf. 4 KENT EKEROTH (SD)
          </note>
          <note>
            Anf. 5 ANNIKA HIRVONEN FALK (MP)
          </note>
          <note>
            Anf. 6 ANNIE LÖÖF (C)
          </note>
          <note>
            Anf. 7 LINDA SNECKER (V)
          </note>
          <note>
            Anf. 8 ROGER HADDAD (L)
          </note>
          <note>
            Anf. 9 ANDREAS CARLSON (KD)
          </note>
          <note>
            Anf. 10 Statsrådet ANDERS YGEMAN (S)
          </note>
          <note>
            Anf. 11 BEATRICE ASK (M)
          </note>
          <note>
            Anf. 12 KENT EKEROTH (SD)
          </note>
          <note>
            Anf. 13 ANNIKA HIRVONEN FALK (MP)
          </note>
          <note>
            Anf. 14 ANNIE LÖÖF (C)
          </note>
          <note>
            Anf. 15 LINDA SNECKER (V)
          </note>
          <note>
            Anf. 16 ROGER HADDAD (L)
          </note>
          <note>
            Anf. 17 ANDREAS CARLSON (KD)
          </note>
          <note>
            Anf. 18 Statsrådet ANDERS YGEMAN (S)
          </note>
          <note>
            Anf. 19 BEATRICE ASK (M)
          </note>
          <note>
            Anf. 20 KENT EKEROTH (SD)
          </note>
          <note>
            Anf. 21 ANNIKA HIRVONEN FALK (MP)
          </note>
          <note>
            Anf. 22 ANNIE LÖÖF (C)
          </note>
          <note>
            Anf. 23 LINDA SNECKER (V)
          </note>
          <note>
            Anf. 24 ROGER HADDAD (L)
          </note>
          <note>
            Anf. 25 ANDREAS CARLSON (KD)
          </note>
          <note>
            Anf. 26 Statsrådet ANDERS YGEMAN (S)
          </note>
          <note>
            § 2 Avsägelser
          </note>
          <note>
            § 3 Anmälan om kompletteringsval
          </note>
          <note>
            § 4 Anmälan om subsidiaritetsprövning
          </note>
          <note>
            § 5 Ärenden för hänvisning till utskott
          </note>
          <note>
            § 6 Ärenden för bordläggning
          </note>
          <note>
            § 7 Svar på interpellation 2015/16:792 om effekter av polisens
            omorganisation i Norrlands inland
          </note>
          <note>
            Anf. 27 Statsrådet ANDERS YGEMAN (S)
          </note>
          <note>
            Anf. 28 SAILA QUICKLUND (M)
          </note>
          <note>
            Anf. 29 Statsrådet ANDERS YGEMAN (S)
          </note>
          <note>
            Anf. 30 SAILA QUICKLUND (M)
          </note>
          <note>
            Anf. 31 Statsrådet ANDERS YGEMAN (S)
          </note>
          <note>
            Anf. 32 SAILA QUICKLUND (M)
          </note>
          <note>
            Anf. 33 Statsrådet ANDERS YGEMAN (S)
          </note>
          <note>
            § 8 Svar på interpellation 2016/17:1 om trygg arbetsmiljö inom
            rättsväsendet
          </note>
          <note>
            Anf. 34 Statsrådet ANDERS YGEMAN (S)
          </note>
          <note>
            Anf. 35 LINDA SNECKER (V)
          </note>
          <note>
            Anf. 36 Statsrådet ANDERS YGEMAN (S)
          </note>
          <note>
            Anf. 37 LINDA SNECKER (V)
          </note>
          <note>
            Anf. 38 Statsrådet ANDERS YGEMAN (S)
          </note>
          <note>
            Anf. 39 LINDA SNECKER (V)
          </note>
          <note>
            Anf. 40 Statsrådet ANDERS YGEMAN (S)
          </note>
          <note>
            § 9 Svar på interpellation 2015/16:787 om temporära bygglov för
            modulbostäder
          </note>
          <note>
            Anf. 41 Statsrådet PETER ERIKSSON (MP)
          </note>
          <note>
            Anf. 42 FREDRIK SCHULTE (M)
          </note>
          <note>
            Anf. 43 Statsrådet PETER ERIKSSON (MP)
          </note>
          <note>
            Anf. 44 FREDRIK SCHULTE (M)
          </note>
          <note>
            Anf. 45 Statsrådet PETER ERIKSSON (MP)
          </note>
          <note>
            § 10 Svar på interpellation 2015/16:788 om andrahandsuthyrning
          </note>
          <note>
            Anf. 46 Statsrådet PETER ERIKSSON (MP)
          </note>
          <note>
            Anf. 47 FREDRIK SCHULTE (M)
          </note>
          <note>
            Anf. 48 Statsrådet PETER ERIKSSON (MP)
          </note>
          <note>
            Anf. 49 FREDRIK SCHULTE (M)
          </note>
          <note>
            Anf. 50 Statsrådet PETER ERIKSSON (MP)
          </note>
          <note>
            Anf. 51 FREDRIK SCHULTE (M)
          </note>
          <note>
            Anf. 52 Statsrådet PETER ERIKSSON (MP)
          </note>
          <note>
            § 11 Svar på interpellation 2015/16:789 om bostadsbyggnadsstatistik
          </note>
          <note>
            Anf. 53 Statsrådet PETER ERIKSSON (MP)
          </note>
          <note>
            Anf. 54 FREDRIK SCHULTE (M)
          </note>
          <note>
            Anf. 55 Statsrådet PETER ERIKSSON (MP)
          </note>
          <note>
            Anf. 56 FREDRIK SCHULTE (M)
          </note>
          <note>
            Anf. 57 Statsrådet PETER ERIKSSON (MP)
          </note>
          <note>
            § 12 Bordläggning
          </note>
          <note>
            § 13 Anmälan om interpellationer
          </note>
          <note>
            § 14 Anmälan om frågor för skriftliga svar
          </note>
          <note>
            § 15 Kammaren åtskildes kl. 15.53.
          </note>
          <note>
            Tryck: Elanders, Vällingby 2016
          </note>
        </div>
      </body>
    </text>
  </TEI>
</teiCorpus>
