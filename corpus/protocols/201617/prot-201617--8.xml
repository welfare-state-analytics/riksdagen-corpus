<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201617</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201617</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201617--8</head>
          <docDate when="2016-09-23">2016-09-23</docDate>
        </div>
      </front>
      <body>
        <div>
          <note>
            § 1 Anmälan om subsidiaritetsprövning
          </note>
          <note>
            Tredje vice talmannen anmälde att utdrag ur prot. 2016/17:1 för
            tisdagen den 20 september i ärende om subsidiaritetsprövning av
            EU-förslag hade kommit in från näringsutskottet.
          </note>
          <note>
            § 2 Anmälan om fördröjt svar på interpellation
          </note>
          <note>
            Följande skrivelse hade kommit in:
          </note>
          <note>
            Interpellation 2016/17:10
          </note>
          <note>
            Till riksdagen
          </note>
          <u>
            <seg>
              Interpellation 2016/17:10 Regeringens satsning på enkla jobb
            </seg>
          </u>
          <note>
            av Christian Holm Barenfeld (M)
          </note>
          <note>
            Interpellationen kommer att besvaras tisdagen den 11 oktober
            2016.
          </note>
          <u>
            <seg>
              Skälet till dröjsmålet är tidigare inbokade resor och arrangemang.
            </seg>
          </u>
          <note>
            Stockholm den 22 september 2016
          </note>
          <note>
            Näringsdepartementet
          </note>
          <note>
            Mikael Damberg (S)
          </note>
          <note>
            Enligt uppdrag
          </note>
          <note>
            Fredrik Ahlén
          </note>
          <note>
            Expeditionschef
          </note>
          <note>
            § 3 Anmälan om granskningsrapport
          </note>
          <note>
            Tredje vice talmannen anmälde att följande granskningsrapport
            hade kommit in från Riksrevisionen och överlämnats till skatteutskottet:
          </note>
          <u>
            <seg>
              RiR 2016:20 Att hantera ett komplicerat skattesystem – Arbetet
              med att förenkla för företagen
            </seg>
          </u>
          <note>
            § 4 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Proposition
          </note>
          <note>
            2016/17:16 till miljö- och jordbruksutskottet
          </note>
          <note>
            Motioner
          </note>
          <note>
            2016/17:32 och 39 till civilutskottet
          </note>
          <note>
            2016/17:34 och 35 till trafikutskottet
          </note>
          <note>
            2016/17:30 och 68 till finansutskottet
          </note>
          <note>
            2016/17:33 och 51 till utrikesutskottet
          </note>
          <note>
            2016/17:49 till socialutskottet
          </note>
          <note>
            § 5 Svar på interpellation 2015/16:763 om utvecklingen för företag
            inom ROT-sektorn
          </note>
          <note type="speaker">
            Anf. 1 Finansminister MAGDALENA ANDERSSON (S):
          </note>
          <u>
            <seg>
              Fru talman! Maria Malmer Stenergard har frågat mig vilka åtgärder
              jag avser att vidta för att vända den vikande utveckling som Skatteverkets
              statistik visar för ROT-sektorn.
            </seg>
          </u>
          <u>
            <seg>
              Sedan införandet har kostnaderna för ROT-avdraget ökat kraftigt.
              För 2009 uppgick kostnaden till 9,6 miljarder kronor, och enligt
              Skatteverket har närmare 20 miljarder betalats ut för 2015. I
              det läge Sverige befann sig efter den förra regeringens mandatperioder
              med hög arbetslöshet, bostadsbrist och underskott i statens finanser
              valde denna regering att lägga om politiken.
            </seg>
          </u>
          <u>
            <seg>
              Det vi ser nu är att bostadsbyggandet ökar kraftigt. Antalet
              påbörjade bostäder under det första halvåret 2016 är det högsta
              sedan 1992, och den högre takten i bostadsbyggandet väntas bestå
              under de närmaste åren. Samtidigt råder brist på arbetskraft i
              byggsektorn. För att kunna bygga de bostäder som krävs är det
              viktigt att styra över en del av de subventioner som gått till
              ROT-arbeten till att i stället stödja nybyggnation.
            </seg>
          </u>
          <note type="speaker">
            Anf. 2 MARIA MALMER STENERGARD (M):
          </note>
          <u>
            <seg>
              Fru talman! Regeringens uttryckliga ambition är att Sverige ska
              ha Europas lägsta arbetslöshet år 2020. Trots denna målsättning
              har regeringen valt ett antal åtgärder som leder till färre jobb,
              inte fler.
            </seg>
          </u>
          <u>
            <seg>
              Det är extra allvarligt när vi nu ser ett nytt utanförskap växa
              fram. Fler människor står långt från arbetsmarknaden. Regeringen
              har själv bedömt att utanförskapet kommer att omfatta närmare
              1 miljon människor redan om bara några år om inte kraftfulla reformer
              genomförs. Men de reformerna saknas i regeringens politik. I stället
              genomför man flera skattehöjningar, som nu slår mot jobb och tillväxt.
            </seg>
          </u>
          <u>
            <seg>
              Ett exempel är höjningen av arbetsgivaravgiften för unga, som
              reger ­ ingens egen expertmyndighet bedömer kommer att minska
              sysselsättning ­ en bland unga med mellan 6 000 och 10 000 personer.
            </seg>
          </u>
          <u>
            <seg>
              Ett annat exempel är halveringen av RUT-avdraget. RUT-avdraget
              har varit en mycket lyckad reform för att skapa nya jobb – det
              har till och med finansministern tillstått. Inte minst har RUT-reformen
              bidragit med många enkla jobb, där det inte ställs så höga krav
              på utbildning. De jobben behövs.
            </seg>
          </u>
          <u>
            <seg>
              I dag har vi nämligen 200 000 utrikes födda personer över 35
              år som saknar gymnasieutbildning. Många behöver naturligtvis få
              utbildning, men alla kan eller vill inte få det. För dem behövs
              många gånger de enkla jobben för att de ska få sitt första jobb.
              RUT-branschen behöver därför bli större, inte mindre. Regeringen
              går tyvärr i motsatt riktning.
            </seg>
          </u>
          <u>
            <seg>
              En ytterligare försämring har skett i ROT-avdraget. Regeringen
              minskade vid årsskiftet avdragsmöjligheterna från 50 till 30 procent
              av arbetskostnaden. Redan nu kan vi se vilka konsekvenser det
              får i Skatteverkets statistik. Vid en jämförelse visar det sig
              att var fjärde ROT-köpare har försvunnit, om man jämför juli i
              år med juli förra året. Vi ser samma trend i antalet utförare:
              5 660 utförare har försvunnit, vilket motsvarar var femte.
            </seg>
          </u>
          <u>
            <seg>
              Regeringens försämringar av ROT-avdraget har alltså slagit igenom
              mycket tydligt i Skatteverkets statistik, detta i ett läge när
              Sverige behöver fler jobb och goda förutsättningar för företagande.
            </seg>
          </u>
          <u>
            <seg>
              Man ska naturligtvis alltid i frågasät t a vad vi använder offentliga
              medel till och hur vi utformar skattelättnader. Finansministern
              menar att vi nu bör ta resurser från ROT-branschen och i stället
              lägga på subventioner till de stora byggbolagen. Detta har prövats
              förr, men det har inte lyckats och är heller inte något som branschen
              efterfrågar för att byggandet ska komma igång.
            </seg>
          </u>
          <u>
            <seg>
              Fru talman! ROT och RUT har skapat många nya jobb, men vi kan
              inte bortse från att det i de sektorerna tidigare har funnits
              jobb som har varit svarta men som har blivit vita tack vare ROT
              och RUT.
            </seg>
          </u>
          <u>
            <seg>
              Inte minst Skatteverket har påpekat vilken effekt reformerna
              har haft på människors acceptans för att anlita svart arbetskraft.
              Från 2006 till 2012 ökade andelen som tog avstånd från skattefusk
              från 51 till 74 procent, och andelen som kände någon som anlitat
              svart arbetskraft minskade från 38 till 24 procent. Det är viktigt.
              Vi måste hela tiden arbeta för att bekämpa skattefusk och riskfulla
              arbetsmiljöer.
            </seg>
          </u>
          <u>
            <seg>
              När man nu försämrar såväl ROT som RUT kan man alltså inte bortse
              från risken för att vita jobb återigen blir svarta. Hur ser finansministern
              på risken för att regeringens åtgärder riskerar att leda till
              en större svart sektor och ökat skattefusk?
            </seg>
          </u>
          <note type="speaker">
            Anf. 3 Finansminister MAGDALENA ANDERSSON (S):
          </note>
          <u>
            <seg>
              Fru talman! Jag hör argumenten från Moderaterna, som är ganska
              exakt de argument som man har fört fram här i kammaren under de
              senaste två åren. Det är bara det att vi nu börjar se resultat,
              och regeringens politik har inte haft alla de effekter som Maria
              Malmer Stenergard och andra moderater säger att den har.
            </seg>
          </u>
          <u>
            <seg>
              Maria Malmer Stenergard säger att regeringens politik slår mot
              tillväxten. Sanningen är att vi har mycket hög tillväxt i Sverige,
              högre än i de flesta jämförbara länder – högre än Tyskland, Storbritannien
              och USA och högst i Norden.
            </seg>
          </u>
          <u>
            <seg>
              Maria Malmer Stenergard säger att regeringens politik leder till
              färre jobb. Nja, antalet sysselsatta har ökat med 120 000 de senaste
              två åren, och arbetslösheten faller jämfört med när Moderaterna
              satt i regeringen.
            </seg>
          </u>
          <u>
            <seg>
              Maria Malmer Stenergard säger att arbetsgivaravgiften för unga
              och den förändring vi gjorde där leder till att färre ungdomar
              får jobb. Nja, ungdomsarbetslösheten är den lägsta på 13 år.
            </seg>
          </u>
          <u>
            <seg>
              Hon säger att den förändring vi gör av RUT-avdraget innebär att
              färre köper RUT. Nu ser vi att RUT-avdraget, fram till och med
              augusti, inte har minskat.
            </seg>
          </u>
          <u>
            <seg>
              Hon säger att 200 000 människor är utan gymnasieutbildning. Då
              ska vi veta att hon inkluderar dem som har jobb, för att få upp
              siffran.
            </seg>
          </u>
          <u>
            <seg>
              Hon säger att det investeringsstöd vi har för hyresrätter inte
              är något som efterfrågas för att byggandet ska komma igång. Samtidigt
              ser vi att byggandet nu är det högsta sedan 1992.
            </seg>
          </u>
          <u>
            <seg>
              Det kanske är dags att titta upp från de talepunkter man skrev
              hösten 2014 och se hur verkligheten utvecklar sig. Det blev inte
              riktigt så som Moderaterna befarade.
            </seg>
          </u>
          <u>
            <seg>
              Däremot är det Maria Malmer Stenergards uppfattning att det är
              viktigt att bekämpa skattefusk. Jag tror dock inte att ett avskaffande
              av skatten är det bästa sättet att bekämpa skattefusk i alla lägen.
              Med den nivå på RUT- och ROT-subventioner som Moderaterna förespråkar
              är sektorn i praktiken skattebefriad. I längden kan vi inte finansiera
              en välfärd om stora delar av ekonomin är skattebefriade.
            </seg>
          </u>
          <u>
            <seg>
              Däremot är det viktigt att bekämpa skattefusk, och där har regeringen,
              bland annat i budgeten, föreslagit att månadsuppgifter ska redovisas
              per individ från arbetsgivare. Det är något som minskar skattefusket
              rejält och som är efterfrågat av delar av branschen. Det kommer
              att betyda mycket för byggbranschen och för att minska fusket
              där.
            </seg>
          </u>
          <u>
            <seg>
              Jag har en fråga till Maria Malmer Stenergard. I och med att
              hon är orolig för ROT-avdraget undrar jag: Kommer Moderaterna
              att återställa ROT-avdraget till 50 procent i den budgetmotion
              man ska väcka inom någon vecka?
            </seg>
          </u>
          <note type="speaker">
            Anf. 4 MARIA MALMER STENERGARD (M):
          </note>
          <u>
            <seg>
              Fru talman! Finansministern har rätt i att Sverige har en hög
              tillväxt. Det är mycket positivt – vi befinner oss i en högkonjunktur.
              De som står nära arbetsmarknaden har lättare att få jobb, och
              glädjen över det delar vi naturligtvis med finansministern.
            </seg>
          </u>
          <u>
            <seg>
              Vi får dock inte bortse från de problem som samtidigt växer på
              den svenska arbetsmarknaden. Vi har ett nytt och växande utanförskap,
              och arbetslösheten ökar bland dem som står långt från arbetsmarknaden.
              Arbetslösheten ökar bland dem som är utrikes födda. Det är jag
              bekymrad över, och det kräver reformer som regeringen tyvärr inte
              presenterar.
            </seg>
          </u>
          <u>
            <seg>
              Som jag konstaterade i mitt tidigare inlägg kan vi alltså se
              en tydlig nedgång i ROT-sektorn sedan ROT-avdraget försämrades.
              Rent logiskt kan man då tänka sig att försäljningen av byggmaterial
              borde minska, men det har den inte gjort. Handelns utredningsinstitut
              har nyligen, på uppdrag av Byggmaterialhandlarna, släppt en rapport.
              Den visar på en ökad försäljning från 2015 till 2016 på 9 procent.
              Ökningen är förvisso inte lika kraftig som under 2015, men tillväxten
              i branschen är tydlig.
            </seg>
          </u>
          <u>
            <seg>
              Byggmaterialet går alltså åt, trots att ROT-utförarna och ROT-köparna
              minskar. Kanske fixar fler hemma själva. Kanske kan vi se en ökning
              av de svarta jobben. Det är naturligtvis för tidigt för att säga,
              men utveckling ­ en ger anledning till viss oro. Det vi i vart
              fall kan konstatera är att bran ­ schen vittnar om att sedan ROT-reformen
              genomfördes av alliansregering ­ en har efterfrågan på att köpa
              byggmaterialet svart i princip helt försvunnit. Men vi får naturligtvis
              inte ta för givet att den efterfrågan inte kan komma tillbaka.
            </seg>
          </u>
          <u>
            <seg>
              Sverige utmärker sig för sin höga skattemoral. Vi vill göra rätt
              för oss. De flesta av oss tycker kanske inte att det är häftigt
              att betala skatt, men de allra flesta tycker att det är viktigt.
              Det ska vi värna. Alla barn ska få gå i skolan. Alla ska få hjälp
              när de behöver det. För detta är det också rimligt att kräva in
              skatt.
            </seg>
          </u>
          <u>
            <seg>
              Men den höga skattemoral som vi har får vi inte ta för given.
              Den bygger på ett högt förtroende för det offentliga som vi måste
              vinna om och om igen. Skattemoralen ökade markant under Alliansens
              regeringstid. Införandet av ROT och RUT bidrog enligt Skatteverket
              till viktiga attitydförändringar när svart blev vitt och otrygga
              jobb blev tryggare. Frågan är allt ­ så vilka effekter vi kan
              befara när ROT, och också RUT, nu försämras.
            </seg>
          </u>
          <u>
            <seg>
              Men, fru talman, det finns även andra orosmoln när vi ser till
              regeringens neddragning av ROT och RUT. Ett är vilka signaler
              som regeringens försämringar sänder. Det skapar nämligen oro i
              branschen. Man frågar sig vilket som är nästa steg, och man drar
              sig för att investera. Ett annat är regelkrånglet. Under alliansregeringens
              tid vid makten minskade de administrativa kostnaderna för företagen
              med 7 miljarder kronor, och närmare 600 förenklingsförslag genomfördes
              för att göra vardagen lättare för företagen.
            </seg>
          </u>
          <u>
            <seg>
              Så sent som i går riktade Riksrevisionen skarp kritik mot regeringen
              för att man skapar alldeles för mycket regelkrångel på skatteområdet.
              Regeringens konsekvensutredningar saknar information om hur företagens
              administrativa kostnader påverkas. Man underskattar helt enkelt
              hur mycket regelkrånglet kostar företagen och i förlängningen
              drabbar jobben.
            </seg>
          </u>
          <u>
            <seg>
              Med regeringens räkningar blir ROT och RUT svårgripbart och bidrar
              till det här krånglet. 50 000 kronor 30 procent, 25 000 kronor
              50 procent – det är rena regeldjungeln både för hushåll och för
              företag.
            </seg>
          </u>
          <u>
            <seg>
              Hur ser finansministern på Riksrevisionens skarpa kritik från
              i går mot det ökade regelkrånglet på skatteområdet, särskilt mot
              bakgrund av ROT och RUT?
            </seg>
          </u>
          <u>
            <seg>
              Sedan ber jag att få återkomma när det gäller vår egen budgetmotion.
            </seg>
          </u>
          <note type="speaker">
            Anf. 5 Finansminister MAGDALENA ANDERSSON (S):
          </note>
          <u>
            <seg>
              Fru talman! Här har vi en diskussion om hur viktigt Maria Malmer
              Stenergard tycker att det är att skattebefria ROT-sektorn och
              ha 50 procents reduktion. Men sedan kan hon inte svara på om Moderaterna
              kommer att föreslå det i sin budgetmotion. Det måste ni ju veta!
              Det är ändå du som är ansvarig för skattefrågorna i Moderaterna.
            </seg>
          </u>
          <u>
            <seg>
              Om vi nu har en diskussion och du säger hur dåligt det är med
              den förändring som regeringen har gjort måste du naturligtvis
              ha bestämt dig för att du ska återställa förändringen. Varför
              har vi annars den här interpellationsdebatten? Här måste vi kunna
              få ett tydligt svar. Annars upptar ni bara tid i onödan. Jag förväntar
              mig ett ordentligt svar i nästa anförande.
            </seg>
          </u>
          <u>
            <seg>
              Maria Malmer Stenergard säger att arbetslösheten ökar bland dem
              som står långt från arbetsmarknaden. Här kan vi dock notera att
              de som jobbar i ROT-branschen sällan står särskilt långt från
              arbetsmarknaden, eftersom det krävs kvalifikationer och det dessutom
              gäller kvalifikationer som det i dagsläget råder brist på. När
              man bygger nytt efterfrågas det mycket arbetskraft, och det råder
              brist inom de yrkeskategorier som utför ROT-arbete.
            </seg>
          </u>
          <u>
            <seg>
              Vad gäller regelkrångel är det naturligtvis viktigt att vi har
              så enkla regler som möjligt för företag. Men ROT- och RUT-undantagen
              har ju ökat regelkrånglet. Det faktum att man över huvud taget
              har ROT och RUT är något som ökar regelkrånglet och gör skattesystemet
              mindre enhetligt och enkelt för företagen.
            </seg>
          </u>
          <note type="speaker">
            Anf. 6 MARIA MALMER STENERGARD (M):
          </note>
          <u>
            <seg>
              Fru talman! Jag får väl påminna om att riksdagens granskningsmakt
              är till för att granska regeringen och inte för att regeringen
              ska granska oppositionen när det gäller en budgetmotion som inte
              ens har väckts. Det är regeringen som styr landet och som bör
              svara för den budgetproposition som man presenterade i tisdags.
            </seg>
          </u>
          <u>
            <seg>
              Då kan vi konstatera att regeringen, trots höga ambitioner vad
              gäller arbetslösheten, är ovarsam med jobben. Man höjer skatten
              på flera områden som slår just mot jobben: höjd inkomstskatt,
              försämrad ROT, försämrad RUT, höjd bensinskatt, skatt på surfplattor,
              mobiltelefoner och annan hemelektronik, för att nämna något. Man
              säger sig använda pengarna till investeringar, men hittills har
              de investeringarna inte burit frukt. Inte ens 5 procent av alla
              utlovade extratjänster och traineetjänster har blivit verklighet.
            </seg>
          </u>
          <u>
            <seg>
              När man lägger skatt på jobb för att använda till reformer som
              uppenbarligen inte skapar jobb har vi ett minussaldo som Sverige
              framöver inte har råd med. Men regeringen är trots detta märkbart
              nöjd, och det oroar. Med ett växande utanförskap borde finansministern
              presentera långsiktiga reformer som skapar jobb och som gör det
              mer lönsamt att gå från bidrag till arbete. Bara så kan vi bygga
              Sverige starkare och garantera en god välfärd för dem som behöver
              det.
            </seg>
          </u>
          <note type="speaker">
            Anf. 7 Finansminister MAGDALENA ANDERSSON (S):
          </note>
          <u>
            <seg>
              Fru talman! Då var vi tillbaka på talepunkterna från 2014 igen.
              Men vi kan bara, beträffande alla de effekter som Maria Malmer
              Stenergard och andra moderater hävdar att regeringens politik
              skulle få, konstatera att den inte har lett till detta. Det beror
              på att man, när man tar ut skatt, inte bara kan titta på det faktum
              att man tar ut skatt utan också måste titta på vad man använder
              skattepengarna till.
            </seg>
          </u>
          <u>
            <seg>
              Regeringen har genomdrivit viktiga reformer för att öka tillväxt
              och sysselsättning i Sverige. Det gäller inte minst det faktum
              att vi nu satsar rejält på att det ska byggas nya hyresrätter,
              så att ungdomar får möjligheten att sätta nyckeln i sin första
              egna lägenhet. Ungdomsarbetslösheten är den lägsta på 13 år. I
              stället för dyra och ineffektiva skattesubventioner satsar regeringen
              på möjligheten för ungdomar att få utbildning eller praktik och
              slippa gå sysslolösa månad efter månad. Vi gör historiska satsningar
              på skolan. Det är 10 miljarder i riktade statsbidrag till skolan
              för att alla barn ska få riktigt bra utbildning och känna sig
              trygga i skolan.
            </seg>
          </u>
          <u>
            <seg>
              Här har vi nu en interpellation där Maria Malmer Stenergard frågar
              varför regeringen har förändrat ROT-avdraget. Hon verkar tycka
              att det är väldigt dåligt med den förändring som regeringen gör
              när vi sänker avdragen – möjligheten att få subvention för att
              bygga om sitt kök – och i stället satsar på att vi ska få många
              nybyggda kök. Det är en politik som dessutom verkar ha varit verkningsfull,
              när vi ser att byggandet ökar på ett sätt som det inte har gjort
              på mycket länge. Regeringens politik har gett resultat.
            </seg>
          </u>
          <u>
            <seg>
              Men framför allt kan Maria Malmer Stenergard inte ens svara på
              om hon kommer att återställa reformen, trots att interpellationen
              är ställd som att man tycker att detta är dåligt, och det är inte
              långt kvar tills motionen ska väckas i riksdagen. Det blir väldigt
              intressant att se vad som blir resultatet av Moderaternas arbete.
              Man verkar inte ha bestämt sig än för om man tycker att regeringens
              politik är bra eller inte.
            </seg>
          </u>
          <note>
            Överläggningen var härmed avslutad.
          </note>
          <note>
            § 6 Svar på interpellation 2015/16:772 om information till skatteutskottet
          </note>
          <note type="speaker">
            Anf. 8 Finansminister MAGDALENA ANDERSSON (S):
          </note>
          <u>
            <seg>
              Fru talman! Larry Söder har frågat mig när jag beräknar att ledamöterna
              i skatteutskottet får ta del av Finansdepartementets beräkningar
              angående BEPS och om jag står fast vid att svenska företag och
              Sverige som nation blir vinnare på de nya skattereglerna.
            </seg>
          </u>
          <u>
            <seg>
              Aggressiv internationell skatteplanering skadar ekonomin på flera
              sätt. Den minskar skatteintäkterna och försvårar därmed finansieringen
              av gemensamma åtaganden, såsom rättsväsen, utbildning och infrastruktur.
              Den kan också snedvrida konkurrensen genom att företag som ägnar
              sig åt sådan skatteplanering kan få en otillbörlig fördel jämfört
              med företag som inte gör det. Det är därför viktigt att arbetet
              med att motverka aggressiv internationell skatteplanering prioriteras.
            </seg>
          </u>
          <u>
            <seg>
              En samordning på EU-nivå av vissa åtgärder innebär inte bara
              att åtgärderna blir mer effektiva utan även att spelplanen jämnas
              ut mellan multinationella och inhemska företag. Samordningen medför
              att samtliga medlemsländer kommer att behöva ha regler mot skatteflykt
              och skatteundandraganden, även de som inte är medlemmar i OECD.
            </seg>
          </u>
          <u>
            <seg>
              Sverige har i dag flera regler för att motverka internationell
              skatteplanering medan andra EU-länder inte har det. Vi har till
              exempel en generell antimissbruksreglering i form av skatteflyktslagen,
              CFC-regler och regler för utflyttningsbeskattning. Därför kan
              det förväntas att andra medlemsstater kommer att behöva göra större
              skärpningar av sina skattesystem än Sverige.
            </seg>
          </u>
          <u>
            <seg>
              Arbetet mot aggressiv internationell skatteplanering bör därmed
              stärka Sveriges relativa konkurrenskraft inom EU, vilket ökar
              Sveriges möjligheter att attrahera investeringar. Samtidigt kan
              denna positiva effekt på konkurrenskraften till viss del motverkas
              om EU går längre än tredjeland. Eftersom den aggressiva skatteplaneringen
              kommer att minska bedöms förslagen sammantaget vara positiva för
              Sverige och skatteintäkterna.
            </seg>
          </u>
          <u>
            <seg>
              De delar som innebär förändring av vår lagstiftning kommer i
              sedvanlig ordning att åtföljas av en konsekvensanalys när den
              lagstiftningen kommer till riksdagen.
            </seg>
          </u>
          <note type="speaker">
            Anf. 9 LARRY SÖDER (KD):
          </note>
          <u>
            <seg>
              Fru talman! Jag är mycket tacksam för att finansministern ger
              mig möjlighet att uttrycka min oro över beslutsunderlag i allmänhet
              och konsekvensbeskrivningar i synnerhet i fråga om vår skattebas.
            </seg>
          </u>
          <u>
            <seg>
              Vår samhällsservice betalas genom skatter. Vår samhällsservice
              betalas av våra medborgare, vilket också förutsätter att de betalar
              rätt skatt och att de, precis som Maria Malmer Stenergard tidigare
              talade om, har hög skattemoral. Människor måste vilja bidra, och
              då är transparensen oerhört viktig.
            </seg>
          </u>
          <u>
            <seg>
              Vi kan konstatera att arbetet mot aggressiv skatteplanering och
              skatteundandragande bedrivs utifrån en gemensam grund och åsikter
              från riksdagens partier, där finansministern har fått stöd i arbetet
              genom riksdagens utskott.
            </seg>
          </u>
          <u>
            <seg>
              Däremot finns det inslag i BEPS-arbetet som oroar mig och borde
              oroa svenska skattebetalare, då den största förändringen inte
              kommer att bli skatteundandragande utan skattebasen och var man
              som företag ska be ­ skattas.
            </seg>
          </u>
          <u>
            <seg>
              Självklart är det bra att man som företag inte dubbelbeskattas,
              vilket vi alla utgår från inte sker. Men i fråga om var ett företags
              skatt ska betalas kommer det att bli en stor förändring enligt
              de nya reglerna.
            </seg>
          </u>
          <u>
            <seg>
              Sverige är ett litet land i EU, ett litet land i sammanhanget
              och ett land som är exportberoende. Det borde innebära att om
              regeln blir att skatt ska betalas där värdet skapas förlorar vi
              en hel del av vår skattebas, då skatt kommer att betalas i de
              större EU-länderna.
            </seg>
          </u>
          <u>
            <seg>
              Finansministern har vid flera tillfällen hävdat att det kommer
              att bli en vinst för Sverige med anledning av BEPS-arbetet. Den
              enda orsaken till vinst kan inte vara att den aggressiva skatteplaneringen
              ska minska i sådan omfattning att det ger så stora skatteintäkter
              att det uppväger förlusten av skatt när det gäller den generella
              skattebasen för företag.
            </seg>
          </u>
          <u>
            <seg>
              Precis som jag skrev i min interpellation saknar jag en genomgripande
              konsekvensbeskrivning, och finansministern har vid flera tillfällen
              hävdat att detta blir en vinst för Sverige. Det är inte så att
              jag misstror finansministern, utan säkerligen har hon grund för
              det som hon säger. Men det skulle vara mycket enklare för mig
              att konstatera det om jag hade samma eller liknande underlag.
            </seg>
          </u>
          <u>
            <seg>
              Det är inte bara Alliansen i riksdagen som har reagerat på bristen
              på offentliga konsekvensbeskrivningar utan även intresseorganisationer
              och Riksrevisionen.
            </seg>
          </u>
          <u>
            <seg>
              Jag tycker att det är oerhört viktigt att vi så snart som möjligt
              får ta del av konsekvensbeskrivningarna, så att vi med samma information
              kan konstatera om regeringen gjort rätt bedömning eller fel bedömning.
              Att sända iväg regeringen till Bryssel vid flera tillfällen utan
              att få konsekvensbeskrivningar känns oerhört skakigt och kan inte
              vara riktigt ansvarsfullt, även om finansministern med all säkerhet
              har mer information än vad ledamöterna i riksdagen har.
            </seg>
          </u>
          <note type="speaker">
            Anf. 10 MARIA MALMER STENERGARD (M):
          </note>
          <u>
            <seg>
              Fru talman! Jag tackar Larry Söder för en oerhört angelägen interpellation.
              När man framställer en fråga eller en interpellation kan man ibland
              känna att man inte får ett så utförligt svar som man hade hoppats
              på. I detta fall fick Larry Söder ett ganska utförligt svar på
              sin ena fråga. Men med all respekt har finansministern glömt att
              svara på Larry Söders andra fråga: När får skatteutskottets ledamöter
              ta del av Finansdepartementets beräkningar gällande BEPS?
            </seg>
          </u>
          <u>
            <seg>
              Torsdagen den 16 juni höll skatteutskottet och näringsutskottet
              en öppen utfrågning om konkurrenskraften hos svenska multinationella
              företag i ljuset av nya regler inom internationell beskattning.
              Mycket kom naturligtvis att kretsa kring BEPS och implementeringen
              av BEPS på EU-nivå. Det som jag då framhöll gäller fortfarande
              i dag:
            </seg>
          </u>
          <u>
            <seg>
              Bekämpning av olovlig kapital- och skatteflykt är en internationellt
              prioriterad fråga, och det är viktigt att Sverige deltar aktivt
              i det arbetet. Men vår utgångspunkt måste vara att värna svenska
              skattebaser och svensk konkurrenskraft. Inom Moderaterna har vi
              därför varit kritiska till kom ­ missionens förslag, som vi tycker
              har utarbetats för fort, utan konsekvens ­ analys och landat för
              långt från OECD:s slutsatser. Det riskerar därmed att slå mot
              vår konkurrenskraft. Det inkräktar också på Sveriges suveränitet
              gällande skattelagstiftning, och vi är inte ensamma om att arbeta
              utifrån den ståndpunkten. Riksrevisionen har beslutat att granska
              regeringens deltagande i arbetet mot internationell skatteplanering.
              EU-kommissio ­ nens arbete med att ta fram ett förslag till europeisk
              skattelag har gått ovanligt fort, och mot bakgrund av att det
              kan få omfattande effekter på det svenska skattesystemet har Riksrevisionen
              funnit skäl att granska re ­ geringens deltagande i EU-arbetet.
            </seg>
          </u>
          <u>
            <seg>
              När jag sa detta på utfrågningen svarade finansministern följande:
            </seg>
          </u>
          <u>
            <seg>
              Vad gäller arbetet i EU med att ta BEPS vidare till EU-lagstiftning
              har vi från den svenska regeringens sida fört fram att vi tycker
              att det går väl fort och att kommissionen borde göra en grundligare
              analys av de förslag man lägger fram. Det har inte hörsammats
              från kommissionens sida, och i brist på en analys från kommissionen
              har vi från regeringens sida gjort en egen analys av vad det här
              direktivet kan få för konsekvenser för Sverige.
            </seg>
          </u>
          <u>
            <seg>
              Finansministern hänvisade alltså till att regeringen låtit göra
              en egen analys av vad direktivet kan få för konsekvenser för Sverige.
              Det är också den som ligger till grund för Sveriges ståndpunkt.
              Det är viktigt material, och den analysen är vi många som under
              sommaren har försökt att få ut. Jag fick nej med hänvisning till
              att den utgör arbetsmaterial. Jag begärde då att regeringen skulle
              pröva frågan om begäran att få ut allmän handling. Men jag fick
              nej även av regeringen, som alltså inte vill dela med sig av sitt
              underlag.
            </seg>
          </u>
          <u>
            <seg>
              Därför är Larry Söders interpellation oerhört angelägen. Jag
              hoppas att finansministern här i dag i kammaren i alla fall kan
              svara på när hon bedömer att ledamöterna i skatteutskottet kommer
              att få ta del av Finansdepartementets analys gällande BEPS.
            </seg>
          </u>
          <note type="speaker">
            Anf. 11 Finansminister MAGDALENA ANDERSSON (S):
          </note>
          <u>
            <seg>
              Fru talman! I detta ärende liksom i alla andra ärenden följer
              regeringen de regler som finns för offentlig handling och dessutom
              den arbetsordning som vi har gällande när vi lämnar handlingar
              till riksdagen.
            </seg>
          </u>
          <u>
            <seg>
              Svaret på Maria Malmer Stenergards fråga finns i interpellationssvaret
              när jag säger:
            </seg>
          </u>
          <u>
            <seg>
              De delar som innebär ändringar i vår lagstiftning kommer i sedvanlig
              ordning att å tföljas av en konsekvensanalys.
            </seg>
          </u>
          <u>
            <seg>
              När detta blir lagstiftning kommer det alltså i sedvanlig ordning
              att åt ­ följas av en konsekvensanalys, precis som i fråga om
              andra propositioner som regeringen lämnar till riksdagen. Det
              är då som denna konsekvens ­ analys kommer till skatteutskottet.
            </seg>
          </u>
          <u>
            <seg>
              När det gäller detta ärende, precis som när det gäller alla andra
              ärenden, följer vi de regler som finns om handlingar och om när
              man lämnar ut handlingar. Det är alltså inget konstigt med detta.
              Det finns inte någon handling på Finansdepartementet som är en
              färdig handling, utan detta är ett arbetsmaterial. Det kommer
              att finnas en färdig konsekvensanalys i samband med att vi kommer
              med dessa förslag till riksdagen – helt i sin ordning. Vill man
              ändra denna ordning handlar det om att ändra den lagstiftning
              som finns om offentlighetsprincipen och om vilka handlingar som
              ska lämnas ut från offentliga myndigheter.
            </seg>
          </u>
          <note type="speaker">
            Anf. 12 LARRY SÖDER (KD):
          </note>
          <u>
            <seg>
              Fru talman! Finansministerns svar var givetvis korrekt utifrån
              den interpellation som jag har framställt men berörde egentligen
              inte den oro som jag försökte uttrycka när det gäller den svenska
              skattebasen. Jag tror att BEPS-arbetet kommer att innebära att
              den svenska skattebasen urgröps med anledning av att svenska företag
              kommer att betala skatt någon annanstans, eftersom värdet skapas
              någon annanstans i EU. Det är faktiskt en stor förändring när
              det gäller våra möjligheter att ta in skatt från de svenska företagen.
            </seg>
          </u>
          <u>
            <seg>
              Jag tycker att vi som riksdag ska vara tydligare med att vi vill
              värna den svenska skattebasen, inte bara när det gäller skatteundandragande
              utan även för att vi ska ha en legitim möjlighet att ta in skatter
              från de företag som faktiskt är svenska. Jag tycker kanske att
              finansministern inte berörde detta i sitt svar till mig nu. Jag
              skulle vilja att finansministern säger antingen att jag har alldeles
              fel, det vill säga att den svenska skattebasen inte kommer att
              påverkas, eller att jag har alldeles rätt i min oro och att vi
              kan jobba gemensamt för att skydda den svenska skattebasen.
            </seg>
          </u>
          <u>
            <seg>
              Jag tycker nämligen att detta har försvunnit i den debatt som
              uppstår när vi bara talar om skatteundandragande och om att sätta
              åt dem som inte betalar rätt skatt. Men den delen är vi ju överens
              om; det är den här delen jag tror är den största förändring som
              vi måste ta tag i och som blir den svåraste biten att komma överens
              om när det gäller att få igenom det i riksdagen.
            </seg>
          </u>
          <note type="speaker">
            Anf. 13 MARIA MALMER STENERGARD (M):
          </note>
          <u>
            <seg>
              Fru talman! Oavsett vilken regering vi har är det oerhört angeläget
              att vi värnar svenska skattebaser och svensk konkurrenskraft.
              Utan företag som går bra drabbas jobben och välfärden. Därför
              ska vi naturligtvis inte gå med på ett internationellt regelverk
              som missgynnar oss och riskerar våra skattebaser. Frågan om beskattning
              är nationell och bör så förbli. Vi ska inte gå med på att flytta
              över makt till EU om det inte är så att det är bra för Sverige.
            </seg>
          </u>
          <u>
            <seg>
              Finansministern säger att hon kommer att redovisa konsekvenserna
              för riksdagen när lagstiftningspaketet redan är klart. Men lagstiftningspaketet
              bygger ju på förhandlingar i EU där det svenska folket har gett
              regeringen mandat att förhandla, och då måste vi förvissa oss
              om vad regeringen har för underlag för sin ståndpunkt i förhandlingarna
              i EU. Det är oerhört bekymmersamt att man inte vill dela med sig
              av det. I Sverige har vi en fin tradition, fru talman, av att
              försöka komma överens över blockgränserna när det gäller frågor
              som rör internationell beskattning. Jag tycker att det vore väldigt
              tråkigt om regeringen övergav den.
            </seg>
          </u>
          <u>
            <seg>
              Det är faktiskt ren hyfs att riksdagen får ta del av det underlag
              som ligger till grund för Sveriges ståndpunkt i internationella
              beskattningsfrågor. För att kunna säkerställa att vi tryggar vår
              konkurrenskraft och agerar för Sveriges bästa i internationella
              förhandlingar måste vi ha underlag. Regeringen höll med om att
              underlaget från kommissionen var bristfälligt och skapade ett
              eget. Det är faktiskt fel av regeringen att mörka det, och det
              väcker tyvärr frågor om varför det hemlighålls samt om vilken
              kvalitet det håller. Jag tror att jag kommer att få anledning
              att återkomma i den här frågan inom kort.
            </seg>
          </u>
          <u>
            <seg>
              Jag vill passa på att önska trevlig helg.
            </seg>
          </u>
          <note type="speaker">
            Anf. 14 Finansminister MAGDALENA ANDERSSON (S):
          </note>
          <u>
            <seg>
              Fru talman! Larry Söder sa att jag inte talade tillräckligt om
              skattebasen och den oro som finns för den. Det är helt korrekt.
            </seg>
          </u>
          <u>
            <seg>
              BEPS-arbetet har pågått under en lång tid, och det fanns ju en
              period för – vad kan det vara – ett och ett halvt år sedan där
              det även från min sida fanns en ganska stor oro för vad detta
              skulle innebära för den svenska skattebasen. I slutet av BEPS-arbetet
              skedde sedan en hel del förändringar som var till gagn för länder
              som Sverige. Sverige var väldigt drivande i det arbetet, och vi
              kunde även bilda allianser med andra inflytelserika länder. Resultatet
              av BEPS-arbetet blev därmed från svenskt perspektiv väldigt mycket
              bättre än det såg ut att kunna bli för ungefär ett och ett halvt
              år sedan. Vår bedömning är därför att det som ligger i BEPS-överenskommelsen
              i dag kommer att vara till gagn för Sverige.
            </seg>
          </u>
          <u>
            <seg>
              Samtidigt är det givetvis så att det i BEPS-arbetet finns en
              del paragra ­ fer som är till gagn för oss och andra paragrafer
              som kan vara på minus ­ sidan. När det gäller formuleringen ”där
              värde skapas” är det inte så att värde skapas där saker säljs
              utan till exempel där saker plockas fram och där forskning, utveckling
              och marknadsföring sker, och det handlar om mycket annat av det
              värde som skapas på de svenska huvudkontoren.
            </seg>
          </u>
          <u>
            <seg>
              Vad gäller de underlag som lämnas ut och inte lämnas ut följer
              vi precis den ordning som finns mellan regering och riksdag. Vill
              man ändra den ordningen är det i så fall den principfrågan man
              ska ta upp och diskutera. Vi följer helt den ordning som finns
              och som vi har att hålla oss till.
            </seg>
          </u>
          <note type="speaker">
            Anf. 15 LARRY SÖDER (KD):
          </note>
          <u>
            <seg>
              Fru talman! Jag tackar finansministern. Jag vill först säga att
              jag delar finansministerns uppfattning att det för ett och ett
              halvt år sedan såg skakigare ut och att det har blivit mycket
              bättre.
            </seg>
          </u>
          <u>
            <seg>
              Just formuleringen ”där värde skapas” har dock skapat en diskussion.
              Jag och finansministern kan ha samma uppfattning om hur man ska
              se på de orden, men jag tror att de andra EU-länderna kanske har
              en annan uppfattning om hur man ska se på dem. Det är det som
              skapar min oro: Vi är ett litet land som ska försöka hävda oss
              i andra änden, men varje land kommer att se till sin egen skattebas.
              Jag tror kanske inte att Tyskland eller Frankrike tycker att det
              är så intressant att värna den svenska skattebasen, utan det måste
              vi göra.
            </seg>
          </u>
          <u>
            <seg>
              Därför är jag kanske mer orolig än finansministern när det gäller
              just formuleringen ”där värde skapas”. Jag tror att det kommer
              att betyda att en del av den svenska skattebasen kommer att hamna
              någon annanstans. Jag håller med finansministern om att BEPS-arbetet
              har gått i en positiv riktning – men inte i detta fall. Vi i utskottet
              har vid flera olika tillfällen diskuterat just den här formuleringen,
              och vi har kommit fram till just den benämning finansministern
              använder. Jag tror dock att detta kommer att skapa ett stort problem
              för den svenska skattebasen, och det kommer vi kanske inte att
              se förrän om tre fyra år, då svenska företag kommer att betala
              skatt på en del av sin försäljning någon annanstans.
            </seg>
          </u>
          <u>
            <seg>
              Jag tror att det är någonting vi kommer att lida av. Det svenska
              samhället behöver alla skattemedel det kan få in. Vi har mycket
              att ta hand om, och vi har många som behöver hjälp och stöd i
              vårt land. Att värna den svenska skattebasen tror jag är en del
              i att kunna hjälpa dem så mycket som möjligt.
            </seg>
          </u>
          <note type="speaker">
            Anf. 16 Finansminister MAGDALENA ANDERSSON (S):
          </note>
          <u>
            <seg>
              Fru talman! Jag förstår naturligtvis Larry Söders oro. Det är
              därför jag är väldigt glad över att vi nådde en så stor framgång
              i slutet av BEPS-arbetet och att detta ser betydligt bättre ut
              än det gjorde för ett och ett halvt år sedan. Regeringens samlade
              bedömning är som sagt att detta kommer att kunna vara till gagn
              för Sverige. Det gäller inte minst det faktum att den relativa
              konkurrensen för svenska företag kommer att förbättras när möjligheterna
              till aggressiv skatteplanering minskas i andra länder.
            </seg>
          </u>
          <u>
            <seg>
              När det gäller vad som har sagts i talarstolen här tycker jag
              att det är viktigt att påpeka att de positioner i detta arbete
              som regeringen har drivit i Bryssel har varit förankrade i EU-nämnden,
              där alla partier – även Moderaterna – har stått bakom dem. Alla
              partier utom Sverigedemokraterna har stått bakom den ståndpunkt
              regeringen har drivit i Bryssel och tyckt att den är bra.
            </seg>
          </u>
          <note>
            Överläggningen var härmed avslutad.
          </note>
          <note>
            § 7 Bordläggning
          </note>
          <note>
            Följande dokument anmäldes och bordlades:
          </note>
          <note>
            Motioner
          </note>
          <note>
            med anledning av prop. 2015/16:181 Kollektiv förvaltning av upphovsrätt
          </note>
          <note>
            2016/17:41 Lars Hjälmered m.fl. (M, C, L, KD)
          </note>
          <note>
            med anledning av prop. 2015/16:189 Genomförande av EU:s direktiv
            om arbetstidens förläggning vid transporter på inre vattenvägar
          </note>
          <note>
            2016/17:36 Emma Wallrup m.fl. (V)
          </note>
          <note>
            2016/17:37 Jimmy Ståhl m.fl. (SD)
          </note>
          <note>
            med anledning av prop. 2015/16:193 Företagens rapportering om
            hållbarhet och mångfaldspolicy
          </note>
          <note>
            2016/17:29 Robert Hannah m.fl. (L)
          </note>
          <note>
            2016/17:40 Mikael Eskilandersson och Roger Hedlund (SD)
          </note>
          <note>
            2016/17:42 Caroline Szyber (KD)
          </note>
          <note>
            2016/17:52 Ola Johansson (C)
          </note>
          <note>
            2016/17:69 Ewa Thalén Finné m.fl. (M)
          </note>
          <note>
            med anledning av framst. 2015/16:RS7 Ny ersättningslag och lag
            om stöd till partigrupperna
          </note>
          <note>
            2016/17:53 Fredrik Eriksson och Jonas Millard (SD)
          </note>
          <note>
            § 8 Anmälan om frågor för skriftliga svar
          </note>
          <u>
            <seg>
              Följande frågor för skriftliga svar hade framställts:
            </seg>
          </u>
          <note>
            den 22 september
          </note>
          <note>
            2016/17:31 Offentlig upphandling och personuppgiftslagen
          </note>
          <note>
            av Maria Malmer Stenergard (M)
          </note>
          <note>
            till statsrådet Ardalan Shekarabi (S)
          </note>
          <u>
            <seg>
              2016/17:32 Stärkt offentligt etos
            </seg>
          </u>
          <note>
            av Peter Persson (S)
          </note>
          <note>
            till statsrådet Ardalan Shekarabi (S)
          </note>
          <note>
            2016/17:33 Supermiljöbilspremien
          </note>
          <note>
            av Jonas Jacobsson Gjörtler (M)
          </note>
          <note>
            till miljöminister Karolina Skog (MP)
          </note>
          <note>
            § 9 Anmälan om skriftligt svar på fråga
          </note>
          <u>
            <seg>
              Skriftligt svar på följande fråga hade kommit in:
            </seg>
          </u>
          <note>
            den 22 september
          </note>
          <note>
            2016/17:10 Rättsläget för bistånd som vidareförmedlas genom organisationer
          </note>
          <note>
            av Birgitta Ohlsson (L)
          </note>
          <u>
            <seg>
              till statsrådet Isabella Lövin (MP)
            </seg>
          </u>
          <note>
            § 10 Kammaren åtskildes kl. 9.37 .
          </note>
          <note>
            Sammanträdet leddes av tredje vice talmannen.
          </note>
          <note>
            Vid protokollet
          </note>
          <note>
            TUULA ZETTERMAN
          </note>
          <note>
            / Olof Pilo
          </note>
          <note>
            Innehållsförteckning
          </note>
          <note>
            § 1 Anmälan om subsidiaritetsprövning
          </note>
          <note>
            § 2 Anmälan om fördröjt svar på interpellation
          </note>
          <note>
            § 3 Anmälan om granskningsrapport
          </note>
          <note>
            § 4 Ärenden för hänvisning till utskott
          </note>
          <note>
            § 5 Svar på interpellation 2015/16:763 om utvecklingen för företag
            inom ROT-sektorn
          </note>
          <u>
            <seg>
              Anf. 1 Finansminister MAGDALENA ANDERSSON (S)
            </seg>
          </u>
          <note>
            Anf. 2 MARIA MALMER STENERGARD (M)
          </note>
          <note>
            Anf. 3 Finansminister MAGDALENA ANDERSSON (S)
          </note>
          <note>
            Anf. 4 MARIA MALMER STENERGARD (M)
          </note>
          <note>
            Anf. 5 Finansminister MAGDALENA ANDERSSON (S)
          </note>
          <note>
            Anf. 6 MARIA MALMER STENERGARD (M)
          </note>
          <note>
            Anf. 7 Finansminister MAGDALENA ANDERSSON (S)
          </note>
          <note>
            § 6 Svar på interpellation 2015/16:772 om information till skatteutskottet
          </note>
          <note>
            Anf. 8 Finansminister MAGDALENA ANDERSSON (S)
          </note>
          <note>
            Anf. 9 LARRY SÖDER (KD)
          </note>
          <note>
            Anf. 10 MARIA MALMER STENERGARD (M)
          </note>
          <note>
            Anf. 11 Finansminister MAGDALENA ANDERSSON (S)
          </note>
          <note>
            Anf. 12 LARRY SÖDER (KD)
          </note>
          <note>
            Anf. 13 MARIA MALMER STENERGARD (M)
          </note>
          <note>
            Anf. 14 Finansminister MAGDALENA ANDERSSON (S)
          </note>
          <note>
            Anf. 15 LARRY SÖDER (KD)
          </note>
          <note>
            Anf. 16 Finansminister MAGDALENA ANDERSSON (S)
          </note>
          <note>
            § 7 Bordläggning
          </note>
          <note>
            § 8 Anmälan om frågor för skriftliga svar
          </note>
          <note>
            § 9 Anmälan om skriftligt svar på fråga
          </note>
          <note>
            § 10 Kammaren åtskildes kl. 9.37.
          </note>
          <note>
            Tryck: Elanders, Vällingby 2016
          </note>
        </div>
      </body>
    </text>
  </TEI>
</teiCorpus>
