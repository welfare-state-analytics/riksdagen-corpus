<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201617</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201617</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201617--50</head>
          <docDate when="2016-12-20">2016-12-20</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollet för den 29 november justerades.
          </note>
          <note>
            § 2 Avsägelser
          </note>
          <note>
            Förste vice talmannen meddelade att Oscar Sjöstedt (SD) avsagt
            sig uppdragen som suppleant i konstitutionsutskottet och i skatteutskottet.
          </note>
          <note>
            Kammaren biföll dessa avsägelser.
          </note>
          <note>
            § 3 Anmälan om kompletteringsval
          </note>
          <note>
            Förste vice talmannen meddelade att Sverigedemokraternas riksdagsgrupp
            anmält Runar Filper som suppleant i konstitutionsutskottet.
          </note>
          <note>
            Förste vice talmannen förklarade vald till
          </note>
          <note>
            suppleant i konstitutionsutskottet
          </note>
          <note>
            Runar Filper (SD)
          </note>
          <note>
            § 4 Meddelande om partiledardebatt
          </note>
          <note>
            Förste vice talmannen meddelade att partiledardebatt skulle äga
            rum onsdagen den 11 januari 2017 kl. 9.00 .
          </note>
          <note>
            § 5 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Proposition
          </note>
          <note>
            2016/17:59 till socialutskottet
          </note>
          <note>
            Skrivelser
          </note>
          <note>
            2016/17:54 till finansutskottet
          </note>
          <note>
            2016/17:72 till justitieutskottet
          </note>
          <note>
            § 6 Svar på interpellation 2016/17:151 om närhetsprincip för
            nyanlända
          </note>
          <note type="speaker">
            Anf. 1 Justitie- och migrationsminister MORGAN JOHANSSON (S):
          </note>
          <u>
            <seg>
              Herr talman! Jesper Skalberg Karlsson har frågat mig hur jag
              och regeringen ser på de otaliga flyttningarna av asylsökande
              i Sverige och om vi har förslag för att komma till rätta med problematiken
              som uppstår därigenom.
            </seg>
          </u>
          <u>
            <seg>
              Regeringen är väl medveten om den problematik Jesper Skalberg
              Karlsson lyfter fram och avser att vidta åtgärder för att skapa
              ett mer sammanhållet mottagandesystem som främjar etableringsmöjligheterna
              och minskar antalet flyttar för asylsökande och nyanlända.
            </seg>
          </u>
          <u>
            <seg>
              Många av de flyttar som asylsökande i dag måste göra bero r på
              att de tillfälliga boenden som Migrationsverket har upphandlat
              nu läggs ned. Från 2018 räknar Migrationsverket med att enbart
              använda sina egna boenden, vilket gör att asylsökande i mycket
              större utsträckning än i dag kommer att bo på samma ställe under
              hela asyltiden.
            </seg>
          </u>
          <u>
            <seg>
              Vid årsskiftet tar Migrationsverket över ansvaret för anvisning
              till kommuner avseende nyanlända. Regeringen bereder för närvarande
              frågan om att Migrationsverket, när det är möjligt inom ramen
              för kommuntalen, ska anvisa personer till samma kommun som de
              bott i under asyltiden. Regeringen avser att återkomma om detta.
            </seg>
          </u>
          <u>
            <seg>
              Regeringen har även tillsatt en utredning som bland annat har
              i uppdrag att utifrån ett helhetsperspektiv analysera och föreslå
              en ändamålsenlig ordning för mottagande av asylsökande, nyanlända
              och ensamkommande barn. Utredningen ska också analysera hur insatser
              som stöder en framtida etablering i samhälls- och arbetslivet
              kan komma in i asylmottagandet. Utredningen ska redovisa sitt
              arbete senast den 31 oktober 2017.
            </seg>
          </u>
          <u>
            <seg>
              Dessa åtgärder syftar till att minska antalet flyttar och även
              den problematik som uppstår kring dessa. Mitt svar på frågan blir
              därmed: Ja, vi har förslag på hur antalet flyttar ska minska,
              och vi har tillsatt en utredning som utifrån ett helhetsperspektiv
              ska föreslå en ändamålsenlig ordning för mottagande av asylsökande,
              nyanlända och ensamkommande barn, där etableringsmöjligheterna
              främjas.
            </seg>
          </u>
          <note type="speaker">
            Anf. 2 JESPER SKALBERG KARLSSON (M):
          </note>
          <u>
            <seg>
              Herr talman! Tack till ministern för svaret! Ibland är det så
              enkelt som ett ja. Det gläder mig att regeringen arbetar med frågan
              om en närhetsprincip för nyanlända, för nuvarande situation är
              på många sätt orimlig.
            </seg>
          </u>
          <u>
            <seg>
              Låt mig göra en snabb recap.
            </seg>
          </u>
          <u>
            <seg>
              År 2015 tog Sverige emot 163 000 asylsökande människor, vilket
              var en fördubbling från det föregående året och mer än en femdubbling
              sedan 2011. På kort tid placerades tiotusentals människor i tillfälliga
              boenden spridda över landet. Till följd av detta har tiden för
              prövning av uppehållstillstånd skjutit i höjden, vilket ju inte
              är så förvånande.
            </seg>
          </u>
          <u>
            <seg>
              Det innebär att det runt om i Sverige finns människor som väntar
              på sitt besked om uppehållstillstånd. Många lär få vänta mer än
              ett år från det att deras ansökan lämnats in. Under den tiden
              kommer många att hinna rota sig i sina respektive samhällen. Unga
              placeras i grundskolor och i gymnasieklasser. Människor engagerar
              sig i sitt närområde. Kort sagt kommer många asylsökande att lära
              känna sin nya hembygd och antagligen kalla den sin egen. Därför
              är det märkligt att när man erhåller uppehållstillstånd finns
              det risk att man skickas iväg till en annan kommun.
            </seg>
          </u>
          <u>
            <seg>
              Jag har under våren mött människor, en del av dem unga, som ska
              tvingas lämna vår kommun Gotland och flytta till Norrlandskommuner.
              Ja g ogillar inte Norrland, men det är en udda hantering att unga
              som har sett fram emot att spela fotboll på sommarlovet helt plötsligt
              tvingas att flytta till Luleå.
            </seg>
          </u>
          <u>
            <seg>
              Det vore mer önskvärt om de som erhåller uppehållstillstånd i
              första hand placerades i den kommun som de befunnit sig i under
              prövotiden, förutsatt att det finns boenden tillgängliga där –
              en så kallad närhetsprincip för nyanlända. Om det vore den vägledande
              principen skulle det ha flera fördelar.
            </seg>
          </u>
          <u>
            <seg>
              Först och främst skulle civilsamhället uppmuntras att ta ett
              ganska långsiktigt ansvar från början, eftersom de människor man
              engagerar sig i inte tvingas flytta efter några få månader. Kommunala
              integrationsinsatser skulle kunna ske från dag ett, eftersom kommunpolitikerna
              inte skulle behöva oroa sig för att förlora sin investering i
              de här människorna när de ska göra om processen i nästa kommun.
            </seg>
          </u>
          <u>
            <seg>
              Dessutom ska det inte underskattas att flytt är en ganska uppslitande
              process, inte minst för barn, när den sker med tvång.
            </seg>
          </u>
          <u>
            <seg>
              Kort sagt: Det är varken resurseffektivt, legitimt eller önskvärt
              att ett antal kommuner agerar slussar för asylsökande. Det säger
              på sätt och vis sig självt att ingen vinst görs när en asylsökande
              som erhåller uppehållstillstånd i Umeå tvingas att flytta till
              Visby bara för att byta plats med en asylsökande som gör den omvända
              resan. Tvärtom vore det mer önskvärt om en närhetsprincip blev
              vägledande, för det skulle såväl staten som kommunerna och de
              enskilda människorna spara både tid och pengar på.
            </seg>
          </u>
          <u>
            <seg>
              Därför vill jag ställa en uppföljande fråga till justitie- och
              migrationsminister Morgan Johansson. Varför tog man inte tag i
              problemet med dessa flyttar när man gjorde migrationsöverenskommelsen
              2015? Var det därför att man då inte såg problemet – fanns det
              inte på bordet? Eller har omfattningen blivit känd först 2016?
            </seg>
          </u>
          <note type="speaker">
            Anf. 3 Justitie- och migrationsminister MORGAN JOHANSSON (S):
          </note>
          <u>
            <seg>
              Herr talman! Först kan vi konstatera att vi nu är igenom mottagandekrisen
              som vi hade under förra året. Vi tog, som Jesper Skalberg Karlsson
              påpekade, emot 163 000 asylsökande förra året, varav 114 000 de
              sista fyra månaderna september–december. Vi klarade av att ge
              dem tak över huvudet och mat för dagen från första dagen, med
              något undantag. Men de allra flesta klarade vi av.
            </seg>
          </u>
          <u>
            <seg>
              I januari hade vi 150 000 människor som väntade på att få beslut.
              Migrationsverket har under året behandlat många av ansökningarna
              och i väldigt hög fart. Hittills i år har man fattat över 100
              000 beslut och kommer nog i år att fatta uppemot 115 000 beslut
              sammanlagt, vilket är det högsta antalet någonsin.
            </seg>
          </u>
          <u>
            <seg>
              Det gör att köerna nu sjunker. Från det att vi i januari hade
              150 000 som väntade på beslut var vi i november nere i 80 000.
              Det är fortfarande väldigt många, men det är ändå en klar förbättring.
              Det visar på att det går åt rätt håll.
            </seg>
          </u>
          <u>
            <seg>
              100 000 beslut har hittills fattats i år, 59 procent om bifall.
              De m som får bifall tror jag att det kommer att gå bra för i Sverige.
              De kommer att gå ut på den starkaste arbetsmarknad som vi har
              haft på många år i Sverige. Just arbetsmarknaden är jag inte särskilt
              oroad över. Däremot har det varit och är ett problem med den trånga
              bostadssektorn, nämligen att hinna bygga bort den bostadsbrist
              som vi förvisso ärvde från den borgerliga regeringen 2014. Men
              situationen har blivit än mer utmanande när vi har fått väldigt
              många nyanlända som vi också ska ordna bostäder till.
            </seg>
          </u>
          <u>
            <seg>
              Vi har nu sett till att vända utvecklingen. Bara i år räknar
              vi med att det totalt sett kommer att byggas över 60 000 nya bostäder
              i Sverige. Det är en kraftig ökning med nästan 50 procent på bara
              ett par år och det högsta antalet på över 40 år. Vi håller alltså
              på att bygga i fatt. Men detta är annars den trånga sektorn.
            </seg>
          </u>
          <u>
            <seg>
              Jag ser nu att man gör väldigt mycket över hela landet för att
              klara det här. Men om vi ska klara det här måste alla kommuner
              ta emot – vi måste dela på ansvaret. Det kan inte bara vara de
              kommuner som har asylboenden som ska ta ansvar. Det kan heller
              inte bara vara socialdemokratiska kommuner som ska ta ansvar,
              utan alla kommuner måste vara beredda att ta ansvar.
            </seg>
          </u>
          <u>
            <seg>
              Därför var det en stor framgång när Moderaterna i samband med
              migrationsöverenskommelsen för ett år sedan gav upp sitt motstånd
              mot principen att alla kommuner ska ta ansvar. Vi har nu en lagstiftning
              på plats.
            </seg>
          </u>
          <u>
            <seg>
              Nu tycker jag att Moderaterna också ska leverera lite ledarskap
              i detta, för vi ser hur ett antal kommuner, till exempel Ekerö
              och ett par andra i Stockholmstrakten, inte vill ta sitt ansvar.
              Det vore bra om Moderaterna levde upp till sin del, för ska vi
              klara detta måste alla kommuner vara beredda att ta ansvar.
            </seg>
          </u>
          <u>
            <seg>
              Omflyttningarna är en följd av att vi har fattat alla dessa beslut
              och nu går ur en stor mängd boenden. Precis som Jesper Skalberg
              Karlsson pekar på bör det vara en princip att inom ramen för de
              kommuntal som finns försöka bereda plats för dessa människor i
              den kommun där de redan bor. En sådan närhetsprincip kommer vi
              att skriva in i regleringsbrevet, och det fattar vi beslut om
              på torsdag.
            </seg>
          </u>
          <note type="speaker">
            Anf. 4 JESPER SKALBERG KARLSSON (M):
          </note>
          <u>
            <seg>
              Herr talman! Jag tackar migrationsminister Morgan Johansson för
              svaret. Låt mig säga två saker angående detta svar.
            </seg>
          </u>
          <u>
            <seg>
              Det första gäller arbetsmarknaden och att de som får uppehållstillstånd
              i Sverige kommer att gå ut på en stark arbetsmarknad där efterfrågan
              är stor.
            </seg>
          </u>
          <u>
            <seg>
              Jag är tveksam till det. Det är inte för att jag är tveksam till
              om ekonomin i Sverige går bra, för det gör den. Så länge jobbskatteavdragen
              är verkningsfulla kommer ekonomin i någon mening att tuffa på.
            </seg>
          </u>
          <u>
            <seg>
              Sverige är generellt sett ganska bra på integration. I OECD är
              vi bland de bästa. Men när det gäller just integration på arbetsmarknaden
              är vi bland de sämsta. Det har strukturella förklaringar, inte
              ekonomiska.
            </seg>
          </u>
          <u>
            <seg>
              Det andra gäller att ministern säger att det är moderatledda
              kommuner som nu behöver ta ansvar för mottagandet och leva upp
              till migrationsöverenskommelsen.
            </seg>
          </u>
          <u>
            <seg>
              Låt mig nyansera den bilden lite. Jag är inte säker på att regeringen
              håller sin del av migrationsöverenskommelsen. Man har lovat förenklade
              byggregler, men Peter Erikssons förslag är få och små.
            </seg>
          </u>
          <u>
            <seg>
              Lägg därtill att vi ser kommuner i just Stockholmsområdet säga:
              Stopp och belägg! Vi kommer inte att klara vårt mottagande. Det
              säger inte bara moderatledda kommuner som Ekerö och Täby. Även
              Stockholms stad har sagt stopp, och för en vecka sedan sa socialdemokratiskt
              ledda Järfälla stopp, trots att man för bara några månader sedan
              skrek att moderatledda kommuner var osolidariska.
            </seg>
          </u>
          <u>
            <seg>
              Jag skulle vilja säga att problemet kanske är mer Stockholmsbaserat
              än moderatbaserat.
            </seg>
          </u>
          <u>
            <seg>
              Nog om det.
            </seg>
          </u>
          <u>
            <seg>
              Angående närhetsprincipen för nyanlända är det förvånande att
              det, trots att det var välkänt, har tagit sådan tid.
            </seg>
          </u>
          <u>
            <seg>
              Interpellationssvaret innehåller till exempel denna text: ”Vid
              årsskiftet tar Migrationsverket över ansvaret för anvisning till
              kommuner avseende nyanlända. Regeringen bereder för närvarande
              frågan om att Migrationsverket, när det är möjligt inom ramen
              för kommuntalen, ska anvisa personer till samma kommun som de
              bott i under asyltiden. Regeringen avser att återkomma om detta.”
            </seg>
          </u>
          <u>
            <seg>
              Migrationsministern säger att ett regleringsbrev kommer på torsdag.
              Det gör mig glad eftersom det betyder att arbetet är färdigt.
            </seg>
          </u>
          <u>
            <seg>
              Det är olyckligt om vi är överens om att en närhetsprincip för
              nyanlända är önskvärt och att det sedan går om intet när det försvinner
              i utredningar och beredningar. Vi borde inte behöva vänta på regeringens
              utredning om ett helhetsperspektiv för mottagandet när vi redan
              i dag kan se ett specifikt problem med en lösning som är både
              ändamålsenlig och relativt lätt att implementera.
            </seg>
          </u>
          <u>
            <seg>
              Jag välkomnar därför att migrationsministern tar detta beslut
              på torsdag och att han berättar om det redan i dag.
            </seg>
          </u>
          <u>
            <seg>
              I övrigt hoppas jag att regeringen håller sin del av migrationsöverenskommelsen.
              I grund och botten är det en bra överenskommelse, men en förutsättning
              för att den ska vara verkningsfull är att alla parter håller sin
              del.
            </seg>
          </u>
          <note type="speaker">
            Anf. 5 Justitie- och migrationsminister MORGAN JOHANSSON (S):
          </note>
          <u>
            <seg>
              Herr talman! Ekonomin går bra. Vi hade en tillväxt på nästan
              4 procent förra året, och i år är den uppemot 3 ½ procent. Har
              man en sådan stark tillväxt i botten lyfter också arbetsmarknaden.
              Arbetslösheten sjunker, långtidsarbetslösheten sjunker och ungdomsarbetslösheten
              sjunker. Vi har 100 000 lediga jobb. Det är fler lediga jobb än
              vi någonsin har haft, om vi ser tillbaka.
            </seg>
          </u>
          <u>
            <seg>
              Jag brukar ibland använda mig av något jag kallar tidvattenteorin.
              När vattnet stiger lyfter alla båtar, också de båtar som ligger
              lite djupare i vattnet. Det vill säga: Också de som står lite
              längre från arbetsmarknaden kommer att ha lättare att få jobb
              om hela arbetsmarknaden växer. Det är detta vi ser nu.
            </seg>
          </u>
          <u>
            <seg>
              Men det sker inte av sig självt. Det måste kompletteras med utbildningar
              så att den som går ut på arbetsmarknaden har rätt utbildning för
              att ta de jobb som växer fram.
            </seg>
          </u>
          <u>
            <seg>
              Det var inte jobbskatteavdragen som lyfte Sverige , t värtom.
              Ju fler jobbskatteavdrag ni införde, desto högre blev arbetslösheten.
              Det var högre arbetslöshet när ni lämnade regeringsmakten 2014
              än när ni tillträdde 2006.
            </seg>
          </u>
          <u>
            <seg>
              Det som nu lyfter Sverige är investeringarna i bostadsbyggande
              och infrastruktur samt satsningarna på skola, sjukvård och annat
              offentligt. Det har till exempel anställts 13 000 fler i skolan
              de senaste åren. Det är detta som har lett fram till den förbättrade
              arbetsmarknaden.
            </seg>
          </u>
          <u>
            <seg>
              Låt mig säga ett par ord om närhetsprincipen. Det var ett bekymmer
              att alltför mycket av mottagandet privatiserades under förra perioden.
              Man hade en alltför liten egen kostym med ungefär 25 000 platser.
              Resten fick man handla upp av Bert Karlsson och andra. När man
              ställdes inför en stor mottagningsutmaning fick man snabbt försöka
              köpa upp platser. Det ledde till att man till slut hade nästan
              100 000 asylboenden. Det är detta som har lett till de stora omflyttningarna.
            </seg>
          </u>
          <u>
            <seg>
              Inför framtiden har vi byggt ut mottagningskapaciteten och har
              många fler egna platser. Vi har också kontroll över inströmningen.
              Det gör att vi inte igen ska behöva uppleva den typ av omflyttningar
              vi nu ser. Vi kompletterar också med närhetsprincipen.
            </seg>
          </u>
          <note type="speaker">
            Anf. 6 JESPER SKALBERG KARLSSON (M):
          </note>
          <u>
            <seg>
              Herr talman! Ministern talar om ekonomin som ett tidvatten. Jag
              skulle vilja kontra med en annan jämförelse. Det sägs att när
              tidvattnet drar tillbaka ser man vem som har badat naken.
            </seg>
          </u>
          <u>
            <seg>
              Jag menar att detta är signifikativt för den svenska ekonomin.
              I penningpolitiken är spjällen öppna, och vi har minusränta i
              Sverige. I finanspolitiken missar man överskottsmålet, och då
              gör Magdalena Andersson en omskrivning av det finanspolitiska
              ramverket. När krisen kommer tillbaka – och det gör den, för konjunkturen
              går upp och ned – står Sverige ganska illa rustat för de utmaningar
              som kommer eftersom de strukturella problemen finns kvar. De doldes
              bara när tidvattnet var högt.
            </seg>
          </u>
          <u>
            <seg>
              Tillbaka till närhetsprincipen, som min interpellation ursprungligen
              handlade om. Det finns olika uppfattningar om hur många flyktingar
              Sverige ska och kan ta emot. Det finns de som är nöjda och tror
              att inget behöver göras. Det finns de som tror att gränsen kan
              vara öppen och att bostäder bara finns. Det finns de som vill
              tillbaka till det antal som var på Göran Perssons tid. Det finns
              som sagt olika uppfattningar.
            </seg>
          </u>
          <u>
            <seg>
              Oavsett vilken siffra, nivå eller ambition man landar på borde
              man vara överens om att processen för dem som är här nu ska vara
              effektiv. Det tjänar samhället, individerna och staten på.
            </seg>
          </u>
          <u>
            <seg>
              Jag ser därför fram emot att migrationsminister Morgan Johansson
              inför en närhetsprincip för nyanlända. Det vore nämligen en riktig
              vinnarreform.
            </seg>
          </u>
          <note type="speaker">
            Anf. 7 Justitie- och migrationsminister MORGAN JOHANSSON (S):
          </note>
          <u>
            <seg>
              Herr talman! Jesper Skalberg Karlsson behöver som sagt bara vänta
              ett par dagar på närhetsprincipen eftersom vi fattar beslut om
              regleringsbrevet på torsdag.
            </seg>
          </u>
          <u>
            <seg>
              Angående bilden av tidvattnet: Badar man i tidvatten är det stor
              risk att man drunknar. Det bör man passa sig för.
            </seg>
          </u>
          <u>
            <seg>
              Min poäng var att när vattnet stiger är det lättare för alla
              att få jobb. Om vattnet börjar sjunka måste det finnas någon som
              är beredd att hjälpa till. Det är därför vi har sådant som socialförsäkringar
              och en stark offentlig sektor. Det är min slutsats av denna bild
              också – det vill säga vikten av att ha en grundläggande generell
              välfärdspolitik.
            </seg>
          </u>
          <u>
            <seg>
              Den här naturbilden skiljer sig också från ekonomin i den meningen
              att vi i viss mån kan påverka ekonomin själva. Politiska åtgärder
              som vi vidtar påverkar den ekonomiska aktiviteten.
            </seg>
          </u>
          <u>
            <seg>
              Min poäng var att under den förra perioden, då ni sänkte skatterna,
              kom det inte några jobb, utan snarare steg arbetslösheten. Jobben
              kommer nu när vi i stället använder det ekonomiska utrymmet till
              investeringar. Till exempel bygger vi bostäder, vi bygger ut infrastrukturen
              och vi satsar på den offentliga sektorn. Det är denna grundläggande
              ideologiska frågeställning som finns mellan socialdemokrater och
              moderater.
            </seg>
          </u>
          <u>
            <seg>
              När det gäller det vi pratar om, det vill säga närhetsprincipen
              och fördelning av asylsökande, måste alla kommuner vara beredda
              att ta ansvar för att detta ska fungera långsiktigt. Dessvärre
              är det nog i första hand moderata kommuner som inte har gjort
              detta genom åren och som heller inte så gärna vill göra det nu.
              Jag efterfrågar ett tydligare moderat ledarskap på den punkten.
            </seg>
          </u>
          <u>
            <seg>
              När det gäller frågeställningen om man ska kunna stanna i en
              kommun tycker jag att det är rimligt att försöka beakta det i
              så stor utsträckning som möjligt. Därför skriver vi in detta i
              regleringsbrevet nu på torsdag.
            </seg>
          </u>
          <note>
            Överläggningen var härmed avslutad.
          </note>
          <note>
            § 7 Svar på interpellation 2016/17:164 om återvändandearbetet
          </note>
          <note type="speaker">
            Anf. 8 Justitie- och migrationsminister MORGAN JOHANSSON (S):
          </note>
          <u>
            <seg>
              Herr talman! Johan Forssell har frågat mig vilka åtgärder jag
              och regeringen kommer att vidta för att fler personer som har
              fått avslag på sin asylansökan ska återvända frivilligt samt om
              jag avser att vidta någon åtgärd inom mitt ansvarsområde för att
              fler avvisningsbeslut ska verkställas.
            </seg>
          </u>
          <u>
            <seg>
              För att kunna upprätthålla en långsiktigt hållbar och human migrationspolitik
              är det avgörande att personer som efter en rättssäker prövning
              av asylskälen har fått ett avv isnings- eller utvisningsbeslut
              återvänder så snabbt som möjligt till sitt hemland eller till
              något annat land.
            </seg>
          </u>
          <u>
            <seg>
              Det höga antalet asylsökande under 2015 innebär att antalet personer
              som ska återvända beräknas öka de kommande åren. Att uppnå ett
              mer effektivt återvändande är därför en viktig fråga för regeringen.
              Regeringen har vidtagit en rad åtgärder för att förbättra återvändandet.
              Fram till och med november månad har 17 859 personer lämnat Sverige
              under året, vilket är en ökning med 35 procent i jämförelse med
              år 2015.
            </seg>
          </u>
          <note>
            Ändringar i lagstiftningen har genomförts i syfte att fler personer
            som har fått avslag på sin asylansökan ska återvända frivilligt.
            Sedan den 1 juni 2016 förlorar ensamstående personer över 18 år
            som huvudregel rätten till dagersättning och bostad om de har
            ett utvisningsbeslut eller avvisningsbeslut som fått laga kraft.
          </note>
          <u>
            <seg>
              I regleringsbreven till Migrationsverket, Polismyndigheten och
              Kriminalvården för 2016 har regeringen gett myndigheterna i uppdrag
              att effektivisera arbetet med att verkställa beslut om avvisning
              och utvisning. Regeringen har också tillfört ytterligare resurser
              till de berörda myndigheterna. För närvarande pågår ett arbete
              inom departementet för att se över vilka ytterligare åtgärder
              som kan behöva vidtas med anledning av den redovisning av uppdraget
              som myndigheterna gjorde i slutet av november.
            </seg>
          </u>
          <u>
            <seg>
              Vidare har särskilda återvändandesambandsmän placerats ut vid
              utlandsmyndigheterna i Kabul, Tbilisi, Amman, Rabat och Nairobi
              som på plats ska stötta myndigheterna i arbetet med återvändande.
            </seg>
          </u>
          <note>
            Regeringen har också vidtagit åtgärder för att utöka landets
            förvarskapacitet. Sedan den 1 oktober är 100 nya tillfälliga förvarsplatser
            i drift, och Migrationsverket redovisade den 30 november en plan
            för en långsiktig ökning av antalet förvarsplatser.
          </note>
          <u>
            <seg>
              Regeringen presenterade den 22 september ytterligare åtgärder
              för ett rättssäkert och bättre fungerande återvändande. De handlar
              bland annat om att polisen ska få möjligheter att genomföra arbetsplatsinspektioner
              för att kontrollera att arbetsgivare inte utnyttjar personer som
              inte får vistas i Sverige, om åtgärder för att kunna fastställa
              identiteten på personer som kan antas befinna sig i landet utan
              uppehållstillstånd och om förbättrade regler för förvar. De olika
              åtgärderna bereds för närvarande, och konkreta lag ­ ändringar
              kan vara på plats 2017 och 2018.
            </seg>
          </u>
          <note type="speaker">
            Anf. 9 JOHAN FORSSELL (M):
          </note>
          <u>
            <seg>
              Herr talman! Åhörare! Jag vill börja med att tacka migrationsministern
              för svaret.
            </seg>
          </u>
          <u>
            <seg>
              Denna interpellation berör själva grundstenen i att ha en reglerad
              migrationspolitik, nämligen att ett ja är ett ja och ett nej ett
              nej. Den som har asylskäl ska få en fristad i vårt land, och den
              som saknar sådana skäl ska återvända hem.
            </seg>
          </u>
          <u>
            <seg>
              De senaste två åren har uppemot en kvarts miljon människor kommit
              till Sverige och sökt asyl. Det innebär att ett mycket stort antal
              av dem kommer att få uppehållstillstånd, men det innebär också
              att ett stort antal inte kommer att få det. Regeringen har själv
              i detta sammanhang pekat på att 80 000 – 100 000 människor kommer
              att få avslag på sina asylansökningar – en siffra som är helt
              unik för Sverige.
            </seg>
          </u>
          <u>
            <seg>
              Medan vi har denna interpellationsdebatt i dag håller ett omfattande
              skuggsamhälle på att breda ut sig – ett samhälle där män och kvinnor
              lever i det allra djupaste av utanförskap och där barn föds in
              i detta utanförskap, med väldigt allvarliga konsekvenser.
            </seg>
          </u>
          <u>
            <seg>
              Vid årets ingång hade polisen 21 000 utvisningsärenden. Migrationsverket
              bedömer att ungefär 46 000 personer kommer att gå under jorden
              kommande år efter att ha fått ett nej. Om man summerar detta handlar
              det om närmare 70 000 människor. Fundera på det – 70 000 människor!
              Det motsvarar ungefär storleken på en medelstor svensk stad. All
              erfarenhet visar att om man ska förhindra detta måste man sätta
              in insatser innan skuggsamhället har bitit sig fast. När det väl
              har gjort detta är det oftast svårt att lyckas hantera det.
            </seg>
          </u>
          <u>
            <seg>
              Det svar jag har fått av migrationsministern tycker jag ger intrycket
              att återvändandet nu förbättras. Det skulle jag säga är en sanning
              med stor modifikation. Det är lite samma vackert-väder-politik
              som ledde Sverige in i flyktingkrisen.
            </seg>
          </u>
          <u>
            <seg>
              Att fler återvänder hem är fullt naturligt mot bakgrund av att
              många fler har sökt asyl i Sverige. Det är så självklart att det
              egentligen inte skulle behöva sägas. Samtidigt kan en stor del
              av årets siffra förklaras av det faktum att fler personer har
              dragit tillbaka sina asylansökningar.
            </seg>
          </u>
          <u>
            <seg>
              Migrationsverket skriver i sin prognos att de förväntas bli färre
              kommande år, och även antalet ogrundade ansökningar förväntas
              minska. Det är i och för sig bra, men det innebär också att det
              frivilliga återvändandet förväntas minska kommande år. Vi vet
              dessutom att återvändandet till Irak och Afghanistan kommer att
              behöva öka. Det är länder som vi känner till ofta är svåra att
              lyckas verkställa utvisningar och avvisningar till.
            </seg>
          </u>
          <u>
            <seg>
              Om vi summerar kommer alltså det frivilliga återvändandet att
              minska. Detta medför att fler behöver verkställas med tvång. Det
              är den kritiska punkten. Låt mig citera ur regeringens egen budgetproposition:
              ”Antalet tvångsvisa utresta minskade under 2015 med ca 10 procent
              jämfört med 2014”.
            </seg>
          </u>
          <u>
            <seg>
              Detta innebär alltså att samtidigt som fler får avslag på sina
              asylansökningar och fler går under jorden minskar verkställandet
              med tvång. Detta är väldigt problematiskt. Vi ser inga förbättringar
              vad gäller arbetet med tvångsvist återvändande, utan tvärtom ser
              vi en försämring samtidigt som utmaningarna är större än någonsin
              tidigare.
            </seg>
          </u>
          <u>
            <seg>
              Herr talman! Hur hanterar man detta? Den överenskommelse som
              vi gjorde förra hösten om slopad dagersättning är en viktig del.
              Det är en tydlig signal, men det är uppenbart att det inte kommer
              att räcka. Lika uppenbart är att de satsningar som har skett eller
              som ska ske på fler poliser kommer att vara otillräckliga. Jag
              kommer tillbaka till det.
            </seg>
          </u>
          <u>
            <seg>
              Jag vill ta tillfället i akt och säga att man måste vara väldigt
              tydlig under hela asylprocessen. Ekonomiskt bistånd ska inte gå
              till personer som har fått avslag på sin asylansökan och som alltså
              uppehåller sig utan tillstånd i landet. Att betala i väntan på
              resehandlingar kan vara okej, men att gå in och betala hyra som
              man gör i exempelvis Malmö eller som ministerns partikamrater
              i Stockholm nu vill göra menar jag är fel väg.
            </seg>
          </u>
          <u>
            <seg>
              Jag skulle vilja ta tillfället i akt och fråga migrationsministern
              hur han ser på det faktum att hans partikamrater i flera större
              städer nu gör detta.
            </seg>
          </u>
          <note type="speaker">
            Anf. 10 Justitie- och migrationsminister MORGAN JOHANSSON (S):
          </note>
          <u>
            <seg>
              Herr talman! Det är fascinerande att höra hur Johan Forssell
              fortsätter att kritisera sin egen tidigare moderatledda regering.
              Han kallar det lite raljant för vacker t -väder-politik. Det kan
              inte vara roligt för tidigare moderata statsråd att behöva höra,
              men det är en fråga som ni får reda ut mellan er.
            </seg>
          </u>
          <u>
            <seg>
              Det som ligger framför oss nu är framför allt två stora utmaningar.
              Den ena är etableringen av dem som får stanna. Jag tror som sagt
              att det kommer att gå bra för dem. De går ut på den starkaste
              arbetsmarknad som vi har haft på många år. Vi bygger i kapp bostadsbristen,
              och vi har en mycket hög produktionstakt när det gäller bostäder.
            </seg>
          </u>
          <u>
            <seg>
              Den andra handlar om dem som inte får stanna. Grundprincipen
              är att om man har fått avslag ska man återvända hem. Antalet som
              lämnar Sverige har ökat, som jag sa i mitt svar. Det frivilliga
              återvändandet har ökat kraftigt. Det samlade antal som har lämnat
              Sverige under året uppgår som sagt till 17 800. Jag tror att uppemot
              20 000 kommer att ha lämnat Sverige innan året är slut. Det är
              en kraftig ökning i förhållande till förra året.
            </seg>
          </u>
          <u>
            <seg>
              Dessutom är det inte fler som avviker. Om vi går tillbaka ett
              år var det ungefär 10 000 som avvek – ungefär lika många som har
              avvikit hittills. Det är naturligtvis inte bra när människor avviker,
              men samtidigt är det rätt remarkabelt att inte fler gör det, när
              vi har så pass många avslag.
            </seg>
          </u>
          <u>
            <seg>
              Jag hävdar därför att återvändandet fungerar bättre nu än tidigare.
              Varför fungerar det bättre? Jo, det gör det därför att vi har
              utökat resurserna till polisen och gett polisen ett tydligt uppdrag
              att genomföra och se till att fler återvänder. Vi har 100 nya
              förvarsplatser som vi använder. Vi har den nya lagstiftningen
              som innebär att man blir av med ersättning och boende, alltså
              det som vi kom överens om. Vi har sambandsmännen som vi har placerat
              ut. Vi har ett nytt avtal med Afghanistan som inte fanns tidigare.
              Och vi har återvändandebidraget, det vill säga att man får ett
              stöd för att kunna starta om sitt liv i det land man kommer från.
            </seg>
          </u>
          <u>
            <seg>
              Vi använder nu tio gånger så mycket för detta som vi gjorde förra
              året, och jag tror att det har haft mycket stor betydelse. Exempelvis
              har över 800 återvänt till Afghanistan under detta år. Nästan
              3 000 har åt ervänt till Irak under detta år. Johan Forssell sa
              att det var svårt att få människor att återvända dit, men det
              fungerar faktiskt.
            </seg>
          </u>
          <u>
            <seg>
              Kvar blir då frågan vad som händer med dem som inte återvänder
              frivilligt och dem som vi inte klarar av att med tvång se till
              att de återvänder. Man måste vara tydlig med att det inte blir
              något bra liv för dem som kommer att vara kvar här i Sverige utan
              uppehållstillstånd. Det måste man nog ändå säga. Vi måste göra
              vad vi kan för att se till att det inte etableras ett sådant parallellsamhälle
              som interpellanten pekar på.
            </seg>
          </u>
          <u>
            <seg>
              Ett förslag som vi har lagt fram är att man ska möjliggöra för
              arbetsplatsinspektioner. Jag tror nämligen att det finns en stor
              risk för att arbetsgivare utnyttjar denna situation, att folk
              får jobba för 30 kronor i timmen och bo i en källare och att dessa
              människor exploateras.
            </seg>
          </u>
          <u>
            <seg>
              Jag har sett att det är blandade budskap från oppositionen i
              denna fråga. Centern har sa gt att de absolut inte vill ha några
              arbetsplatsinspektioner. De vill uppenbarligen skydda de arbetsgivare
              som utnyttjar dessa människor. Men jag har inte hört något klart
              ställningstagande från Moderaterna i denna fråga.
            </seg>
          </u>
          <u>
            <seg>
              Min fråga till Johan Forssell är därför: Hur kommer ni att ställa
              er till arbetsplatsinspektioner? Kommer ni att vara för denna
              möjlighet, även om Centern har sagt nej?
            </seg>
          </u>
          <note type="speaker">
            Anf. 11 JOHAN FORSSELL (M):
          </note>
          <u>
            <seg>
              Herr talman! Det är Migrationsverket som har gjort bedömningen
              att det är svårt att utvisa personer med tvång till Afghanistan.
              Jag säger det för att det ska stå klart för migrationsministern.
            </seg>
          </u>
          <u>
            <seg>
              När det gäller vad som skulle ha gjorts tidigare – vi hamnar
              ofta i den typen av debatter – återkommer jag alltid till att
              mer borde ha gjorts tidigare. Jag tror inte heller att någon som
              har följt den migrationspolitiska debatten har missat det faktum
              att Moderaterna har varit mycket tydliga med detta.
            </seg>
          </u>
          <u>
            <seg>
              Någon större självkritik från migrationsministern har jag däremot
              inte kunnat höra. Jag undrar om Morgan Johansson verkligen är
              rätt person att kritisera Moderaterna för detta.
            </seg>
          </u>
          <u>
            <seg>
              Morgan Johansson framförde i sin tidigare profession enligt Sydsvenskan
              i mars 2013 budskapet: Regeringen borde säga till polisen att
              prioritera det – det vill säga bostadsinbrotten – i stället för
              avvisningarna.
            </seg>
          </u>
          <u>
            <seg>
              Morgan Johansson tog i stället tillfället att kritisera regeringen
              för att göra för mycket på området. Det tycker jag är ganska häpnadsväckande,
              och var och en får bedöma med vilken trovärdighet som migrationsminis
              ­ tern står här i dag och tycker att andra har gjort för lite.
            </seg>
          </u>
          <u>
            <seg>
              Nåväl, jag ska summera. Vi vet alltså att det tvångsvisa återvändandet
              har minskat samtidigt som utmaningarna är större än tidigare.
              Migrationsverket pekar på att närmare 70 000 människor inom några
              år kan bo i Sverige utan tillstånd – ett helt nytt skuggsamhälle
              som vi inte har sett tidigare. Vi vet också att man måste vidta
              åtgärder innan detta skuggsamhälle har vuxit fram.
            </seg>
          </u>
          <u>
            <seg>
              Då har vi från Moderaterna sagt några saker. Vi behöver först
              och främst fler poliser som kan verkställa dessa utvisningar.
              Vi har pekat på minst 2 000 personer. För detta krävs också resurstillskott.
              Då menar jag inte regeringens så kallade satsning på 100 miljoner
              nästa år. Det är nog ingen förutom regeringen som tycker att det
              är en särskilt stor satsning.
            </seg>
          </u>
          <u>
            <seg>
              Jag tror att vi också behöver ett tydligt ledarskap högst upp
              i Polismyndigheten. Vi har nu från hela oppositionen gett besked
              om att vi saknar förtroende för rikspolischefen. I tidningarna
              har jag kunnat utläsa att det nu är 1 procent av svenska folket
              som har mycket stort förtroende för honom.
            </seg>
          </u>
          <u>
            <seg>
              Vi har också sagt att vi vill göra en kartläggning av situationen.
              Vi vet fortfarande inte hur många som faktiskt uppehåller sig
              i Sverige utan tillstånd. Vi behöver skaffa oss mer kunskap.
            </seg>
          </u>
          <u>
            <seg>
              Vi behöver en kraftig utbyggnad av förvarsverksamheten. Vi har
              från Moderaterna föreslagit ytterligare 100 platser utöver det
              som regeringen har föreslagit. Vi behöver en verksamhet i hela
              Sverige. Det är ohållbart att det som ligger längst norrut i dag
              ligger i Gävle.
            </seg>
          </u>
          <u>
            <seg>
              Vi behöver en fördubblad, eller kanske till och med slopad, preskrip
              ­ tionstid. Den är i dag fyra år. Sedan slutar polisen att leta.
              Fyra år är i sammanhanget en ganska kort tid, och den bör, som
              sagt, minst fördubblas.
            </seg>
          </u>
          <u>
            <seg>
              Sedan behöver vi vara tydliga med att ekonomiskt bistånd inte
              ska gå till personer som uppehåller sig utan tillstånd i Sverige.
              Att betala ut mindre summor i väntan på att människor får ut sina
              resehandlingar kan vara en sak. Men om man försörjer människor
              under lång tid och betalar hyran sänder man ut dubbla signaler.
            </seg>
          </u>
          <u>
            <seg>
              Fundera på tydligheten i följande: Sök asyl och få nej. Bryt
              mot domstolsbeslut och gå under jorden. Då får du pengar.
            </seg>
          </u>
          <u>
            <seg>
              Jag uppfattade inget svar från Morgan Johansson om hur han ställer
              sig till att partikamraterna i till exempel Malmö eller Stockholm
              – det har vi kunnat läsa om den senaste veckan – nu tar steg i
              denna riktning. Det riskerar nämligen att förta de andra insatser
              som sker. I stället för att minska skuggsamhället cementerar man
              det snarare.
            </seg>
          </u>
          <u>
            <seg>
              När regeringen presenterade sitt förslag om arbetsplatsinspektioner
              sa jag att vi ska titta på detta. Jag tror att det kan vara motiverat.
              Vi ska titta på det när det finns mer material om det. Men jag
              utesluter definitivt inte det. Det är ungefär det tydliga besked
              som jag kan ge nu innan jag har läst mer om detta. Men jag skulle
              också uppskatta om jag kan få ett svar från migrationsministern
              om partikamraterna i Stockholm och Malmö.
            </seg>
          </u>
          <note type="speaker">
            Anf. 12 Justitie- och migrationsminister MORGAN JOHANSSON (S):
          </note>
          <u>
            <seg>
              Herr talman! Först av allt vill jag säga att det är fler som
              lämnar Sverige i år än förra året. Det är en ökning med över 30
              procent.
            </seg>
          </u>
          <u>
            <seg>
              Då säger Johan Forssell att det inte är fler som avvisas med
              tvång. Det är som om det skulle vara något slags självändamål
              att avvisa människor med tvång.
            </seg>
          </u>
          <u>
            <seg>
              Varför är det fler som återvänder frivilligt nu än det var tidigare?
              Det är bland annat för att vi använder oss av återetableringsstödet
              tio gånger så mycket som vi gjorde förra året. Då hade vi ungefär
              200 sådana ärenden. Nu har vi ungefär 2 000 sådana ärenden. Det
              är inget självändamål att avvisa människor med tvång när man kan
              göra det på frivillig basis och det fungerar. Över 17 000 människor
              i sådana ärenden har hittills i år lämnat Sverige. Jag skulle
              tro att det blir uppemot 20 000 innan detta år är slut. Det är
              fler än tidigare.
            </seg>
          </u>
          <u>
            <seg>
              Det är inte fler som avviker. Om man går tillbaka några år ser
              man en siffra på ungefär 10 000. Det är alltid svårt att veta
              vart dessa människor tar vägen. En del lämnar Sverige utan att
              vi vet om det. Andra riskerar, som sagt, att gå under jorden.
            </seg>
          </u>
          <u>
            <seg>
              En av de saker som nu är mest effektiv a är gränspolisens ökade
              insatser. Vi har gått in med mer resurser och ett tydligt uppdrag,
              både till polisen och till Kriminalvårdens transporttjänst, för
              att underlätta detta. Det ser rimligen Johan Forssell också nu,
              inte minst när det gäller diskussionen i Malmö om gränspolisen,
              som till exempel frågar socialtjänsten i Malmö om adresser. Det
              har de rätt att göra enligt utlänningslagen. Det är en effekt
              av de t uppdrag som polisen har fått.
            </seg>
          </u>
          <u>
            <seg>
              Vi går inte bara in med 100 miljoner till polisen. Vi kommer
              under de närmaste åren att gå in med uppemot 2 miljarder till
              polisen. Vi kommer att behöva anställa fler poliser och fler civilanställda.
            </seg>
          </u>
          <u>
            <seg>
              Men, som sagt, det är inte ett självändamål att använda sig av
              polisen för att avvisa folk när man kan göra det frivilligt inom
              ramen för Migra ­ tionsverket.
            </seg>
          </u>
          <u>
            <seg>
              Det handlar alltså om utökade res urser till polisen, 100 nya
              för varsplatser, den nya lagstiftningen och avtalet med Afghanistan.
              Det är riktigt att det var svårt att tvångsavvisa till Afghanistan
              innan vi hade ett avtal. Nu har vi ett avtal som vi förhandlade
              fram i höstas. Det innebär att Afghani ­ stan åtar sig att även
              ta emot de personer som avvisas med tvång. Vi har även ett avtal
              med Irak i den delen. Sammanlagt över 800 personer har åkt tillbaka
              till Afghanistan bara i år, och nästan 3 000 har åkt tillbaka
              till Irak i år. Det är mycket höga siffror.
            </seg>
          </u>
          <u>
            <seg>
              Jag tror att det som nu behövs är att det på arbetsmarknaden
              inte etablerar sig fler skumraskhistorier där man exploaterar
              människor som befinner sig i en svår situation. Vi har sett för
              mycket av det. Då säger Johan Forssell att han ska titta på detta
              och att han inte utesluter arbetsplatsinspektioner. Men förstår
              han inte hur pass viktigt detta är? Annars riskerar vi att människor
              exploateras och att det blir en snedvriden konkurrens. En del
              butiker och krogar kommer kanske att ha folk som diskar för 10
              kronor i timmen, medan andra som är mer nogräknade inte kommer
              att ha det. Då blir konkurrensen snedvriden.
            </seg>
          </u>
          <u>
            <seg>
              När det gäller socialbidragsfrågan ska jag säga att det är kommunala
              beslut. Jag tänker inte lägga mig i vilka avvägningar kommunerna
              har gjort, utan jag kan bara konstatera att polisen har möjlighet
              att hämta ut uppgifter om personer som får ekonomiskt bistånd.
              Detta sker nu, bland annat i Malmö.
            </seg>
          </u>
          <note type="speaker">
            Anf. 13 JOHAN FORSSELL (M):
          </note>
          <u>
            <seg>
              Herr talman! Jag måste säga att migrationsministern är förvånansvärt
              nöjd mot bakgrund av den utveckling vi nu ser.
            </seg>
          </u>
          <u>
            <seg>
              Vi kan backa bandet igen. De egna prognoserna pekar alltså på
              att det inom några år kan vara 70 000 människor som bor i Sverige
              utan tillstånd. Det är ett skuggsamhälle vi aldrig har sett tidigare,
              med ett tillhörande socialt utanförskap som är någonting helt
              nytt. Vem tar ansvar för dessa personer? Vem tar ansvar för de
              barn som kommer att födas in i utanförskapet?
            </seg>
          </u>
          <u>
            <seg>
              Migrationsministern säger att det är på väg att lösa sig, trots
              att vi alltså vet att det frivilliga återvändandet förväntas minska
              under kommande år. Det har Migrationsverket skrivit i sin egen
              prognos. Samtidigt har det tvångsvisa återvändandet minskat i
              omfattning. När behoven är större än någonsin tidigare går alltså
              det tvångsvisa återvändandet ned. Det är den verklighet vi nu
              har att hantera. Regeringen tar små steg i rätt riktning, men
              jag menar att det är långt ifrån tillräckligt.
            </seg>
          </u>
          <u>
            <seg>
              Ska man förhindra att skuggsamhället uppgår till det antal personer
              jag nämnde måste man vidta åtgärder nu, innan det är på plats.
              När skuggsamhället är på plats är risken att det är för sent.
              Det är en lång rad saker som behövs. Att höra migrationsministern
              tala om stora satsningar på polisen är väldigt märkligt mot bakgrund
              av att de ligger flera år framåt i tiden. Nästa år är det 100
              miljoner kronor. Det är mycket pengar, men i sammanhanget är det
              väldigt lite. Vi från Moderaterna har gett ett rakt besked: Vi
              vill ha 2 000 poliser i närtid, och vi har budgeterat för det.
            </seg>
          </u>
          <u>
            <seg>
              När det gäller försörjningsstödet är det märkligt att migrationsminis
              ­ tern när det gäller nyanlända gärna vill ha uppfattningar om
              olika kommuner och vad de gör och inte gör – varje gång. När det
              kommer till de egna partikamraterna i Skåne, där migrationsministern
              är hemmahörande, eller i Stockholm vill han dock inte ha någon
              uppfattning. Det tycker jag är en mycket märklig inställning.
            </seg>
          </u>
          <u>
            <seg>
              Jag hoppas att migrationsministern lyssnar till Moderaternas
              förslag. Låt mig också avsluta med att önska honom, liksom talmannen
              och medarbetare, en god jul!
            </seg>
          </u>
          <note type="speaker">
            Anf. 14 Justitie- och migrationsminister MORGAN JOHANSSON (S):
          </note>
          <u>
            <seg>
              Herr talman! Skillnaden är ju att vi sedan i våras har en anvisningslag
              som säger att alla kommuner ska ta emot. Det är där jag efterfrågar
              moderat ledarskap, för att försöka se till att Moderaterna på
              kommunal nivå lever upp till det vi har kommit överens om på central
              nivå. Det har ni inte riktigt klarat ut, Johan Forssell, och det
              är en skillnad.
            </seg>
          </u>
          <u>
            <seg>
              Bekymret för polisen har faktiskt inte varit det ekonomiska.
              Polisen har haft överskott de senaste åren, och det är faktiskt
              överskott som man nu skjuter över till nästa år. Problemet har
              i stället rört omorganiseringen. Moderaterna säger att vi ska
              ha 2 000 poliser i närtid, men det tar ett antal år att utbilda
              poliser. Inte ens om Moderaterna trollade med knäna skulle de
              klara av att snabbt få fram nya poliser.
            </seg>
          </u>
          <u>
            <seg>
              Däremot kan man anställa civilanställda, vilket vi nu gör. De
              kan göra en del av de uppgifter poliser i dag gör och som de kanske
              inte borde göra. Då kan poliserna i stället ägna sig åt polisuppgifter.
              Under det här året har vi ökat antalet civilanställda med närmare
              600 personer som kan göra det poliser tidigare har gjort. Då frigörs
              resurser och polistimmar.
            </seg>
          </u>
          <u>
            <seg>
              Vem tar ansvar? Det frivilliga återvändandet har som sagt ökat.
              Det finns inget självändamål i att ägna sig åt tvångsmässiga återvändanden
              när man kan motivera människor att själva åka hem, frivilligt.
              Det är naturligtvis mycket bättre – för alla parter, skulle jag
              vilja säga. Det är 17 800 hittills i år. Det är nästan 3 000 till
              Irak och över 800 till Afghanistan, och sedan har vi då övriga
              länder. Det är en ökning med över 30 procent på bara ett år.
            </seg>
          </u>
          <u>
            <seg>
              Det är klart att vi måste göra mer, men man kan inte påstå att
              det inte går åt rätt håll. Det gör det faktiskt. Det är en stor,
              svår och etiskt ganska problematisk fråga, men vi måste vara beredda
              att hantera den.
            </seg>
          </u>
          <u>
            <seg>
              Jag vill avslutningsvis önska även Johan Forssell en god jul
              och ett gott nytt år.
            </seg>
          </u>
          <note>
            Överläggningen var härmed avslutad.
          </note>
          <note>
            § 8 Svar på interpellation 2016/17:181 om kostnadseffektiviserad
            asylhantering
          </note>
          <note type="speaker">
            Anf. 15 Justitie- och migrationsminister MORGAN JOHANSSON (S):
          </note>
          <u>
            <seg>
              Herr talman! Sotiris Delis har frågat mig vilka initiativ jag
              är beredd att ta för att Migrationsverkets asylhantering ska bli
              mer kostnadseffektiv.
            </seg>
          </u>
          <u>
            <seg>
              Regeringen har tagit flera initiativ för att Migrationsverkets
              asylhantering ska bli mer kostnadseffektiv. En av åtgärderna var
              att redan i regleringsbrevet för budgetåret 2016 ge Migrationsverket
              i uppdrag att förkorta handläggningstiderna och öka produktiviteten
              för asylansökningar såväl på kort som på lång sikt. Migrationsverket
              har därefter beslutat om ett nytt arbetssätt för handläggning
              av asylärenden samt om avarbetningsåtgärder. Utfallet har blivit
              förbättrad produktivitet.
            </seg>
          </u>
          <u>
            <seg>
              Tvärtemot vad Sotiris Delis anger visar Migrationsverkets senaste
              prognos att produktiviteten ser ut att öka jämfört med både 2015
              och 2014 samt ligga på ungefär samma nivå som de två åren dessförinnan.
              Ökningen jämfört med de två senaste åren sker trots att det finns
              flera faktorer som påverkar produktiviteten negativt. Migrationsverket
              hanterar till exempel sedan den tillfälliga lagens ikraftträdande
              två parallella lagstiftningar, vilket ökar komplexiteten i handläggningen.
            </seg>
          </u>
          <u>
            <seg>
              Även regeringens satsningar i form av ökade medel, som möjliggjort
              att Migrationsverket på kort tid har kunnat genomföra nödvändiga
              och kraftiga personalförstärkningar, har initialt en negativ inverkan
              på produktiviteten. Migrationsverket bedömer att vidtagna åtgärder
              kommer att medföra ytterligare produktivitetsökningar under de
              kommande åren.
            </seg>
          </u>
          <u>
            <seg>
              Regeringen har vidare vidtagit åtgärder för att med bibehållen
              rättssä ­ kerhet öka förutsättningarna för asylsökande som överklagat
              Migrations ­ verkets beslut att få ett snabbt slutligt avgörande
              för att därigenom förkorta vistelsetiderna i Migrationsverkets
              mottagande. Migrationsverket, migra ­ tionsdomstolarna, Migrationsöverdomstolen
              och Domstolsverket har fått i uppdrag att fortsätta att effektivisera
              handläggningen av asylärenden och asylmål just i syfte att uppnå
              förkortade vistelsetider i mottagningssyste ­ met.
            </seg>
          </u>
          <u>
            <seg>
              Sotiris Delis framför att Migrationsverket felaktigt tar på sig
              hela utredningsansvaret i första instans av asylprocessen. Som
              i andra förvaltningsärenden ligger bevisbördan i princip på den
              sökande. Migrationsverkets utredningsansvar i asylärenden är emellertid
              mycket omfattande, vilket framgår av allmänna förvaltningsrättsliga
              principer, förarbetena till utlänningslagen samt avgöranden från
              Migrationsöverdomstolen och Europadomstolen.
            </seg>
          </u>
          <u>
            <seg>
              För att fortsätta med effektiviseringen av asylprocessen avser
              regeringen att vidta ytterligare åtgärder under 2017. Dessa bereds
              för närvarande inom Regeringskansliet.
            </seg>
          </u>
          <note type="speaker">
            Anf. 16 SOTIRIS DELIS (M):
          </note>
          <u>
            <seg>
              Herr talman! Jag tackar statsrådet för svaret.
            </seg>
          </u>
          <u>
            <seg>
              Enligt riksdagens utredningstjänsts rapport gällande kostnader
              för Migrationsverkets handläggningstider kostade mottagandet av
              asylsökande hela 17 miljarder för de 100 000 som är inskrivna
              hos Migrationsverket. Beloppet beror på hur man väljer att ange
              de rörliga kostnaderna på mellan 5,8 och 16,6 miljarder k rono
              r. När det gäller de rörliga kostnaderna menar jag att man kan
              göra effektiviseringar.
            </seg>
          </u>
          <u>
            <seg>
              Statsrådet berörde inte en enda siffra i sitt svar till mig,
              vilket innebär att jag nödgas att ta upp några problem med Migrationsverkets
              verksamhet. Jag önskar få dem kommenterade.
            </seg>
          </u>
          <u>
            <seg>
              Migrationsverket prioriterar nu asylärenden med sannolika bifall.
              Det går snabbare, vilket förklarar de ökningar i antal avgjorda
              ärenden som ministern hänvisar till. Det gör också att andra ärenden
              blir liggande, och det gäller typiskt sett mer komplexa ärenden.
              Därmed kan vi förvänta oss en försämrad produktivitet framöver.
              Dagens förbättring kan alltså förväntas sväljas av en försämring.
              Hur kommenterar statsrådet det?
            </seg>
          </u>
          <u>
            <seg>
              Migrationsverket har anställt motsvarande 2 000 nya årsarbetskrafter
              inom loppet av ett år och fått mycket kraftigt ökade resurser.
              Om inte detta leder till fler avgjorda ärenden med kvalitet vore
              det något av en skandal. Vad gör statsrådet rent konkret för att
              möta dessa förstärkningar med ökad effektivitet?
            </seg>
          </u>
          <u>
            <seg>
              Herr talman! Utfärdandet av arbetstillstånd är en viktig del
              av Migra ­ tionsverkets verksamhet. Vi hör dock upprepade berättelser
              om långa vän ­ tetider som drabbar enskilda och påverkar företag
              negativt. Detta är inte rimligt i dagens läge. Man måste få verksamheten
              med arbetstillstånd att fungera, inte minst med tanke på de stora
              resurstillskott Migrationsverket har fått. Vad gör statsrådet
              för att säkerställa detta?
            </seg>
          </u>
          <u>
            <seg>
              I en internrapport från i somras rörande Migrationsverket angavs
              att genomsnittet för avgjorda ärenden per årsarbetare på en asylenhet
              en dast var omkring ett i veckan. Detta ska jämföras med Finland,
              där motsvarande siffra uppges vara fyra ärenden per vecka.
            </seg>
          </u>
          <u>
            <seg>
              Nu talar statsrådet om förbättrad effektivitet, vilket förstås
              är positivt, även om det i alla fall delvis kan förklaras med
              en prioritering av ärenden med sannolika bifall.
            </seg>
          </u>
          <u>
            <seg>
              Mot denna bakgrund är min fråga: Vilken är 2016 års siffra vad
              gäller antalet avgjorda ärenden per årsarbetare och vecka på asylenheterna?
            </seg>
          </u>
          <note type="speaker">
            Anf. 17 Justitie- och migrationsminister MORGAN JOHANSSON (S):
          </note>
          <u>
            <seg>
              Herr talman! Migrationsverket fattar fler beslut än vad man någonsin
              har gjort. I år har man fattat över 100 000 beslut – jag skulle
              tro att antalet kommer upp i 115 000. Förra månaden, november,
              fattade Migrationsverket 15 000 beslut, vilket är all-time-high
              för asylärenden.
            </seg>
          </u>
          <u>
            <seg>
              Sotiris Delis påstår att produktiviteten har fallit, men det
              är ju precis tvärtom. Detta är fel. Produktiviteten har ökat.
              Han efterfrågar siffror om antalet avgjorda asylärenden per årsarbetare,
              vilket är vårt sätt att mäta effektiviteten. Låt mig då dra dessa
              siffror, så att vi kan få med dem i riksdagens protokoll.
            </seg>
          </u>
          <u>
            <seg>
              Nu talar vi om antalet avgjorda asylärenden per årsarbetare.
              År 2013 var det 57. År 2014, som var Alliansens sista år, var
              det 49. År 2015 präglades, som Sotiris Delis vet, av ett stort
              mottagande, och man fick ägna sig åt att ordna boende till väldigt
              många människor. Antalet för 2015 var 40. Antalet för 2016 är
              57, vilket innebär att vi är tillbaka på 2013 års siffror. Prognosen
              för 2017 är 61 avgjorda asylärenden per årsarbetare.
            </seg>
          </u>
          <u>
            <seg>
              I år har vi sett en kraftig ökning av produktiviteten, både i
              förhållande till Alliansens sista år, 2014, och till 2015. Så
              är det med siffrorna.
            </seg>
          </u>
          <u>
            <seg>
              Jag skulle vilja säga att detta är ganska remarkabelt, eftersom
              ökningen av produktiviteten sker samtidigt som vi har gjort väldigt
              många nyanställningar. Det tar tid för de nya att börja kunna
              fatta egna beslut och komma in i verksamheten, men trots detta
              har vi i år fått en ökad produktivitet.
            </seg>
          </u>
          <u>
            <seg>
              Detta gäller även för den totala delen. Antalet som sitter och
              väntar på att få sina asylbesked har minskat kraftigt. I början
              av året hade vi 150 000 som satt och väntade; nu ligger vi ned
              e mot 80 000 – siffran för november var 81 000.
            </seg>
          </u>
          <u>
            <seg>
              Vi betar av de köer som uppstod förra året. Den genomsnittliga
              handläggningstiden ligger på 10,8 månader. Vi ska nog vara beredda
              på att den kommer att öka något ytterligare. Så ser situationen
              ut.
            </seg>
          </u>
          <u>
            <seg>
              I år har den minskade inströmningen av asylsökande medfört att
              kostnaderna för Migrationsverket har blivit mycket lägre än vad
              man tidigare har trott. Jag kunde lämna tillbaka 6 miljarder kronor
              till finansministern i årets budget. Detta är pengar som Migrationsverket
              inte behövde använda sig av, eftersom antalet som kommer hit har
              minskat i förhållande till den tidigare prognosen.
            </seg>
          </u>
          <u>
            <seg>
              Problemet just nu, skulle jag vilja säga, är egentligen inte
              produktiviteten på Migrationsverket eller hur man handlägger ärendena.
              Problemet just nu är att det är alltför många som blir kvar på
              boendena och som inte kommer ut i kommunerna. Just nu är det lite
              drygt 20 000 som har uppehållstillstånd men som inte har kommit
              ut i kommunerna. Där kan också Sotiris Delis göra en insats, eftersom
              det framför allt är moderata kommuner som släpar efter i sitt
              mottagande.
            </seg>
          </u>
          <u>
            <seg>
              Om Sotiris Delis vill utöva ett ledarskap i denna fråga – om
              han vill se till att detta fungerar bättre och att statens kostnader
              blir mindre – handlar det om att se till att kommunerna tar emot
              dem som nu har fått uppehållstillstånd. Där kan han hjälpa till.
            </seg>
          </u>
          <note type="speaker">
            Anf. 18 SOTIRIS DELIS (M):
          </note>
          <u>
            <seg>
              Herr talman! Jag var här tidigare, när statsrådet debatt erade
              med mina kollegor, och hörde exakt samma argument: Gå hem, Moderaterna,
              och gör jobbet! Det är mycket märkligt att statsrådet inte lyssnade
              på mina kollegors noteringar och analyser. Jag vågar påstå att
              antalet socialdemokratiska kommuner i Sverige som bryter mot detta
              – något som statsrådet vägrar att kommentera – är större än antalet
              moderata motsvarigheter.
            </seg>
          </u>
          <u>
            <seg>
              Jag envisas med att stanna kvar vid att det i den här processen
              finns mycket pengar som vi måste hantera effektivt, och ett nöjt
              och optimistiskt statsråd gör mig ännu mer misstänksam.
            </seg>
          </u>
          <u>
            <seg>
              Bland annat ökar kostnaderna för offentliga biträden. Här har
              Moderaterna föreslagit ett tak på åtta timmar för arvode i första
              instans till offentliga biträden – detta för att öka kostnadskontrollen.
              Jag är osäker på vad statsrådet anser om detta förslag från Moderaterna.
              Det får statsrådet gärna berätta här och nu.
            </seg>
          </u>
          <u>
            <seg>
              Jag undrar också vad statsrådet gör för att minska kostnaderna
              för offentliga biträden i asylprocessen.
            </seg>
          </u>
          <u>
            <seg>
              Lika viktigt som effektivitet, om än inte viktigare, är kvalitet
              i asylprövningen. Här finns det brister hos Migrationsverket,
              vilket regeringen själv har påpekat i sin budgetproposition för
              2017. Man är bra på till exempel service och bemötande, men man
              är mindre bra vad gäller utredningsdjup och bevisvärdering i asylärenden.
            </seg>
          </u>
          <u>
            <seg>
              Vad gör statsrådet för att säkerställa kvaliteten i asylprövningen?
              Självklart är detta alltid viktigt, inte minst med tanke på det
              stora antal ärenden som Migrationsverket nu har haft, och fortfarande
              har, att hantera.
            </seg>
          </u>
          <u>
            <seg>
              Herr talman! Sammantaget är min bild fortsatt att det finns ett
              stort utrymme för förbättrad effektivitet och en mer ändamålsenlig
              organisation vad gäller Migrationsverket.
            </seg>
          </u>
          <u>
            <seg>
              Min undran är om regeringen är beredd att gå i en sådan riktning
              och att göra en sådan översyn som skulle behövas. Är statsrådet
              i så fall beredd att ta till sig av de förslag som jag hänvisar
              till?
            </seg>
          </u>
          <note type="speaker">
            Anf. 19 Justitie- och migrationsminister MORGAN JOHANSSON (S):
          </note>
          <u>
            <seg>
              Herr talman! Jag påpekade bara att den viktigaste insats Sotiris
              Delis kan göra om han vill göra en insats för att minska statens
              kostnader är att underlätta för kommunerna att ta emot dem som
              har fått uppehållstillstånd, så att de kan komma ut i kommunerna.
              Vi har, som sagt, över 20 000 människor som sitter på Migrationsverkets
              boenden.
            </seg>
          </u>
          <u>
            <seg>
              Det är framför allt moderata kommuner som inte levererar, både
              historiskt sett och nu. Jag är från Skåne och känner kommuner
              som Vellinge väldigt väl. Här har vi Lidingö, Täby och Danderyd
              och så vidare, som historiskt sett inte har velat göra någonting.
              De har till och med gjort det till en del av sin politik att inte
              ta emot asylsökande.
            </seg>
          </u>
          <u>
            <seg>
              Dessa kommuner har dessutom försvårat för sig själva när de har
              gjort sig av med sina kommunala bostadsbolag, så att de inte ens
              har det bostadspolitiska verktyget kvar för att kunna lösa problemet.
              Täby är en kommun där man knappt har byggt någonting på tio år,
              och där man även för tio år sedan sa nej till att över huvud taget
              ta emot asylsökande.
            </seg>
          </u>
          <u>
            <seg>
              Pengarna från välfärdsmiljarderna – dessa 10 miljarder – vill
              de ha, men de vill inte göra vad de ska för att ta emot flyktingar.
            </seg>
          </u>
          <u>
            <seg>
              Produktiviteten i asylhanteringen har ökat, som sagt. Jag redovisade
              de siffrorna för Sotiris Delis. Produktiviteten är högre i dag
              än under Alliansens sista år. Vi ser framför oss en ökad produktivitet
              också under 2017.
            </seg>
          </u>
          <u>
            <seg>
              Sotiris Delis påstår att man har prioriterat enkla ärenden som
              man kan bifalla. Bifallsandelen ligger på 59 procent, och det
              är ingen uppseendeväckande siffra. Det är väldigt stora grupper
              av syrier som prövas, och de får till 100 procent bifall i de
              fall som prövas. Så det är ingen uppseendeväckande siffra. Ser
              vi framåt är det nog inte någon faktor som kommer att spela in.
            </seg>
          </u>
          <u>
            <seg>
              Slutligen när det gäller rättssäkerheten vill jag inte försämra
              den i dessa asylärenden. Det är vad det hade inneburit om vi hade
              gått Moderaternas väg.
            </seg>
          </u>
          <note type="speaker">
            Anf. 20 SOTIRIS DELIS (M):
          </note>
          <u>
            <seg>
              Herr talman! Statsrådet fortsätter att bolla över regeringsansvaret
              till oppositionen. Han säger till oss: Si och så gjorde ni när
              ni hade regeringsmakten. Men frågan är: Vad gör ni nu när ni har
              regeringsmakten?
            </seg>
          </u>
          <u>
            <seg>
              Migrationsverket är i behov av en nystart. Det är nu ett antal
              månader sedan generaldirektör Anders Danielsson slutade. Vad är
              tidsperspektivet för att få en ny generaldirektör på plats för
              denna viktiga myndighet? Det finns ett värde med en ordinarie
              myndighetschef som tar itu med de strukturreformer som så väl
              behövs.
            </seg>
          </u>
          <u>
            <seg>
              Avslutningsvis vill jag tacka statsrådet för diskussionen i ett
              angeläget och kritiskt ämne. Jag hoppas att statsrådet och regeringen
              är beredda att lyssna samt att – där det är motiverat – vara prestigelösa
              för att möta de utmaningar som vi har framför oss.
            </seg>
          </u>
          <u>
            <seg>
              Jag vill passa på att tillönska statsrådet, kollegorna i kammaren
              samt talmannen och presidiet allt gott inför de kommande jul-
              och nyårshelgerna.
            </seg>
          </u>
          <note type="speaker">
            Anf. 21 Justitie- och migrationsminister MORGAN JOHANSSON (S):
          </note>
          <u>
            <seg>
              Herr talman! Jag vill också tacka för debatten och än en gång
              peka på att Migrationsverket i år fattar fler beslut än man någonsin
              har gjort tidigare, uppemot 115 000 beslut. Bara i november har
              man fattat 15 000 beslut – all - time - high.
            </seg>
          </u>
          <u>
            <seg>
              Produktiviteten ökar. Produktiviteten är högre nu än vad den
              var under Alliansens sista år. Prognosen framöver visar att produktiviteten
              kommer att öka ännu mer. Detta är särskilt anmärkningsvärt mot
              bakgrund av att man har anställt väldigt många nya medarbetare
              på Migrationsverket. Trots det har, som sagt, produktiviteten
              fortsatt att öka.
            </seg>
          </u>
          <u>
            <seg>
              Jag är inte beredd att försämra rätten till rättsliga biträden
              på det sätt som Moderaterna har föreslagit. Det är särskilt viktigt
              nu att upprätthålla rättssäkerheten. Dessa avgöranden kan gälla
              liv eller död för människor, och de måste ha möjlighet till ett
              bra rättsligt stöd under processen. Därför är jag inte beredd
              att gå den väg som Moderaterna anvisar när det gäller rättsliga
              biträden.
            </seg>
          </u>
          <u>
            <seg>
              Allra sist vill jag önska Sotiris Delis en riktigt god jul och
              ett gott nytt år. Detsamma vill jag också önska talmannen med
              presidiet och alla som jobbar i kammaren i dag.
            </seg>
          </u>
          <note>
            Överläggningen var härmed avslutad.
          </note>
          <note>
            § 9 Svar på interpellation 2016/17:116 om en fossilfri fordonsflotta
          </note>
          <note type="speaker">
            Anf. 22 Statsrådet ANNA JOHANSSON (S):
          </note>
          <u>
            <seg>
              Herr talman! Jesper Skalberg Karlsson har frågat mig vilka åtgärder
              jag och regeringen planerar att vidta för att minska utsläppen
              i trafiksektorn och i förlängningen nå målet om en fossilfri fordonsflotta
              år 2030.
            </seg>
          </u>
          <u>
            <seg>
              Väl fungerande och hållbara transporter i hela Sverige är en
              prioriterad fråga för regeringen. I det ingår att minska transportsektorns
              klimat- och miljöpåverkan. Regeringen har under mandatperioden
              vidtagit en rad åtgärder för att minska utsläppen av växthusgaser
              från transporter i linje med målsättningen om ett fossilfritt
              Sverige.
            </seg>
          </u>
          <u>
            <seg>
              Från och med 2017 tillämpas en uppräkning av skattesatserna för
              bensin och diesel som beaktar utvecklingen av bnp. För att ge
              fortsatt stöd för bilar med låga utsläpp har regeringen föreslagit
              en förlängning av super ­ miljöbilspremien och av den tidsbegränsade
              nedsättningen av förmånsvärdet för vissa miljöanpassade bilar.
            </seg>
          </u>
          <u>
            <seg>
              Förstärkningen och förlängningen av Klimatklivet bidrar bland
              annat till att främja en elektrifiering av fordonsflottan genom
              stöd till laddstolpar och att öka tillgången på förnybart bränsle
              genom biogasproduktion.
            </seg>
          </u>
          <u>
            <seg>
              Elbusspremien bidrar såväl till minskad klimatpåverkan som till
              minskade utsläpp och minskat buller i våra tätorter. Regeringen
              avser vidare att införa ett bonus–malus-system för att styra nybilsförsäljningen
              mot mer miljöanpassade bilar. Regeringen har även beslutat om
              en lagrådsremiss där det föreslås en ny bärighetsklass, BK4, som
              gör det möjligt med tyngre fordon och fordonskombinationer på
              vissa vägar. Förslaget om att tillåta 74 tons lastbilar på delar
              av det svenska vägnätet kommer att ingå i en planerad godstrafikproposition.
            </seg>
          </u>
          <u>
            <seg>
              En viktig del i insatserna för att nå en fossilfri fordonsflotta
              är att skapa långsiktiga spelregler för hållbara biodrivmedel.
              Förnybara bränslen ska ges goda förutsättningar att konkurrera
              med fossila bränslen, så att en successivt ökande andel förnybara
              bränslen kan åstadkommas. Regeringen kommer därför att ta fram
              förslag till nya regler för de ekonomiska styrmedlen på området.
            </seg>
          </u>
          <u>
            <seg>
              Vi stärker också konkurrenskraften hos järnvägen och kollektivtrafiken
              för att ge människor och företag bättre möjligheter att välja
              klimatsmarta alternativ. Förseningarna och störningarna i tågtrafiken
              ska mötas med ett kraftigt förstärkt järnvägsunderhåll. Nu växlas
              arbetet upp , och anslaget till drift och underhåll av järnvägen
              ökar med totalt hela 47 procent under perioden 2018–2029 jämfört
              med perioden 2014–2025. Reger ­ ingen satsar också på levande
              och hållbara städer. Därför förstärks stadsmiljöavtalen.
            </seg>
          </u>
          <u>
            <seg>
              Sverige ska bli ett av världens första fossilfria välfärdsländer
              , och de nationella miljökvalitetsmålen ska nås. Detta främjar
              inte bara klimatet. Det bidrar även till att stärka innovationskraften
              i den svenska industrin och skapar nya jobb. Regeringens samverkansprogram
              för nästa genera ­ tions resor och transporter ska stärka samarbetet
              mellan stat, näringsliv och akademi för att utveckla, testa och
              demonstrera nya lösningar för effektiva transporter. Det är alltså
              inte bara moraliskt riktigt med en stark klimatpoli ­ tik – det
              är också ekonomiskt smart.
            </seg>
          </u>
          <note type="speaker">
            Anf. 23 JESPER SKALBERG KARLSSON (M):
          </note>
          <u>
            <seg>
              Herr talman! Tack, ministern, för det svaret! Jag skulle vilja
              börja den här interpellationsdebatten med att göra en liten utblick
              över de utmaning ­ ar som vi står inför på vägen mot ett fossilfritt
              samhälle. Sverige är förutom ett avlångt land också ett grönt
              föregångsland. Det säkerställs med skogen som grundpelare för
              den biobaserade ekonomin. Det är en industri som tar ansvar för
              att minska sina utsläpp. Det handlar också om innovativa företag
              som exporterar klimatsmart teknik utomlands.
            </seg>
          </u>
          <u>
            <seg>
              Sverige är på fler sätt än ett en tummelplats för idéer om det
              nya samhälle och den nya värld som växer fram.
            </seg>
          </u>
          <u>
            <seg>
              Det är våra principer för skogsbruk som ger högst avkastning
              och störst miljönytta. Det är de företag som startats i Sverige
              som i dag har femdubblat sin omsättning och skapar affärsmöjligheter
              världen över enbart med digitala prod ukter. Det är en ganska
              berömvärd utveckling.
            </seg>
          </u>
          <u>
            <seg>
              Därför är det inte så konstigt att Sverige är en så kallad decoupling
              economy, alltså en ekonomi där koldioxidutsläpp frikopplats från
              den ekonomiska tillväxten p er capita. Det här blev tydligt inte
              minst under Alliansens tid vid makten där en kostnadseffektiv
              miljö- och klimatpolitik gick hand i hand med tillväxt.
            </seg>
          </u>
          <u>
            <seg>
              Under vår tid vid makten 2006–2014 minskade utsläppen av växthusgaser
              med 19 procent. Samtidigt klarade vi den ekonomiska krisen bättre
              än alla jämförbara länder.
            </seg>
          </u>
          <u>
            <seg>
              Vad är då nästa steg? Låt oss titta på utmaningen att minska
              utsläppen från fossila bränslen. Är det i industrin som de behöver
              minska? Ja, i någon mån måste faktiskt alla bidra. Men svensk
              exportintensiv industri ligger redan i framkant, oavsett om det
              gäller stål eller cement. Anläggningarna i Sverige håller väsentligt
              högre miljöstandard än sina motsvarigheter på den globala arenan.
              Det vore därför inte önskvärt att den produktionen flyttade utomlands.
            </seg>
          </u>
          <u>
            <seg>
              Är det i elproduktionen som vi behöver minska utsläppen? Nja,
              det är egentligen bara på marginalen som vi använder fossila bränslen
              till elproduktion. D en förnybara elen ökar kraftigt, och dess
              volatilitet kompenseras ju av vattenkraften som är vår bästa reglerkraft.
            </seg>
          </u>
          <u>
            <seg>
              Lägg därtill att vi är ett land som är väl anpassat för kärnkraft.
              Vi är ekonomiskt, politiskt och geologiskt stabila. Vi har långsiktiga
              spelregler för industri och ekonomi, och en stabil tektoniskt
              platta, vilket är ganska få förunnat. Kvar blir då transporterna.
              Här finns fortfarande ett jobb att göra för en reformkraftig regering.
            </seg>
          </u>
          <u>
            <seg>
              Jag tacksam över det som Anna Johansson lyfte fram i sitt interpella
              ­ tionssvar: att miljöbilspremien och supermiljöbilspremien förlängs.
              Det är en ändamålsenlig och effektiv reform från Alliansens tid
              vid makten. Men det finns orosmoln. Utsläppen i Sverige ökar,
              bland annat från transport ­ sektorn. Därför vore det naturligt
              att titta på personbilssatsn ingarna, där själva bulken av utsläppen
              finns.
            </seg>
          </u>
          <u>
            <seg>
              Här är bonus–malus den stora aviserade reformen, och jag vill
              fråga ministern Anna Johansson mer specifikt om just detta. Hur
              går det egentligen med bonus–malus? Regeringen har fått utredningen
              till sig men har inte återkommit till riksdagen. Är bonus–malus-reformen
              prioriterad av regeringen , eller avvaktar man till nästa mandatperiod
              precis som man gör med många andra miljösatsningar?
            </seg>
          </u>
          <note type="speaker">
            Anf. 24 Statsrådet ANNA JOHANSSON (S):
          </note>
          <u>
            <seg>
              Herr talman! Utredningen om bonus–malus har överlämnats till
              regeringen. Den har varit ute på remiss och bereds nu i Regeringskansliet.
              Detta är en viktig reform för att göra det mer attraktivt att
              välja en mindre miljöpåverkande bil och mer ofördelaktigt att
              välja en törstig bil. Reger ­ ingen är övertygad om att vi kommer
              att behöva ytterligare styrmedel för att göra det mer attraktivt
              och fördelaktigt att välja klimatsmarta alternativ.
            </seg>
          </u>
          <u>
            <seg>
              Till detta hör naturligtvis hur vi beskattar olika bränslen och
              hur vi un ­ derstöder möjligheterna att bygga ut för alternativa
              drivmedel i olika delar av landet. Vi försöker också göra det
              möjligt att välja kollektivtrafiklös ­ ningar i framför allt städer
              men även på landsbygden. Vi har flera sats ­ ningar som ska hjälpa
              till i detta. Med hjälp av Klimatklivet har vi dess ­ utom fått
              en kraftig utbyggnad av laddstationer, vilket är en förutsättning
              för att fler ska våga välja en laddbar personbil.
            </seg>
          </u>
          <u>
            <seg>
              Utsläppsminskningarna från personbilssektorn har stannat av under
              detta år. Det handlar framför allt om att transportarbetet har
              ökat, precis som det alltid gör när det är högkonjunktur. Trots
              att det i dag säljs en större andel mer miljövänliga bilar, om
              jag får uttrycka det så, har denna förändring inte riktigt vägt
              upp den ökade trafiken. Det innebär att vi behöver göra ytterligare
              ansträngningar för att fler ska välja andra färdmedel än bil men
              också för att fler av dem som väljer bil ändå ska välja andra
              drivmedel än bensin och diesel från fossila källor. Detta arbete
              kommer att vara prioriterat för regeringen under de kommande åren.
            </seg>
          </u>
          <u>
            <seg>
              Eftersom det finns en bred parlamentarisk överenskommelse bakom
              Miljömålsberedningen hoppas vi naturligtvis att även andra partier
              kommer att ställa sig bakom flera av de förslag som läggs fram
              under kommande år.
            </seg>
          </u>
          <u>
            <seg>
              Tyvärr har det parti som Jesper Skalberg Karlsson representerar,
              Mo ­ deraterna, varit väldigt ovilligt att ställa sig bakom styrmedel
              som gör det mer ofördelaktigt att välja fossila drivmedel. Jag
              tolkar dock interpella ­ tionen som att Moderaterna håller på
              att svänga i frågan och välkomnar i så fall det.
            </seg>
          </u>
          <note type="speaker">
            Anf. 25 JESPER SKALBERG KARLSSON (M):
          </note>
          <u>
            <seg>
              Herr talman! Tack, ministern, för svaret! Jag skulle säga att
              Moderaterna är ett parti som historiskt har varit för ekonomiska
              styrmedel, men det finns ett viktigt rekvisit om vi ska kunna
              gå med på sådana styrmedel: De ska vara teknikneutrala, kostnadseffektiva
              och ändamålsenliga. Jag är tveksam till om de förslag som har
              kommit från Regeringskansliet uppfyller dessa krav.
            </seg>
          </u>
          <u>
            <seg>
              Ett tydligt exempel på detta är Klimatklivet, ett av denna regerings
              stora paradnummer. Vid lanseringen av regeringens satsning Klimatklivet
              fanns exempelvis inga beräkningar på hur stora utsläppsminskningar
              som åtgärderna skulle ge. Vi tycker att det är märkligt eftersom
              det är centralt att veta hur stor utsläppsminskning man får i
              förhållande till hur mycket pengar som läggs på den.
            </seg>
          </u>
          <u>
            <seg>
              I Klimatklivet har regeringen hittills satsat 600 miljoner kronor
              årligen utan att ha beräknat vilken klimatnytta detta ger. Man
              har dessutom aviserat att satsningen ska utökas utan att någon
              utvärdering har gjorts om vad programmet hittills har gett – detta
              trots att föregångaren, Klimp, visar att en stor del av de satsningar
              som gjordes hade genomförts även om Klimp inte hade funnits. Additionaliteten
              var alltså låg. Det mesta av det som blev av med stöd av Klimp
              hade hänt alldeles oavsett om satsningen funnits.
            </seg>
          </u>
          <u>
            <seg>
              Om man ser till några av de förslag som har kommit från regeringen
              kan man fråga sig om detta är en seriös och konsekutiv klimatpolitik
              när pengarna i stället hade kunnat användas till nya additionella
              satsningar och investeringar.
            </seg>
          </u>
          <u>
            <seg>
              En kostnadseffektiv och ändamålsenlig politik för en fossilfri
              fordonsflotta skulle enligt mig innehålla andra reformer än de
              som hittills har aviserats. Moderaterna har till exempel en fempunktslista
              med politiska förslag som regeringen skulle kunna genomdriva under
              denna mandatperiod med stöd från oss .
            </seg>
          </u>
          <u>
            <seg>
              Jag tror att det finns mycket att göra vad gäller kostnadseffektiva
              och ändamålsenliga reformer för att nå målet om en fossilfri fordonsflotta.
              Piska och morot är långt mer effektiva än regeringens nuvarande
              politik som egentligen bara handlar om att höja skatterna.
            </seg>
          </u>
          <u>
            <seg>
              Är det kanske inte dags, Anna Johansson, att regeringen breddar
              sitt perspektiv bort från att enbart höja skatterna på drivmedel
              och i stället ser den helhet som krävs för att få en fossilfri
              fordonsflotta? Är det inte dags att satsa på sådant som leder
              till nya satsningar? Man kunde investera i det som annars inte
              hade blivit av och gå bort från Klimatklivet. Transporter kommer
              vi att vara beroende av alldeles oavsett.
            </seg>
          </u>
          <note type="speaker">
            Anf. 26 JENS HOLM (V):
          </note>
          <u>
            <seg>
              Herr talman! Jesper Skalberg Karlsson från Moderaterna tog upp
              Klimatklivet. Jag kände att jag måste kommentera det eftersom
              han uppriktigt sagt sa så många felaktigheter.
            </seg>
          </u>
          <u>
            <seg>
              Klimatklivet är en av de viktigaste satsningarna vi har för att
              vi här i Sverige ska kunna minska utsläppen av växthusgaser. Satsningen
              innebär att kommuner, landsting och företag kan söka pengar för
              lokala och re ­ ­ gionala projekt för att minska utsläppen av
              växthusgaser.
            </seg>
          </u>
          <u>
            <seg>
              Hittills har Klimatklivet varit en succé. Inte mindre än 582
              ansökningar har kommit in om att bedriva lokala och regionala
              verksamheter för att minska utsläppen av växthusgaser. Naturvårdsverket
              uppskattar att med de åtgärder som hittills har vidtagits inom
              ramen för Klimatklivet har utsläppen minskat med mer än 440 000
              ton årligen. Detta motsvarar de samlade utsläppen från drygt 50
              000 bensindrivna bilar som kör var sitt varv runt hela jordklotet.
            </seg>
          </u>
          <u>
            <seg>
              Vi ska komma ihåg, Jesper Skalberg Karlsson, att många av de
              kommuner som får pengar till projekt från Klimatklivet är moderatledda
              kommuner. Dina lokalpolitiker tycker att det här är ett väldigt
              värdefullt verktyg och att det är jättebra att till exempel kunna
              investera i biogasanläggningar, sätta upp laddstolpar på många
              olika platser i kommunen, bygga ut cykelinfrastrukturen och göra
              många andra viktiga projekt.
            </seg>
          </u>
          <u>
            <seg>
              Jesper Skalberg Karlsson sa en viktig sak, nämligen att åtgärder
              ska vara kostnadseffektiva. Det är bra om vi kan få ut så mycket
              minskade utsläpp som möjligt per satsad krona. Jag konstaterar
              att Naturvårdsverket gör bedömningen att Klimatklivet är ungefär
              dubbelt så kostnadseffektivt som vår koldioxidskatt. Vi får ut
              mer minskade utsläpp jämfört med koldioxidskatten. Båda dessa
              verktyg behövs självklart, men det är bra att ha flera åtgärder
              i paletten så att vi så snabbt som möjligt kan minska utsläppen.
            </seg>
          </u>
          <u>
            <seg>
              Det Moderaterna brukar föra fram som alternativ till Klimatklivet
              är att Sverige ska köpa billiga och osäkra utsläppsrätter i andra
              länder. Det är alltså någon annan som ska göra jobbet åt oss.
              Varför ska någon annan ta ansvar för de utsläpp som vi orsakar
              här i Sverige, Jesper Skalberg Karlsson?
            </seg>
          </u>
          <note type="speaker">
            Anf. 27 Statsrådet ANNA JOHANSSON (S):
          </note>
          <u>
            <seg>
              Herr talman! Jag fortsätter lite grann där Jens Holm slutade,
              nämligen med att plädera för den typ av samverkan som både Klimatklivet
              och stadsmiljöavtalen är ett uttryck för. Ska vi nå framgång i
              vårt klimat- och miljöarbete krävs det ett engagemang inte bara
              från regeringen utan också från kommuner, landsting, företag och
              organisationer. Just Klimatklivet och stadsmiljöavtalen har konstruktionen
              att staten kan gå in och stötta upp med finansiering när det tas
              ett lokalt initiativ.
            </seg>
          </u>
          <u>
            <seg>
              Klimatklivet har hittills fått 1 000 ansökningar, varav ungefär
              230 har fått bifall. Det har resulterat i 3 849 nya laddningspunkter.
              Jag tror inte att de laddningspunkterna hade kommit till stånd,
              åtminstone inte i lika rask takt, om inte den här möjligheten
              till medfinansiering hade funnits; staten står för ungefär 40
              procent av finansieringen. På samma sätt har flera kommuner fått
              möjlighet att starta biogasanläggningar, vilket också är en viktig
              förutsättning för att kunna erbjuda alternativa drivmedel inom
              transportsektorn.
            </seg>
          </u>
          <u>
            <seg>
              Sammantaget handlar det naturligtvis om att säkerställa att det
              är effektiva åtgärder som vidtas. Men det här är också ett område
              där vi behöver pröva väldigt många olika vägar. Förbud mot vissa
              saker kan ibland vara ett nödvändigt verktyg, liksom olika typer
              av ekonomiska styrmedel – både piska och morot i olika former.
            </seg>
          </u>
          <u>
            <seg>
              Där kan man konstatera att det inte är med sanningen överensstämmande
              att regeringen enbart skulle arbeta med skattehöjningar som instrument.
              Vi har en lång rad andra åtgärder. Men för Moderaterna är skattehöjningar,
              även på fossila drivmedel, alltid per definition någonting man
              motsätter sig. Man är aldrig beredd att använda skatteinstrumentet.
              Det är en något märklig hållning. Om vi nu ser att vi står inför
              ett enormt behov av en omställning måste vi väl använda alla de
              till buds stående medel vi har, inklusive skattehöjningar i de
              fall där det anses vara det effektivaste sättet att arbeta.
            </seg>
          </u>
          <u>
            <seg>
              Tyvärr har biodrivmedel blivit dyrare under de senaste åren,
              medan bensin och diesel till följd av de låga globala oljepriserna
              har blivit billigare. Det är klart att det inte är någonting som
              främjar valet av alternativa drivmedel för dem som står i valet
              och kvalet om de ska tanka det ena eller det andra eller om de
              ska köpa den ena eller andra typen av bil. Självklart är skatteinstrumentet
              ett instrument som vi har i vår hand och som vi därför behöver
              använda – inte ensamt, men det är också ett instrument att använda.
            </seg>
          </u>
          <note type="speaker">
            Anf. 28 JESPER SKALBERG KARLSSON (M):
          </note>
          <u>
            <seg>
              Herr talman! Det blir mycket prat om moderatledda kommuner när
              vi debatterar i kammaren. Jag skulle väl som ett generellt svar
              till både Anna Johansson och ledamoten Jens Holm säga a tt jag
              faktiskt inte tror att M ‑ ledda kommuner är så pigga på att regeringen
              lägger 600 miljoner kronor på någonting som man inte har utvärderat.
              Kommunerna har så att säga problem på marginalen med sin egen
              skattekraft. Här ser vi att regeringen egentligen inte har några
              förslag. Skatteintäkterna för kommunerna prognostiseras i regeringens
              egen budget som ett sjunkande skepp, för att använda en transportrelaterad
              liknelse. De 10 vänstermiljarder som man ger till kommunerna –
              de 10 välfärdsmiljarderna – försvinner nästan helt när man sänker
              ersättningen för asylsökande. Men det är ett sidospår.
            </seg>
          </u>
          <u>
            <seg>
              Herr talman! Jag skulle säga att Sverige har goda förutsättningar
              för att bli ett fossilfritt land. Men för att det ska nås krävs
              en kostnadseffektiv och ändamålsenlig politik för Sveriges transporter.
              Hittills har vi fått en del reformer till livs som syftar till
              att göra fossila bränslen dyrare. Men jag skulle säga att det
              är en ganska klen tröst för den som inte har något alternativ.
              Jag som kommer från Gotland kan till exempel inte ta tåget till
              Stockholm.
            </seg>
          </u>
          <u>
            <seg>
              Jag hoppas att regeringen tar julledigheten i beaktande och sedan
              återkommer till riksdagen med ett väl avvägt förslag till bonus–malus-system.
              Jag tror att man kan skruva i den utredning som har gjorts och
              få ett välavvägt reformpaket som i förlängningen kommer att tjäna
              Sverige väl.
            </seg>
          </u>
          <u>
            <seg>
              Med det önskar jag talmannen och ministern en god jul!
            </seg>
          </u>
          <note type="speaker">
            Anf. 29 Statsrådet ANNA JOHANSSON (S):
          </note>
          <u>
            <seg>
              Herr talman! Jag vill också tacka för debatten. Det här är ett
              oerhört viktigt område. Vi ser att transportsektorn står för en
              orimligt hög andel av de totala klimatutsläppen i vårt land men
              också globalt. Regeringen är beredd att vidta en lång rad åtgärder
              för att motverka den utveckling som vi ser. Flera andra sektorer
              har genom ett målmedvetet och metodiskt arbete fått ned sina utsläpp,
              medan transportsektorn kvarstår som ett stort problem i det här
              sammanhanget. Vi behöver naturligtvis göra detta på ett sätt som
              möjliggör god tillgänglighet i hela landet och samtidigt ställer
              om transportsektorn till att vara mer hållbar i ordets alla bemärkelser.
            </seg>
          </u>
          <u>
            <seg>
              Jag ser fram emot att fortsätta detta arbete tillsammans med
              alla partier i den här kammaren, för det här är ett arbete där
              det krävs engagemang från många. Jag hoppas att även Moderaterna
              framöver kan tänka sig att använda skatter som styrmedel. Det
              är inte enbart skattebetalarna som med olika typer av stöd ska
              främja en sådan utveckling, utan vi behöver också använda skatteinstrumentet
              som en påtryckningsmetod.
            </seg>
          </u>
          <u>
            <seg>
              Jag tackar för debatten och önskar Jesper Skalberg Karlsson,
              talmannen och kammarpresidiet en god jul och ett gott nytt år.
            </seg>
          </u>
          <note>
            Överläggningen var härmed avslutad.
          </note>
          <note>
            § 10 Svar på interpellation 2016/17:145 om åtgärder för att minska
            flygets utsläpp
          </note>
          <note type="speaker">
            Anf. 30 Statsrådet ANNA JOHANSSON (S):
          </note>
          <u>
            <seg>
              Herr talman! Jens Holm har ställt tre frågor till statsrådet
              Isabella Lövin.
            </seg>
          </u>
          <u>
            <seg>
              Arbetet inom regeringen är så fördelat att det är jag som ska
              svara på interpellationen.
            </seg>
          </u>
          <u>
            <seg>
              Regeringen anser att det internationella flyget bör bidra till
              att den globala temperaturökningen hålls väl under två grader
              och att man ska sträva mot att hålla den vid 1,5 grader genom
              faktiska utsläppsminskningar. Regeringen välkomnar därför ICAO:s
              beslut i början av oktober i år att införa ett globalt styrmedel
              för koldioxidutsläpp från internationellt flyg.
            </seg>
          </u>
          <u>
            <seg>
              ICAO:s beslut är ett viktigt första steg för att minska det internationella
              flygets klimatpåverkan, men ambitionsnivån i det globala styrmedlet
              behöver höjas över tid för att vara i linje med Parisavtalets
              mål. Sverige ska fortsätta att vara pådrivande inom ICAO och EU
              för effektiva och ambitiösa krav och styrmedel som syftar till
              att minska flygets klimat- och miljöpåverkan.
            </seg>
          </u>
          <u>
            <seg>
              När det gäller åtgärder på det nationella planet är det regeringens
              am ­ bition att en skatt på flygresor ska införas. Det bör dock
              påpekas att reger ­ ingen ännu inte har lämnat något förslag om
              en sådan skatt.
            </seg>
          </u>
          <u>
            <seg>
              I regeringens kommande flygstrategi är minskad klimatpåverkan
              från flyget en viktig del.
            </seg>
          </u>
          <u>
            <seg>
              Regeringen driver alltså på såväl på nationell nivå som inom
              EU och globalt för att så skyndsamt som möjligt minska flygets
              klimatpåverkan.
            </seg>
          </u>
          <note type="speaker">
            Anf. 31 JENS HOLM (V):
          </note>
          <u>
            <seg>
              Herr talman! Jag vill tacka infrastrukturministern för svaret
              på min interpellation.
            </seg>
          </u>
          <u>
            <seg>
              Utsläppen från flygsektorn hör till våra snabbast växande utsläpp,
              både i Sverige och i världen. I Sverige har det internationella
              flygandet ökat med över 100 procent de senaste 20 åren. Under
              samma period har utsläppen bara från flygsektorn ökat med ungefär
              60 procent. De samlade utsläppen från flygsektorn i dag är ungefär
              lika st ora som utsläppen från våra 4,5 miljoner personbilar,
              om vi räknar med flygets effekter på högre höjd, där utsläpp av
              vattenånga och kväveoxider gör att effekten blir ännu större än
              bara med utsläppen av koldioxid. Det är väldigt bekymmersamt.
            </seg>
          </u>
          <u>
            <seg>
              Vi talade om utsläppen från våra bilar, och där behövs verkligen
              mer åtgärder. Men där känns det i varje fall som att det finns
              en del åtgärder på plats. Vi har till exempel en koldioxidskatt
              på bränsle, andra skatter och andra styrmedel för att minska de
              utsläppen. Men flyget är i princip helt skattebefriat vad gäller
              bränsle, och det är även momsbefriat, såvida det inte är inrikesflyget
              , som har en nedsatt moms.
            </seg>
          </u>
          <u>
            <seg>
              Vi i Vänsterpartiet välkomnar förslaget om en fly gskatt. Vi
              ser fram emot att den ska införas här i Sverige. Men det behöver
              göras väldigt mycket mer för att vi snabbt ska kunna minska utsläppen.
              I min interpellation tar jag upp överenskommelsen på internationell
              nivå inom det internationella flygorganet ICAO. Det som är bekymmersamt
              med den överenskommelsen är att flygets utsläpp kommer att kunna
              fortsätta att öka.
            </seg>
          </u>
          <u>
            <seg>
              Det länderna ska göra är egentligen bara att kompensera för flygets
              utsläpp genom att man köper upp osäkra krediter i andra länder.
              ICAO-överenskommelsen innebär inte heller att man tar in höghöjdseffekterna,
              det vill säga utsläpp av vattenånga, kondensstrimmor och kväveoxider
              som gör att flygets utsläpp egentligen är dubbelt så stora.
            </seg>
          </u>
          <u>
            <seg>
              Därför välkomnar jag ministerns svar om att den överenskommelsen,
              som jag tolkar det, måste skärpas och förbättras och att den inte
              är i linje med Parisavtalet om att hålla våra utsläpp väl under
              två grader Celsius med sikte på 1,5 grader. Min första fråga är
              helt enkelt: Vad kommer regeringen att göra för att se till att
              vi får en bättre överenskommelse på global nivå?
            </seg>
          </u>
          <u>
            <seg>
              Inom EU ingår flygets utsläpp i utsläppshandeln. Men det är en
              sanning med modifikation. Flygplan som flyger in utifrån EU-området
              omfattas inte av den utsläppshandeln. Dessutom vet vi att priset
              på utsläppsrätter är väldigt lågt. Det är väldigt billigt att
              släppa ut inom EU. Utöver det ingår återigen inte höjdhöjdseffekten
              inom EU:s utsläppshandel och flyget.
            </seg>
          </u>
          <u>
            <seg>
              Därför vill jag fråga ministern: Vad kommer ministern att göra
              för att skärpa ambitionsnivån för flygets utsläpp inom ramen för
              EU:s utsläppshandel? Har regeringen en sådan strategi?
            </seg>
          </u>
          <note type="speaker">
            Anf. 32 Statsrådet ANNA JOHANSSON (S):
          </note>
          <u>
            <seg>
              Herr talman! Flygets utsläpp är ett stort bekymmer. Samtidigt
              ska man konstatera att det faktum att flygresorna ökar är ett
              uttryck för att allt fler människor har möjlighet att resa och
              besöka andra länder, vidga sina vyer och skapa nya kontakter.
              På det sättet är naturligtvis flyget ett väldigt positivt inslag
              i samhället. Det ger möjlighet till en rörlighet som inte var
              möjlig utan flyget.
            </seg>
          </u>
          <u>
            <seg>
              Det gäller att hitta ett sätt att minska flygets negativa klimat-
              och miljöpåverkan. Det är förmodligen också så att antalet resor
              kan behöva hållas nere. När man tittar på hur flygets utveckling
              kommer att se ut de närmaste åren pekar det på ett ganska dramatiskt
              ökat antal resor. Det är inte affärsresandet eller jobbresandet
              som primärt ökar utan det är det som brukar kallas för leisure,
              det vill säga nöjesresor. Där finns det säkert väldigt mycket
              att göra för att påverka beteendet.
            </seg>
          </u>
          <u>
            <seg>
              Vi från regeringen ser väldigt positivt på överenskommelsen i
              ICAO, framför allt för att det är första gången någonsin i historien
              som det träffas en internationell överenskommelse om att begränsa
              flygets negativa miljö- och klimatpåverkan. Man kan ha synpunkter
              på hur effektivt avtalet kommer att vara, synpunkter på hur det
              är utformat och synpunkter på att det är en för låg ambitionsnivå
              . Men någonstans måste man börja.
            </seg>
          </u>
          <u>
            <seg>
              Jag tror att även Jens Holm är medveten om att inför ICAO:s generalförsamling
              i oktober var det fortfarande högst osäkert om det över huvud
              taget skulle kunna bli något avtal. Sverige har tagit ett stort
              ansvar både inom EU-kretsen och i de internationella förhandlingarna
              för att trycka på och förhandla för att det skulle komma till
              stånd ett avtal.
            </seg>
          </u>
          <u>
            <seg>
              Det är oerhört viktigt också som en signal till flygbranschen
              att avtalet nu finns på plats och att världens länder, motsvarande
              ungefär 84 procent av flygtrafiken, har ställt sig bakom avtalet.
              Det betyder inte på något sätt att arbetet i och med det är avslutat.
              Det finns mycket att göra som handlar om regleringar och den typen
              av frågor.
            </seg>
          </u>
          <u>
            <seg>
              Men det finns också en hel del lågt hängande frukter, till exempel
              när det gäller teknikutveckling med lättare flygplan, effektivare
              motorer och inte minst rakare rutter. Det sker i dag till följd
              av hur luftrummet är organiserat en hel del alldeles för långa
              flygningar som man nog får säga är i onödan. Där är Sverige också
              ett föregångsland. Vi har tillsammans med Danmark ett gemensamt
              luftrum. Det är något som påverkar utsläppen, eftersom man kan
              göra effektivare rutter och därmed minska bränsleförbrukning och
              miljöpåverkan.
            </seg>
          </u>
          <u>
            <seg>
              Det finns också på detta område alternativa drivmedel som en
              utvecklingsmöjlighet. Det är fortfarande ett väldigt dyrt alternativ.
              Tillgången på alternativa drivmedel inom flygsektorn är väldigt
              begränsad. På samma sätt som det inom andra sektorer i samhället
              ofta har varit en kombination av effektiva styrmedel och teknikutveckling
              som har förflyttat oss framåt har jag goda förhoppningar om att
              det kommer att kunna ske även i flygsektorn.
            </seg>
          </u>
          <u>
            <seg>
              Det har genomförts försök med solcellsdrivna farkoster, visserligen
              väldigt små farkoster men dock. Ska man få den förändringen behöver
              man ha ett tryck på hela sektorn att förändra beteendet och på
              riktigt ta sig an utmaningarna att minska sin klimatpåverkan.
            </seg>
          </u>
          <note type="speaker">
            Anf. 33 JENS HOLM (V):
          </note>
          <u>
            <seg>
              Herr talman! Jag kan dela mycket i det Anna Johansson säger.
              Samtidigt är det någonting jag saknar, och det är krisinsikten.
              Det är faktiskt vad det handlar om. Den här planeten håller på
              att värmas upp alldeles för fort.
            </seg>
          </u>
          <u>
            <seg>
              Vi har sett skräckrapporter nu under hela hösten om global uppvärmning
              i Arktis där temperaturen vissa dagar har varit 20 grader varmare
              än det normala. Vi vet att om vi fortsätter att flyga som vi gör
              i dag kommer flygsektorn kanske att vara vår största utsläppskälla
              näst efter den tunga basindustrin. Vi kommer att ha passerat biltrafiken
              om vi fortsätter som vi gör i dag.
            </seg>
          </u>
          <u>
            <seg>
              Ministern talar mycket om biobränsle, teknik, nya flygrutter
              och sådana saker. Vi ska självklart göra allt det. Men tekniken
              kan bara på marginalen lösa problemet. Någon måste våga säga att
              vi måste flyga mindre. Jag hörde ordet beteendeförändringar från
              ministern. Men jag har inte sett någon klar och tydlig strategi
              eller någon målsättning från regeringen som handlar om att vi
              ska flyga mindre och att vi ska transportera oss på andra sätt.
            </seg>
          </u>
          <u>
            <seg>
              Min första kompletterande fråga till ministern är: Anser ministern
              att det behövs en målsättning för flygets utsläpp och kanske också
              för vårt flygande som sådant? Det handlar om att vi sätter upp
              en målsättning och säger: Så här mycket ska utsläppen minska fram
              till det här årtalet.
            </seg>
          </u>
          <u>
            <seg>
              Jag satt med i den parlamentariskt tillsatta Miljömålsberedningen.
              Där kom vi överens om att transportsektorns utsläpp måste minska
              totalt med 70 procent till 2030. Men det internationella flyget
              omfattas inte av den målsättningen. Det var väldigt beklagligt
              att det blev på det sättet. På något vis flyger flyget hela tiden
              under radarn. Flyget kommer hela tiden undan. Det är momsbefriat
              och skattebefriat, och det finns ingen konkret målsättning och
              inte heller några andra styrmedel.
            </seg>
          </u>
          <u>
            <seg>
              När det gäller överenskommelsen inom det internationella flygfartsorganet
              ICAO är det självklart bra med en global överenskommelse. Men
              det räcker inte på långa vägar. Det är en överenskommelse som
              tillåter att flygets utsläpp får öka, och det tycker jag inte
              att vi kan acceptera. Jag hörde inte riktigt ministerns strategi
              för hur man ska kunna vässa den överenskommelsen och se till att
              det blir en överenskommelse som bringar ned utsläppen från flygindustrin.
            </seg>
          </u>
          <u>
            <seg>
              Sedan finns det mycket som vi kan göra här på hemmaplan, där
              vi inte behöver vara beroende av andra länder, krångliga förhandlingar
              och så vidare. Som jag sa tidigare: Jag välkomnar utredningen
              om en flygskatt, och jag hoppas att vi kan införa denna skatt
              så fort det bara går.
            </seg>
          </u>
          <u>
            <seg>
              Men det finns andra saker som vi kan och borde göra här på hemmaplan.
              Man skulle kunna ha kvotplikt för flygbolagen, alltså att de måste
              blanda i en viss andel biodrivmedel i bränslet eller överlag förbruka
              en viss andel. Vi skulle kunna se till att vi betalar full moms
              på alla flygresor. Vi skulle kunna verka för att det blir en skatt
              också på flygbränsle; det är ju skattebefriat i dag. Som jag sa
              tidigare: Vi borde ha en målsättning för hur mycket flygets utsläpp
              ska minska fram till ett visst årtal, låt oss säga 2030, och vi
              borde säg a att flygets utsläpp ska minska med si och så mycket
              fram till dess.
            </seg>
          </u>
          <u>
            <seg>
              Vad säger infrastrukturminister Anna Johansson om de förslag
              som jag har tagit upp både på internationell nivå och när det
              gäller det vi kan göra här hemma i Sverige?
            </seg>
          </u>
          <note type="speaker">
            Anf. 34 Statsrådet ANNA JOHANSSON (S):
          </note>
          <u>
            <seg>
              Herr talman! Som jag inledde med att säga är detta en viktig
              fråga för regeringen. Sverige har genom sina myndigheter varit
              aktivt i att driva fram avtalet på internationell nivå. Som jag
              också sa kan man ha synpunkter på ambitionsnivån, innehållet och
              utformningen av avtalet, men det är första gången i världshistorien
              som det finns ett avtal globalt på plats som över huvud taget
              närmar sig frågan om att flygets miljö- och klimatpåverkan måste
              minska. Jag tycker ändå att det är ett viktigt steg och en viktig
              milstolpe i att ta sig an dessa problem, som till sin karaktär
              är globala. Flyget är till sin karaktär en internationell företeelse,
              och därför är det naturligtvis viktigt att verka på internationell
              nivå för att påverka flygets utsläpp.
            </seg>
          </u>
          <u>
            <seg>
              Flygskatten är ett viktigt instrument som vi hoppas att vi kan
              få möjlighet att in föra i Sverige. Om inte annat är det en viktig
              påminnelse om att flyget är en klimatbov – så får man väl ändå
              uttrycka det – i förhållande till andra. Det gäller inte totalt
              sett, eftersom flyget står för en mindre andel, men i förhållande
              till hur många flygresor som företas jämfört med exempelvis bilresor
              står flyget för en alldeles för stor andel av klimatutsläppen.
            </seg>
          </u>
          <u>
            <seg>
              Det är inte heller tillräckligt beforskat i vilken utsträckning
              höghöjdsutsläppen påverkar både klimat och atmosfär, och där behövs
              ytterligare forskning. Men det behövs också åtgärder för att minska
              miljöpåverkan.
            </seg>
          </u>
          <u>
            <seg>
              Det man kan konstatera är att inrikesflyget har minskat under
              de senaste åren medan tågresandet har ökat ganska dramatiskt under
              samma period. Det är naturligtvis oerhört positivt, och denna
              utveckling bör fortsätta. I sammanhanget är det viktigt att framhålla
              planerna på att tillföra ny kapacitet i järnvägssystemet. Det
              gäller både att underhålla det som finns och att tillföra ny kapacitet.
              Jag är övertygad om att det kommer att behövas både ytterligare
              styrmedel och andra åtgärder, till exempel ytterligare teknisk
              utveckling, för att åstadkomma förbättringar.
            </seg>
          </u>
          <u>
            <seg>
              Regeringen kommer att vara aktiv både på EU-nivå och på internationell
              nivå för att dels se till att de länder som har undertecknat avtalet
              också lever upp till det – det är det första steget – dels att
              så småningom vässa avtalet och göra det skarpare och tydligare.
            </seg>
          </u>
          <u>
            <seg>
              Till att börja med måste vi ändå glädjas åt och se det som positivt
              att avtalet äntligen har kommit på plats, för det är en viktig
              händelse.
            </seg>
          </u>
          <note type="speaker">
            Anf. 35 JENS HOLM (V):
          </note>
          <u>
            <seg>
              Herr talman! Tillåt mig att dra en parallell till våra landbaserade
              utsläpp här i Sverige. Mellan 1990 och 2015 har våra utsläpp av
              växthusgaser här i Sverige minskat med 25 procent. Det är ingen
              dålig utveckling. Detta är resultatet av ett idogt arbete både
              från oss politiker och från alla medborgare.
            </seg>
          </u>
          <u>
            <seg>
              Under samma period, 1990–2015, ökade flygets utsläpp med 61 procent.
              När alla andra utsläpp minskar ökar flygets utsläpp. Det är lite
              grann denna krisinsikt – att vi måste agera nu – som jag saknar
              hos regeringen. Förslaget om en flygskatt är bra, men det är mycket
              mer som behöver göras. Att vässa ICAO-avtalet är bra, men jag
              får inget besked om hur det ska göras. Ministern får gärna berätta.
              Att agera inom EU, där flygets utsläpp finns inom utsläppshandeln,
              är bra. Där måste mycket mer göras.
            </seg>
          </u>
          <u>
            <seg>
              Sedan finns det en mängd saker som vi kan göra här och nu i Sverige.
              Jag nämnde detta, men jag fick inget svar. Vi kan införa kvotplikt
              för biobränsle för flyget. Det är jättebra att satsa på andra
              färdmedel, inte minst järnvägen. Här är saker på gång, men vi
              behöver investera ännu mer.
            </seg>
          </u>
          <u>
            <seg>
              Full moms på flygets alla resor borde vara en självklarhet. Skatt
              på flygets bränsle borde vi också ha. Sist men inte minst: Vi
              har målsättningar för andra sektorer när det gäller hur mycket
              deras utsläpp ska minska. Det finns ingen målsättning för hur
              mycket flygets utsläpp sk a minska med till exempelvis 20 3 0
              . Är Anna Johansson beredd att införa en sådan målsättning för
              flygets utsläpp?
            </seg>
          </u>
          <note type="speaker">
            Anf. 36 Statsrådet ANNA JOHANSSON (S):
          </note>
          <u>
            <seg>
              Herr talman! Jag är i alla fall beredd att gå vidare med att
              titta på ytterligare åtgärder för att komma till rätta med det
              här. Tyvärr är flyget, förutom att det har en negativ klimat-
              och miljöpåverkan, samtidigt en förutsättning för att hela vårt
              land ska leva. Det är en förutsättning för att man ska kunna driva
              företag i alla delar av vårt land och att man ska kunna ha en
              tillgänglighet till andra delar av världen som i en globaliserad
              värld naturligtvis är både önskvärd och värdefull.
            </seg>
          </u>
          <u>
            <seg>
              Utmaningen här handlar om att få ned den negativa klimat- och
              miljöpåverkan och att ersätta flyget där så är möjligt med andra
              färdmedel. Ibland kanske man kan ersätta flyget med inga resor.
              Men vi har till exempel en växande turistmarknad i Sverige som
              är en viktig del i att öka antalet arbetstillfällen, att få ned
              arbetslösheten och att skapa goda levnadsmöjligheter i hela vårt
              land. Där är flyget en viktig faktor vare sig man vill eller inte.
            </seg>
          </u>
          <u>
            <seg>
              Precis som i alla andra hänseenden handlar det om att balansera
              de tre olika dimensionerna i hållbarhetsbegreppet på ett sätt
              som gör att vi når så långt som möjligt i alla tre dimensionerna.
              Här finns mer att göra på flyget.
            </seg>
          </u>
          <u>
            <seg>
              När det gäller kvotplikt är det nog så att tillgången på alternativa
              drivmedel inom flygsektorn än så länge är alldeles för låg. Där
              behöver man också titta på vilka åtgärder som kan vidtas för att
              understödja en positiv utveckling samtidigt som marknaden själv
              måste ta ett ansvar. Jag är definitivt beredd att titta vidare
              på många olika åtgärder på många olika nivåer och med beaktande
              av att balansera olika mål mot varandra, vilket är alldeles nödvändigt
              i det här sammanhanget precis som i alla andra sammanhang.
            </seg>
          </u>
          <u>
            <seg>
              Jag vill tacka för debatten och önska ledamoten en god jul.
            </seg>
          </u>
          <note>
            Överläggningen var härmed avslutad.
          </note>
          <note>
            § 11 Svar på interpellation 2016/17:176 om Förbifart Söderköping
          </note>
          <note type="speaker">
            Anf. 37 Statsrådet ANNA JOHANSSON (S):
          </note>
          <u>
            <seg>
              Herr talman! Staffan Danielsson har frågat mig om det är min
              bedömning att Trafikverket och sedan regeringen kommer att med
              hög prioritet ta in Förbifart Söderköping i transportplan 2018–2029
              så att den nu vid samrådsmöten presenterade tidsplanen kommer
              att kunna hållas.
            </seg>
          </u>
          <note>
            I den nationella trafikslagsövergripande planen för utveckling
            av transportsystemet för perioden 2014–2025 som den dåvarande
            regeringen beslutade om i april 2014 återfinns objektet E22 Förbi
            Söderköping. Objektet ingick därefter i regeringens senaste beslut
            som fattades i december 2014 om vilka projekt som får byggstarta
            inom ett till tre år, det vill säga 2015− 2017.
          </note>
          <u>
            <seg>
              I maj i år föreslog Trafikverket för regeringen att objektet
              i stället bör få förberedas för byggstart inom fyra till sex år.
              Motivet för detta är att Trafikverket har gjort ett annat ställningstagande
              om valet av teknisk lösning: Myndigheten planerar nu för en akvedukt
              i stället för en öppningsbar bro. Detta innebär sannolikt också
              kostnadsfördyringar för objektet. I ett brevsvar daterat den 8
              december från Trafikverket till berörda regioner och kommuner,
              som Näringsdepartementet fått för kännedom, konstaterar Trafikverket
              att akveduktlösningen innebär en väsentlig förbättring för alla
              trafikslag och att den ökade investeringskostnaden är samhällsekonomiskt
              motiverad.
            </seg>
          </u>
          <note>
            Den 11 oktober 2016 lade regeringen fram propositionen Infrastruktur
            för framtiden – Innovativa lösningar för stärkt konkurrenskraft
            och hållbar utveckling , med förslag om ekonomiska ramar och inriktning
            för perioden 2018–2029 , till riksdagen. Efter riksdagens beslut
            om propositionen fortsätter nu arbetet med åtgärdsplanering, som
            ska leda fram till en ny nationell trafikslagsövergripande plan
            för utveckling av transportsystemet 2018–2029. I åtgärdsplaneringen
            identifieras de objekt som ska prioriteras. Regeringen avser att
            uppdra åt Trafikverket att lämna förslag till nästa nationella
            plan. Regeringen avser sedan att fastställa planen under våren
            2018.
          </note>
          <u>
            <seg>
              Den nuvarande nationella trafikslagsöverskridande planen för
              utveck ­ ling av transportsystemet omfattar perioden 2014–2025.
              Den gäller givetvis tills något annat beslutats. Jag kan inte
              föregripa framtida beslut men noterar samtidigt att de flesta
              objekt brukar kvarstå när en ny plan beslutas.
            </seg>
          </u>
          <note type="speaker">
            Anf. 38 STAFFAN DANIELSSON (C):
          </note>
          <u>
            <seg>
              Herr talman! Jag tackar statsrådet för svaret, som jag ska försöka
              tolka så positivt som det är möjligt.
            </seg>
          </u>
          <u>
            <seg>
              Jag vet självfallet att regeringen inte får utöva ministerstyre,
              och därför kan inte Anna Johansson här i dag tala om exakt när
              byggstart blir för den så hett efterlängtade förbifarten för Europaväg
              22 utanför Söderköping. Dock kommer regeringen att fastställa
              den kommande transportplanen för åren 2018 till 2029 under våren
              2018, och där väger infrastrukturminis ­ terns ord självfallet
              tungt.
            </seg>
          </u>
          <u>
            <seg>
              Trots ett idogt byggande av vägar i många hundra år i Sverige
              återstår det fortfarande mycket att bygga. För östra Östergötland,
              för Söderköping samt för östra Sverige från Kalmar till Norrköping
              är Europaväg 22 en mycket viktig transportled.
            </seg>
          </u>
          <u>
            <seg>
              Vägen har i alla tider gått igenom Söderköping, en av Sveriges
              äldsta städer. Bygget av Göta kanal på 1800-talet var bra men
              gav och ger väldiga köer vid broöppningarna. Lägg till detta de
              många trafikljusen, vilket effektivt bromsat trafiken i många
              decennier. Detta blir alltmer frustrerande både för nytto- och
              privattrafiken och för Söderköpings kommun. Det hämmar utvecklingen
              i regionen och i kommunen.
            </seg>
          </u>
          <u>
            <seg>
              Redan för 20 år sedan började planeringen för att leda E22 förbi
              Söderköping. Det var långa diskussioner om var och hur vägen skulle
              dras. Akvedukt, tunnel, broar, båtlyft och nu åter akvedukt har
              varit lösningar.
            </seg>
          </u>
          <u>
            <seg>
              Centerpartiet har länge styrt i Söderköping, och jag vet vilken
              tid och kraft som man har lagt ned under decennier för att driva
              på den nya vägen, oftast i brett samarbete med andra. Enligt gällande
              transportplan, som ministern sa, ska Förbifart Söderköping börja
              byggas nästa år och vara klar 2020. Men så blir det inte. De djärva
              planerna med en båtlyft vid Göta kanal har övergivits och i stället
              ska nu en akvedukt under kanalen bli lösningen. Det ansågs inte
              möjligt för 15 år sedan, men nu är det möjligt.
            </seg>
          </u>
          <u>
            <seg>
              Statsrådet redovisade nuläget bra; Trafikverket anser, enligt
              besked helt nyligen den 8 december, att akveduktlösningen, trots
              att den blir dyrare, innebär en väsentlig förbättring och att
              den är samhällsekonomiskt lönsam. Och Trafikverket anser att byggstart
              kan bli mellan 2020 och 2022.
            </seg>
          </u>
          <u>
            <seg>
              Jag välkomnar Trafikverkets tydliga och klara besked i både sak-
              och byggstartsfrågan. Det blir en akvedukt, den är samhällsekonomiskt
              lönsam och byggstart kan bli inom fyra år. Vägen står då klar
              ca 2023.
            </seg>
          </u>
          <u>
            <seg>
              Statsrådet hänvisade i sitt svar till att så länge inte annat
              beslutats gäller nuvarande beslut, nämligen byggstart 2017. Det
              är korrekt men överspelat – det vet vi. Sedan sa Anna Johansson:
              ”Jag kan inte föregripa framtida beslut, men noterar samtidigt
              att de flesta objekt brukar kvarstå när en ny plan beslutas.”
            </seg>
          </u>
          <u>
            <seg>
              Men hallå, ministern! Så rädd för ministerstyre behöver man ändå
              inte vara. Trafikverket är glasklart; det vill sätta igång bygget
              inom fyra till sex år, vilket säkert kommer att framgå i verkets
              kommande förslag till ny transportplan.
            </seg>
          </u>
          <u>
            <seg>
              Jag hoppas att ministern kan backa upp Trafikverket och säga
              att det ligger mycket i verkets färska slutsatser och bedömning
              om när väg E22 kan förverkligas förbi Söderköping!
            </seg>
          </u>
          <u>
            <seg>
              Jag tackar för svaret. Det gick i rätt riktning, men jag hoppas
              på förtydliganden under debatten.
            </seg>
          </u>
          <note type="speaker">
            Anf. 39 Statsrådet ANNA JOHANSSON (S):
          </note>
          <u>
            <seg>
              Herr talman! Min utgångspunkt är att de objekt som ligger i nationell
              plan ligger kvar där, om det inte är så att förutsättningarna
              på något genomgripande sätt har förändrats. Det innebär att man
              kan komma till andra slutsatser i nästa nationella plan. Den rätten
              får naturligtvis varje regering förbehålla sig.
            </seg>
          </u>
          <u>
            <seg>
              Samtidigt är det viktigt att se att det är fråga om långsiktiga
              beslut. De kräver en så bred enighet som möjligt och att de beslut
              som fattas håller över tid. Allt annat vore ekonomiskt ineffektivt,
              och det skulle finnas risk för att stora pengar skulle läggas
              på projektering och förarbeten som sedan inte utmynnar i något
              byggande. Det vill alla partier undvika så långt det är möjligt.
            </seg>
          </u>
          <u>
            <seg>
              Samtidigt går det inte att blunda för att det är problematiskt
              när objekt blir väsentligen mycket dyrare än vad det finns medel
              avsatta för i gällande plan.
            </seg>
          </u>
          <u>
            <seg>
              Just nu finns flera sådana objekt som är under omprövning eller
              som har visat sig bli betydligt dyrare än vad som var planerat
              från början. Skulle alla objekten ograverat tas in, med sina fördyringar,
              skulle de tränga undan annat som ligger lite längre fram i planeringen.
              Här finns självklart en motsättning som på något sätt behöver
              hanteras i det fortsatta arbetet.
            </seg>
          </u>
          <u>
            <seg>
              Regeringens ambition är att de olika identifierade objekt som
              har stor samhällsekonomisk nytta för näringslivets framkomlighet,
              för pendlingsmöjligheter, för minskad klimatpåverkan och för ökad
              mobilitet ska fortsätta att finnas med i planeringen. Men låt
              mig ändå framföra brasklappen att stora fördyringar självklart
              är en försvårande omständighet i sammanhanget.
            </seg>
          </u>
          <note type="speaker">
            Anf. 40 STAFFAN DANIELSSON (C):
          </note>
          <u>
            <seg>
              Herr talman! Min tolkning av det Anna Johansson just har sagt
              är att lönsamma projekt ska fortsätta medan ett och annat kan
              få stryka på foten. Jag tolkar det som att det inte handlar om
              Söderköping.
            </seg>
          </u>
          <u>
            <seg>
              Jag kan ta upp en lokal fråga, som statsrådet inte kan lösa men
              som är rätt viktig. Regionala anslutningsvägar av stor betydelse
              för Söderköpings utveckling fanns tidigare med i projektet men
              har försämrats i de senaste förslagen. En större väg föreslås
              bli enskild, vilket känns mycket märkligt. Här begär jag inte
              något svar från statsrådet, men jag hoppas att frågan kan lösas
              genom fortlöpande dialog mellan Trafikverket och kommunen. I dag
              råder dock osäkerhet.
            </seg>
          </u>
          <u>
            <seg>
              Jag fick ett bra interpellationssvar eftersom det redovisade
              sakläget. Det finns en stor oro i regionen. Man har väntat så
              länge, men det finns planer.
            </seg>
          </u>
          <u>
            <seg>
              Frågan ligger nu hos regeringen. Trafikverket lade fram ett förslag
              till regeringen i maj i år och sa att det blev lite dyrare, men
              det är en bättre och mer samhällsekonomiskt lönsam lösning. Som
              ministern sa ska ett uppdrag ges till Trafikverket att göra en
              ny trafikplan. Planen kommer tillbaka till regeringen, och sedan
              blir det ett beslut om ungefär ett och ett halvt år.
            </seg>
          </u>
          <u>
            <seg>
              Jag vill i den här debatten lyfta fram situationen i Söderköping.
              Vi är säkert överens om att av klimatskäl, regionskäl och utvecklingsskäl
              behövs bygget, och det finns en konkret plan. Fördyringen får
              inte leda till att frågan försenas ytterligare.
            </seg>
          </u>
          <u>
            <seg>
              Trafikverket är tydligt i sitt resonemang. Arbetet ska vara lönsamt.
              Jag hoppas verkligen att regeringen kommer att landa i att objektet
              kommer att vara med i den tidsplan som Trafikverket har föreslagit
              för regeringen.
            </seg>
          </u>
          <u>
            <seg>
              Om ministern kan uttrycka sig ändå något mer positivt om Söderköping
              skulle regionen och kommunen ta emot det som en liten julklapp!
            </seg>
          </u>
          <note type="speaker">
            Anf. 41 Statsrådet ANNA JOHANSSON (S):
          </note>
          <u>
            <seg>
              Herr talman! Det hade jag gärna gjort! Jag får många frågor som
              handlar om hur regeringen ställer sig till enskilda objekt. För
              tydlighetens skull är det viktigt att ha samma principiella inställning,
              det vill säga att vi inte lämnar några besked om enskilda objekt
              förrän i den nationella transportslagsövergripande planen 2018.
            </seg>
          </u>
          <u>
            <seg>
              Däremot är min grundinställning att de objekt som redan finns
              i na ­ tionell plan, utpekade objekt, redan är utredda och bör
              ligga kvar. Om för ­ ut s ättningarna på olika sätt har förändrats
              kan det finnas anledning att göra andra prioriteringar i nästa
              nationella plan, men för att vårt infrastruktur ­ planeringsinstrument
              ska fungera är det i huvudsak så att de här planerna behöver vara
              hyggligt intakta över tid. Därför hade det också varit välkom
              ­ met med en bredare överenskommelse om infrastrukturpropositionen,
              men det behöver vi inte orda om här.
            </seg>
          </u>
          <u>
            <seg>
              Man kan väl också konstatera att det finns stora behov i transportsystemet
              runt om i Sverige. Samtidigt är resurserna tyvärr inte oändliga
              utan tvärtom i allra högsta grad ändliga. Nu höjer regeringen
              ambitionsnivån väsentligt och utökar ramarna för det här området
              med 100 miljarder för nästkommande planperiod. Det är välkommet;
              det behövs. Vi behöver förstärka transportmöjligheterna i Sverige,
              både för att öka näringslivets konkurrenskraft och för att underlätta
              den helt nödvändiga omställningen av transportsystemet till att
              bli mer hållbart.
            </seg>
          </u>
          <u>
            <seg>
              Det ska också sägas att just det här projektet har den egenheten
              att förändringen som nu är föreslagen av Trafikverket innebär
              en fördyring som gör att det blir svårt att hantera i förhållande
              till att planen rymmer fler och andra objekt i andra delar av
              landet som företrädarna för de regionerna självklart brinner för
              lika starkt som Staffan Danielsson brinner för Söderköping. Det
              är ett problem.
            </seg>
          </u>
          <u>
            <seg>
              Samtidigt är just den här lösningen inte bara samhällsekonomiskt
              lönsam. Trafikverket pekar på att den också är driftsekonomiskt
              lönsam, alltså att livscykelkostnaden för projektet blir lägre
              med den nu föreslagna lösningen än den hade blivit med den tidigare
              föreslagna lösningen eftersom man får lägre driftskostnader och
              lägre underhållskostnader. Öppningsbara broar är kostsamma att
              driva och innebär dessutom ett större riskmoment i olika avseenden.
              Det bör man naturligtvis väga in i det fortsatta arbetet.
            </seg>
          </u>
          <u>
            <seg>
              Pudelns kärna är ändå att det här skulle kosta mer pengar och
              förbruka en större del av de resurser som finns avsatta i nationell
              plan än den na ­ tionella planen föreskriver. Det är det som regeringen
              så småningom kom ­ mer att behöva ta ställning till. Men jag tackar
              för frågan och hoppas att vi ska kunna hitta bra lösningar även
              på problemet i Söderköping.
            </seg>
          </u>
          <note type="speaker">
            Anf. 42 STAFFAN DANIELSSON (C):
          </note>
          <u>
            <seg>
              Herr talman! Men i förhållande till de 100 miljarderna – och
              ministern vet att Centerpartiet alltid står upp för mer resurser
              till infrastruktur över hela landet – handlar fördyringen i Söderköping
              om några tiondels procent, så jag tolkar ministerns svar positivt.
            </seg>
          </u>
          <u>
            <seg>
              För att sammanfatta: Trafikverket anser att Förbifart Söderköping
              är angelägen att bygga, att kulvert är den bästa lösningen, att
              det är samhällsekonomiskt lönsamt och att byggstart sannolikt
              kan ske redan 2020. Jag välkomnar detta, och jag vill framhålla
              att det är mycket viktigt att det här skrivs in i den kommande
              transportplanen. Det vore ytterst olyckligt med förseningar, och
              det är det som jag med den här interpellationen har velat fästa
              regeringens och infrastrukturministerns uppmärksamhet på.
            </seg>
          </u>
          <u>
            <seg>
              Det är inte var dag vi diskuterar Söderköping i Sveriges riksdag.
              Nu är det gjort, och jag anser det vara mycket väl motiverat.
              Östra Sverige från Kalmar till Norrköping samt Söderköping behöver
              snarast få bort väg E22 från stopp och långa köer genom staden
              till en snabb förbifart utanför.
            </seg>
          </u>
          <u>
            <seg>
              Än en gång: Jag hoppas och tror att denna debatt har bidragit
              till att sätta tryck i frågan. Jag är nöjd med vad Trafikverket
              säger. Jag hoppas att statsrådet trots sina lite mer försiktiga
              uttalanden kommer att tänka på E22 och på Söderköping och östra
              Sverige när transportplanen ska fastställas så att det kan bli
              som Trafikverket vill.
            </seg>
          </u>
          <u>
            <seg>
              Tack för en bra diskussion och god jul!
            </seg>
          </u>
          <note type="speaker">
            Anf. 43 Statsrådet ANNA JOHANSSON (S):
          </note>
          <u>
            <seg>
              Herr talman! Tack, Stellan Adolfsson, för debatten! Staffan Danielsson!
              Jag ber om ursäkt för felsägningen.
            </seg>
          </u>
          <u>
            <seg>
              Det är ju så med den här typen av frågor att när det uppstår
              fördyringar och förseningar uppstår det också stor oro. Samtidigt
              är det viktigt att Trafikverket hanterar de medel som är avsatta
              av skattebetalarnas pengar på ett ansvarsfullt sätt och ser till
              att få ut så mycket samhällsnytta som möjligt för varje skattekrona.
              Därför går det inte att säga: Det gör inte så mycket att det blir
              fördyringar – kör ändå! Det kan man kanske säga en eller möjligen
              två gånger, men upphöjer man det till en princip kommer det att
              få helt orimliga konsekvenser.
            </seg>
          </u>
          <u>
            <seg>
              100 miljarder är förvisso väldigt mycket pengar, men de ska också
              täcka väldigt stora behov i infrastrukturen runt om i vårt land.
              Inte minst järnvägsunderhållet är någonting som regeringen satsar
              mycket på – av för de flesta, tror jag, väldigt uppenbara skäl.
              Vi behöver få fungerande transportmöjligheter på järnvägen, men
              vi behöver också säkerställa trafiksäkerheten på våra vägar och
              att vi moderniserar även på vägsidan så att vi också där kan minska
              klimatutsläpp och få effektivare transporter.
            </seg>
          </u>
          <u>
            <seg>
              Jag tackar igen för debatten och tillönskar Staffan Danielsson
              en god jul!
            </seg>
          </u>
          <note>
            Överläggningen var härmed avslutad.
          </note>
          <note>
            § 12 Svar på interpellation 2016/17:178 om konsumtionens miljö-
            och klimatpåverkan
          </note>
          <note type="speaker">
            Anf. 44 Statsrådet PER BOLUND (MP):
          </note>
          <u>
            <seg>
              Herr talman! Jens Holm har frågat miljöministern om det är ministerns
              bedömning att Sveriges ekologiska avtryck är hållbart, om ministern
              avser att ta fram ett mål för hur mycket de konsumtionsrelaterade
              utsläppen ska minska och om ministern avser att vidta åtgärder
              för att minska köttkonsumtionens miljö- och klimatpåverkan, till
              exempel genom en målsättning om minskad köttkonsumtion. Interpellationen
              har överlämnats till mig.
            </seg>
          </u>
          <u>
            <seg>
              Den genomsnittliga konsumtionen i Sverige är inte miljömässigt
              hållbar. Regeringen har därför stort fokus på klimat- och miljöfrågorna
              och satsar på ambitiösa utsläppsminskningar både på hemmaplan
              och utanför Sveriges gränser. I budgetpropositionen presenterar
              vi en strategi för hållbar konsumtion med en rad åtgärder för
              att effektivisera resursanvändningen och stimulera mer hållbara
              sätt att konsumera.
            </seg>
          </u>
          <u>
            <seg>
              Regeringen avser bland annat att ge Konsumentverket i uppdrag
              att inrätta ett forum för miljösmart konsumtion som tar sikte
              på ett fördjupat samarbete mellan offentliga aktörer, forskarsamhället,
              näringslivet och det civila samhällets organisationer.
            </seg>
          </u>
          <u>
            <seg>
              När det gäller den växande delen av utsläppen från konsumtion
              som sker via import krävs också internationell samverkan, och
              här arbetar regeringen aktivt. Parisavtalet uttrycker höga ambitioner,
              och ett stort antal länder har undertecknat avtalet.
            </seg>
          </u>
          <u>
            <seg>
              Regeringen avser att lämna en proposition i början av 2017 med
              utgångspunkt i Miljömålsberedningens betänkande. Miljömålsberedningen
              bedömer att vi i dag inte har något robust underlag för att sätta
              upp och mäta ett etappmål för konsumtionens klimatpåverkan. I
              den nyligen presenterade forskningspolitiska propositionen ökar
              vi ytterligare forskningssatsningarna och framhåller klimatutmaningen
              som ett av de strategiskt viktiga forskningsområdena.
            </seg>
          </u>
          <u>
            <seg>
              Konsumtionen av kött i Sverige och i världen har ökat under en
              längre tid, vilket medför en större påverkan på miljö och klimat.
              Som konsumenter kan vi bidra till minskad miljöpåverkan genom
              att göra miljösmarta matval. Hur kosten sätts samman är en viktig
              faktor; en annan är matsvinnet. Inom ramen för strategin för hållbar
              konsumtion avser regeringen bland annat att ge Konsumentverket
              i uppdrag att stimulera miljösmarta konsumtionsmönster. Även den
              offentliga upphandlingen är betydelsefull när det gäller att styra
              mot hållbara livsmedel, vilket kommer till uttryck i den nationella
              upphandlingsstrategin och i uppdrag till Upphandlingsmyndigheten.
              Det kan också konstateras att förutsättningarna för att producera
              hållbara livsmedel är goda i Sverige och att vi har jämförelsevis
              höga miljö- och djurskyddsambitioner.
            </seg>
          </u>
          <note type="speaker">
            Anf. 45 JENS HOLM (V):
          </note>
          <u>
            <seg>
              Herr talman! Jag vill tacka ministern för svaret på min interpellation.
              Jag tycker att det här är en viktig fråga.
            </seg>
          </u>
          <u>
            <seg>
              När vi i Sverige rapporterar in till FN och världssamfundet om
              våra utsläpp av växthusgaser rapporterar vi in resultatet av de
              utsläpp som sker på svenskt territorium. De utsläpp som sker ifall
              vi tar ett flygplan till Thailand eller köper en ny mobiltelefon
              som är tillverkad i Kina eller kött och andra livsmedel som är
              producerade i andra länder, de utsläppen sker i de länderna. De
              sker inte i Sverige. De senare brukar kallas konsumtionsbaserade
              utsläpp, och det är utsläpp som snabbt växer. Vi har i dag inga
              mål och väldigt få styrmedel för att de ska minska.
            </seg>
          </u>
          <u>
            <seg>
              Världsnaturfonden kom för några veckor sedan med en ny rapport,
              Living Planet Report 2016 , där man konstaterar att varje svensk
              behöver sju hektar odlingsbar mark för att försörja sig i ett
              år. Det är ungefär sex gånger så mycket mark som en människa i
              Tanzania behöver. Man konstaterar också att om alla skulle leva
              som vi gör i Sverige skulle det behövas mer än fyra jordklot för
              att alla skulle kunna upprätthålla samma livsstil som här.
            </seg>
          </u>
          <u>
            <seg>
              Vi förstår ju att detta inte alls är hållbart och att något måste
              göras. Vi har också inom ramen för miljömålssystemet ett övergripande
              mål som kallas för generationsmålet. Det handlar om att alla stora
              miljö- och klimatfrågor ska vara lösta när vi lämnar över planeten
              till nästa generation, och vi ska inte flytta över ansvaret till
              andra länder så att utsläppen ökar där.
            </seg>
          </u>
          <u>
            <seg>
              I denna debatt skulle jag vilja veta om regeringen är beredd
              att sätta upp en separat målsättning, ett etappmål, för att särskilt
              hantera utsläppen från vår konsumtion. Precis som ministern nämnde
              fanns den diskussionen inom ramen för den rapport från Miljömålsberedningen
              som jag nu visar upp. Där diskuterade vi möjligheten att ha ett
              etappmål för konsumtionsbaserade utsläpp. Jag skulle inte riktigt
              formulera mig som Per Bolund, för det som Miljömålsberedningen
              ändå sa var att det står varje regering fritt att formulera etappmål,
              till exempel för minskade utsläpp från vår konsumtion.
            </seg>
          </u>
          <u>
            <seg>
              Jag är lite besviken på regeringen för att man inte har gjort
              detta. I stället har regeringen lagt fram en strategi för hållbar
              konsumtion. Den välkomnar jag – jag tycker att det är jättebra.
              Men det jag saknar i strategin är just mätbara, konkreta målsättningar.
              Vad är det regeringen egentligen vill med konsumtionsstrategin?
              Det får Per Bolund gärna berätta. Hur mycket förväntar man sig
              att utsläppen ska minska? Vad är det för slags utsläpp som ska
              minska? Hur kan vi mäta det? Och vad gör vi om inget händer tack
              vare strategin?
            </seg>
          </u>
          <u>
            <seg>
              Jag frågar också om köttkonsumtionen, då jag vet att den har
              ökat med 40 procent i Sverige. Detta är, som Per Bolund också
              var inne på, ohållbart. Det är väldigt snabbt ökande utsläpp.
              I dag står animaliekonsumtionen i Sverige för ungefär lika stora
              utsläpp som alla våra 4,5 miljoner bilar. Här tycker jag att det
              hade varit klädsamt om regeringen hade kunnat anta en målsättning
              för minskad köttkonsumtion och minskade utsläpp och för en mer
              hållbar konsumtion när det gäller mat. Varför gör inte regeringen
              det, Per Bolund?
            </seg>
          </u>
          <note type="speaker">
            Anf. 46 Statsrådet PER BOLUND (MP):
          </note>
          <u>
            <seg>
              Herr talman! Jag vill tacka Jens Holm för en väldigt viktig interpella
              ­ tion. Jag är själv djupt engagerad i konsumtionsfrågor, och
              inte minst i konsumtionens påverkan på både miljömässig och social
              hållbarhet.
            </seg>
          </u>
          <u>
            <seg>
              Det är också anledningen till att regeringen har tagit det ganska
              unika steget att inleda ett arbete med att fokusera på konsumtionen
              och hur den påverkar Sverige och vår omvärld. Som första regering
              i världen har vi också tagit fram en strategi för hållbar konsumtion.
              Där ingår åtgärder som sänkt kostnad för att reparera våra prylar,
              oavsett om det är att gå med cykeln till cykelhandlaren, att laga
              skorna hos skomakaren eller att laga vitvaror som vi har i våra
              hem. Vi arbetar alltså självklart med att minska utsläppen från
              konsumtionen.
            </seg>
          </u>
          <u>
            <seg>
              Vi har också sett en glädjande tendens. Det har varit en oroande
              utveckling sedan 90-talet: Utsläppen från svensk konsumtion har
              enligt den statistik vi har tillgång till ökat under lång tid.
              Under de senaste åren har vi faktiskt börjat se en vändning, och
              utsläppen har börjat minska. Det är en utveckling som vi väldigt
              gärna vill driva på ytterligare och få ännu mer fart på.
            </seg>
          </u>
          <u>
            <seg>
              Jag tror att detta beror mycket på att konsumenterna i Sverige
              också har börjat agera. Man vill vara en del av lösningen, och
              nu agerar man för att minska miljöpåverkan av sin konsumtion.
              Vi ser att människor köper alltmer ekologiska livsmedel. Försäljningen
              har ökat med 40 procent per år de senaste åren – en fördubbling
              vartannat år. Sverige håller också på att ta över platsen som
              ledande land när det gäller andelen ekologisk produktion och konsumtion.
              Vi ser samma utveckling när det gäller Fairtrade-märkta produkter:
              Konsumenterna har ökat sina inköp av dem väldigt mycket.
            </seg>
          </u>
          <u>
            <seg>
              Vi vill såklart att denna positiva utveckling med minskade utsläpp
              ska fortsätta, och därför har vi tagit fram strategin för hållbar
              konsumtion. Som jag ser det är det ett otroligt viktigt steg.
              Vi är den första regeringen som gör det, i Sverige och, vad jag
              känner till, också i världen. Det är ett sätt att skapa rådighet
              så att vi helt enkelt får fram styrmedel som gör att vi kan påverka
              konsumtionens miljöpåverkan och utsläpp. Vi får också fram mer
              kunskap om åtgärder och deras koppling till den faktiska miljöpåverkan
              som konsumtionen har.
            </seg>
          </u>
          <u>
            <seg>
              Jag tror att man måste ta dessa steg innan man kan sätta ett
              exakt mål för hur mycket utsläppen ska minska och var någonstans
              vi ska hamna. Har vi inte kunskapen om hur vi kan ta kontroll
              över utsläppen och hur vi kan mäta dem och få bra statistik är
              det svårt att sätta ett relevant mål som det finns en bred samsyn
              och uppbackning kring.
            </seg>
          </u>
          <u>
            <seg>
              Inom strategin fokuserar vi på de områden där konsumtionen har
              stor miljöpåverkan. Vi vet att det är framför allt transporter,
              livsmedel och bostäder, som tillsammans står för ungefär 80 procent
              av vår individuella konsumtions miljö- och klimatpåverkan. Självklart
              behöver vi arbeta med alla de områdena för att minska miljöpåverkan.
            </seg>
          </u>
          <u>
            <seg>
              När det gäller transporter har vi arbetat både med att introducera
              mer hållbara transportslag och med att använda ekonomiska styrmedel.
              Nu senast har vi föreslagit en flygskatt för att flyget också
              ska betala för sin klimatpåverkan.
            </seg>
          </u>
          <u>
            <seg>
              När det gäller maten arbetar regeringen med en livsmedelsstrategi,
              som vi hoppas kunna lägga på riksdagens bord inom kort. Vi har
              också, i dialog med branschen, fått igenom att det ska tas fram
              en ursprungsmärkning av kött även på restaurang, så att man får
              bättre information som konsument.
            </seg>
          </u>
          <u>
            <seg>
              Och när det gäller boendet stöder vi både effektiva bostäder
              vid nybygge och upprustning av bostäder för att de ska bli mer
              energieffektiva.
            </seg>
          </u>
          <u>
            <seg>
              På alla dessa områden arbetar vi alltså med strategiska åtgärder,
              och jag tror att det kanske är viktigare för att få saker att
              hända än att sätta upp mål som ibland ligger långt in i framtiden
              och är ganska diffusa. Det är bättre att ha verkstad nu än att
              ha mål långt in i framtiden.
            </seg>
          </u>
          <note type="speaker">
            Anf. 47 JENS HOLM (V):
          </note>
          <u>
            <seg>
              Herr talman! Jag välkomnar mycket av det som regeringen gör.
              Det finns ju i budgeten, och den har regeringen förhandlat om
              med oss i Vänsterpartiet.
            </seg>
          </u>
          <u>
            <seg>
              Men det finns ett anslag i det som Per Bolund säger som jag inte
              riktigt tycker räcker. Jag tycker att det handlar mycket om att
              vi som individer och konsumenter ska göra medvetna val. Vi ska
              få mycket information, det ska märkas och sådana saker. Det är
              jättebra att göra medvetna val, men detta är en så pass viktig
              fråga att vi måste ta ett större ansvar och inte bara rulla över
              det till individerna.
            </seg>
          </u>
          <u>
            <seg>
              Jag tänker lite på hur vi har agerat tidigare i Sverige när det
              gäller hållbarhets ‑ , effektivitets- och energifrågor. Nu spolar
              vi tillbaka tiden till 1973. Då inträffade en oljekris i världen.
              Oljepriserna sköt i höjden, och alla blev medvetna – kanske mer
              utifrån ett självförsörjningsperspektiv – om att vi inte kan vara
              beroende av olja från diktatoriska stater i Mellan ­ östern, om
              jag får generalisera lite.
            </seg>
          </u>
          <u>
            <seg>
              Här i Sverige gjorde vi en massa saker för att snabbt fasa ut
              oljan. Vi byggde ut fjärrvärmen, vi höjde energiskatten, vi införde
              byggnormer för lokaler och bostäder och så vidare – allt med perspektivet
              att vi skulle bort från oljeberoendet. Och det var väldigt effektivt.
              Mellan 1970 och 1990 minskade utsläppen i Sverige från 100 miljon
              er ton till 70 miljoner ton; 30 procent av utsläppen försvann
              alltså. Det är faktiskt en snabbare minskning än den vi har sett
              de senaste 20 åren, som vi också brukar tycka är ganska bra. Detta
              var ändå före klimatpolitikens tid.
            </seg>
          </u>
          <u>
            <seg>
              Varför gick det så fort då? Jo, jag tror att det var för att
              staten agerade väldigt tydligt. Man hade en väldigt tydlig målbild
              av vart man ville någonstans.
            </seg>
          </u>
          <u>
            <seg>
              Jag tror att Per Bolund fortfarande är ute och springer en del
              i joggingspåret. Det brukar jag också göra, och något vi löpare
              vet är att man måste veta vart man ska. Man måste ha en klar bild
              av det; annars springer man vilse.
            </seg>
          </u>
          <u>
            <seg>
              Jag tycker att det är likadant med klimatpolitiken. Om man inte
              sätter upp en målsättning för hur mycket man vill att utsläppen
              ska minska, och när, blir det ärligt talat lite ad hoc. Det blir
              lite si och så. Man kastar ut lite åtgärder och hoppas att det
              ska bli något av det.
            </seg>
          </u>
          <u>
            <seg>
              Därför vill jag återigen ställa frågan till Per Bolund. Hela
              miljörörelsen, Klimatmålsinitiativet och mängder av experter och
              sakkunniga inom ramen för Miljömålsberedningens arbete har sagt:
              Vi behöver ett etappmål för minskningen av utsläppen från vår
              konsumtion. Varför kan inte Sverige vara berett att införa det,
              Per Bolund? Det skulle på ett väldigt elegant sätt komplettera
              den konsumtionsstrategi som regeringen nu har tagit fram och som
              jag som sagt välkomnar.
            </seg>
          </u>
          <u>
            <seg>
              Sedan har jag en fråga om köttkonsumtionen. Köttkonsumtionen
              har ökat med mer än 40 procent sedan 1990. I dag står animaliekonsumtionen
              för lika stora utsläpp som våra bilar. När det gäller bilarna
              har vi målsättningen om en fossilfri fordonsflotta, och vi har
              en mängd åtgärder på plats för att minska utsläppen. Både Bolund
              och jag vet att mer behöver göras, men vi är i alla fall på väg.
              Men detta med köttkonsumtionen känns ärligt talat som något av
              en helig ko. Det är ingenting som man får göra där.
            </seg>
          </u>
          <u>
            <seg>
              När miljöminister Karolina Skog kommenterade Världsnaturfondens
              förslag om att halvera utsläppen från den svenska köttkonsumtionen
              var det inget som regeringen ville kännas vid.
            </seg>
          </u>
          <u>
            <seg>
              Vi i Vänsterpartiet vill ha en handlingsplan för att minska köttkonsum
              ­ tionen, både för djurens skull och för att minska utsläppen.
              Kan inte reger ­ ingen införa detta, Per Bolund?
            </seg>
          </u>
          <note type="speaker">
            Anf. 48 Statsrådet PER BOLUND (MP):
          </note>
          <u>
            <seg>
              Herr talman! Vi nöjer oss inte med bara en fossilfri fordonsflotta
              och ett fossilfritt transportsystem, utan vi vill ha ett fossilfritt
              välfärdssamhälle. Sverige ska bli ett av de första länderna som
              faktiskt blir fossilfria. Det inbegriper självklart också jordbrukssektorn;
              det gäller alla sektorer som finns i vårt land. Vi har höga ambitioner
              – högst ambitioner i världen, skulle jag säga. Vi genomdriver
              också en politik som gör att vi når de ambitionerna.
            </seg>
          </u>
          <u>
            <seg>
              När det gäller till exempel utfasningen av olja har mycket av
              det som skett efter 1970-talet handlat om att vi har genomfört
              grön politik, till exempel den gröna skatteväxling som Miljöpartiet
              var med och drev igenom i budgetsamverkan med en tidigare regering.
              Där såg vi till att kostnaden för att elda olja i värmeverk och
              i hushåll blev så hög att man faktiskt började gå över till hållbara
              uppvärmningssätt, till exempel pelletsvärme eller bergvärmepumpar.
              Det fick väldigt stor effekt så till vida att vi nu har ett minimum
              av oljeanvändning i uppvärmningssektorn.
            </seg>
          </u>
          <u>
            <seg>
              Vi har sett till att driva igenom förändringar genom den ekonomiska
              politiken under lång tid. Det fortsätter vi med även i regeringsställning.
              Vi fortsätter med den gröna skatteväxlingen i och med att vi nu
              också höjer skatten på flyg enligt det förslag som vi håller på
              att arbeta fram. Samtidigt har vi möjlighet att sänka andra skatter,
              till exempel på anställningar och arbete.
            </seg>
          </u>
          <u>
            <seg>
              Liknelsen med joggning är kanske inte helt optimal. Åtminstone
              jag själv brukar springa mina joggningsvarv i en runda. Jag har
              även sprungit maraton här i Stockholm, och även om det är två
              varv kommer man ändå tillbaka till samma ställe. Det vill jag
              inte göra med miljöpolitiken, utan jag vill ju att vi ska röra
              oss framåt hela tiden och komma till ett nytt och hållbart samhälle.
              Därför arbetar vi hela tiden intensivt med att ta fram åtgärder
              på alla de områden där vi vet att vi har en stor miljöpåverkan.
            </seg>
          </u>
          <u>
            <seg>
              Konsumtionen är otroligt viktig för att vi ska nå generationsmålet,
              och därför har vi också lanserat strategin för hållbar konsumtion.
              Det tycker jag är att verkligen visa ledarskap – att ge sig in
              på områden där det ibland kan upplevas som om man kommer med pekpinnar.
              Men vi upplever att det finns en så stark vilja och ett så starkt
              engagemang från konsumenter att vi från regeringens sida vill
              understödja den utvecklingen.
            </seg>
          </u>
          <u>
            <seg>
              När det gäller köttkonsumtionen finns det också en rekommendation
              från Livsmedelsverket som säger att man inte ska äta mer än 500
              gram kött per person och vecka. Det är hälsorelaterat. Men där
              har vi en indikation på var vi bör hamna någonstans för att vi
              också ska behålla en god folk ­ hälsa i vårt land. Det finns också
              internationella studier som visar på att en överdrivet stor konsumtion
              av särskilt rött kött har hälsoeffekter som är negativa. Det kan
              bland annat, enligt studier, ge fl er cancerfall i popula ­ ­
              tionen.
            </seg>
          </u>
          <u>
            <seg>
              Vi arbetar med att se till att vi äter både hållbart och hälsosamt.
              I livsmedelsstrategin, som vi nu arbetar med, handlar det mycket
              om fokus på hur vi kan få en hållbar livsmedelsförsörjning i Sverige.
              Där vill vi också samverka internationellt.
            </seg>
          </u>
          <u>
            <seg>
              Jag är glad över att vi har en internationell samverkan och en
              överenskommelse på internationell nivå där alla länder måste leverera.
              Sverige ligger ju i framkant, både när det gäller att genomföra
              det som vi kom överens om i Paris, om att få ett hållbart klimat,
              och Agenda 2030 med de globala hållbarhetsmålen. Samstämmiga studier
              pekar på att Sverige faktiskt är ledande i att uppnå de målen.
              Vi är den nation som har det bästa arbetet och som har kommit
              längst.
            </seg>
          </u>
          <u>
            <seg>
              Nu kommer vi dessutom med en strategi för hållbar konsumtion
              för att ytterligare elda på det hela. Vi kommer med ekonomiska
              styrmedel och många andra åtgärder för att få en hållbar konsumtion.
              Jag tror att det är ett betydligt mer effektivt sätt att använda
              resurser att fokusera på verktyg och åtgärder snarare än att lägga
              en massa resurser på mål, särskilt när vi inte riktigt har den
              statistik och det underlag som behövs för att definiera vad som
              är ett bra mål för konsumtionsrelaterade utsläpp.
            </seg>
          </u>
          <note type="speaker">
            Anf. 49 JENS HOLM (V):
          </note>
          <u>
            <seg>
              Herr talman! Jag tycker att det här har varit en viktig debatt.
              Vi får fortsätta diskutera de här frågorna. De konsumtionsrelaterade
              utsläppen handlar om 100 miljoner ton varje år. Det är faktiskt
              dubbelt så mycket som det vi officiellt rapporterar in till FN.
            </seg>
          </u>
          <u>
            <seg>
              En strategi för hållbar konsumtion, som regeringen nu har lagt
              fram, är bra. Men för att återigen dra parallellen till Stockholm
              Marathon: Om man har en strategi med ett antal vällovliga åtgärder
              men inte vet vart man vill någonstans är jag rädd för att man
              springer vilse. Per Bolund kan gott se sig själv som den som lägger
              upp banan för Stockholm Marathon, för det är vad vi politiker
              är. Det är vi som sätter upp målen och etappmålen. Det är vi som
              gör banan. Sedan ska alla där ute göra jobbet. Alla ska springa
              loppet. Då tror jag att människor tycker att det är bra att det
              finns någon som har tänkt till, så att det finns en färdig bana
              att springa på.
            </seg>
          </u>
          <u>
            <seg>
              Jag vill påminna Per Bolund om att det står varje regering fritt
              att anta nya etappmål. Precis som Naturvårdsverket har konstaterat
              vore det bra med ett separat mål, ett etappmål, för minskade utsläpp
              från vår konsum ­ tion. Jag hoppas att regeringen snart kommer
              till den insikten.
            </seg>
          </u>
          <u>
            <seg>
              Per Bolund nämnde den fossilfria välfärdsstaten. Det är en vacker
              målsättning att vi binder ihop rättvisa och hållbarhet. Det är
              precis så man ska jobba. Jag har bara en fråga om det: När, Per
              Bolund, ska vi få den fossilfria välfärdsstaten? Det är en fantastisk
              vision, men om man inte säger när man vill nå dit är risken stor
              för att det inte blir så mycket av det hela.
            </seg>
          </u>
          <u>
            <seg>
              När det gäller köttkonsumtionen behöver vi göra mer för att minska
              utsläppen. Här vore en konkret handlingsplan på sin plats.
            </seg>
          </u>
          <note type="speaker">
            Anf. 50 Statsrådet PER BOLUND (MP):
          </note>
          <u>
            <seg>
              Herr talman! Jag vill tacka Jens Holm för en bra och viktig debatt.
              Vi behöver hela tiden fokusera på de här frågorna. Jag kan garantera
              att jag i mitt arbete som konsumentminister hela tiden lägger
              fokus på att dels förbättra villkoren för oss konsumenter, dels
              att just se till att vi kan genomföra den vision jag har, det
              vill säga att vår konsumtion i framtiden ska vara hållbar, precis
              som vårt samhälle ska vara.
            </seg>
          </u>
          <u>
            <seg>
              Vi har målsättningar som är tidssatta. Inte minst kommer förslag
              från Miljömålsberedningen om att vi 2045 ska ha noll nettoutsläpp
              av växthusgaser. Därefter ska vi börja ha minus i protokollet
              när det gäller våra utsläpp. Det är en målsättning man kan ha
              som fokus i framtiden. Men det tar inte ifrån att vi också måste
              ha fokus på åtgärder här och nu för att hela tiden driva på för
              minskade utsläpp. Det är framför allt detta jag fokuserar på i
              mitt arbete.
            </seg>
          </u>
          <u>
            <seg>
              Vi har ökat budgeten för miljöinvesteringar med 72 procent så
              här långt. Vi har infört Klimatklivet för klimatinvesteringar
              runt om i landet, till exempel hållbara transporter och andra
              investeringar. Vi har stadsmiljöavtal som investerar i hållbar
              kollektivtrafik och även cykeltrafik. Vi har åtgärder för flyget,
              inte minst för att det ska betala för sin klimatpåverkan. Vi har
              insatser för att minska hållbarhetsproblemen i bostadssektorn.
            </seg>
          </u>
          <u>
            <seg>
              På område efter område kommer vi med nya åtgärder. Det kommer
              vi att fortsätta med, för detta är så viktiga frågor. Vi har ambitionen
              att lämna över en hållbar planet till våra barn och också ett
              fossilfritt välfärdssamhälle.
            </seg>
          </u>
          <u>
            <seg>
              Jag är glad över det engagemang som Jens Holm visar. Det delar
              jag också, och jag hoppas att vi kan fortsätta samverka framöver
              för att just nå målet om ett hållbart och fossilfritt samhälle.
              Jag hoppas också att vi kommer att fortsätta diskutera de här
              frågorna, och jag välkomnar att det kommer initiativ och idéer
              även från Vänsterpartiet i de frågorna.
            </seg>
          </u>
          <u>
            <seg>
              Jag vill också passa på att önska en god och väldigt hållbar
              jul.
            </seg>
          </u>
          <note>
            Överläggningen var härmed avslutad.
          </note>
          <note>
            § 13 Svar på interpellation 2016/17:173 om statliga servicekontor
          </note>
          <note type="speaker">
            Anf. 51 Statsrådet ARDALAN SHEKARABI (S):
          </note>
          <u>
            <seg>
              Herr talman! Jan R Andersson har frågat mig vilka åtgärder jag
              avser att vidta för att via de statliga servicekontoren snabbt
              garantera service i hela landet.
            </seg>
          </u>
          <u>
            <seg>
              Jag delar Jan R Anderssons uppfattning att grundläggande service
              ska kunna ges i hela landet. Här vill jag framhålla digitaliseringen
              och de möjligheter denna ger oss. Genom digitala servicekanaler
              säkerställs likvärdig service oavsett var i landet man bor. Statskontorets
              rapport om statliga myndigheters lokalisering visar också att
              många medborgare föredrar att ta del av myndigheternas service
              digitalt framför att besöka myndigheten personligen. Regeringen
              vill främja denna utveckling och har till exempel beslutat om
              satsningen Digitalt först, som är ett program för digital förnyelse
              av det offentliga Sverige. Programmet ska bland annat bidra till
              väl utvecklad kvalitet, service och tillgänglighet i statsförvaltningen.
            </seg>
          </u>
          <u>
            <seg>
              Myndigheternas lokala närvaro är dock viktig för ett Sverige
              som håller ihop. Vi vet att det är viktigt för många medborgare
              att myndigheter finns i närheten av där man bor. Den som inte
              kan eller vill ta del av statliga myndigheters tjänster över internet
              ska ändå få god service i hela landet. Här fyller servicekontoren
              en viktig roll. Genom att utveckla den digitala servicen frigörs
              också resurser för att kunna erbjuda och utveckla lokal service
              när det behövs. Regeringen ska verka för att du ska ha tillgång
              till grundläggande digital och fysisk service oavsett var du bor.
            </seg>
          </u>
          <note>
            Den parlamentariska landsbygdskommittén berör frågan om statliga
            servicekontor i landet. Kommittén ska slutredovisa sitt uppdrag
            senast den 31 januari 2017. Vidare har Statens servicecenter ett
            pågående regeringsuppdrag om myndighetsfunktioner som kan bedrivas
            samordnat i staten och utanför storstadsområdena. Lokala servicekontor
            och formerna för deras verksamhet är exempel på myndighetsfunktioner
            som är prioriterade i Statens servicecenters arbete, som ska redovisas
            senast den 15 april 2017. Dessa rapporter kommer att utgöra viktiga
            underlag för regeringens kommande arbete i frågorna om regional
            närvaro och medborgarservice.
          </note>
          <note>
            Förste vice talmannen meddelade att Jan R Andersson som framställt
            interpellationen anmält att han var förhindrad att delta i debatten.
          </note>
          <note type="speaker">
            Anf. 52 LAILA NARAGHI (S):
          </note>
          <u>
            <seg>
              Herr talman! Det är en mycket viktig fråga som riksdagsledamot
              Andersson har lyft. Det är synd att han inte är här och deltar
              i debatten. Men jag vill ändå tacka statsrådet Shekarabi för svaret.
            </seg>
          </u>
          <u>
            <seg>
              Tillsammans med andra socialdemokrater har jag diskuterat detta
              med statsrådet och fört fram att det är av största vikt med en
              god statlig närvaro i hela landet och i hela Kalmar län samt att
              det ges tillräckliga resurser så att det fungerar. Och det är
              viktigt att verksamheten på de statliga servicekontoren hemma
              i Kalmar län fungerar. Det är bra att ministern prioriterar detta.
            </seg>
          </u>
          <u>
            <seg>
              Herr talman! Den som känner till vårt län – jag vet att bland
              annat ministern har varit där flera gånger – vet att det förutom
              att vara ett av landets vackraste också har långa avstånd. Därför
              välkomnar jag verkligen statsminister Stefan Löfvens uppdrag till
              Shekarabi: att säkra att varje enskild medborgare ska ha god tillgång
              till grundläggande statlig service oavsett var i Sverige var man
              bor och oavsett var i Kalmar län man bor.
            </seg>
          </u>
          <u>
            <seg>
              Det är, som sagt, synd att riksdagsledamot Andersson, som har
              initierat debatten, inte är här, för jag hade velat ta detta tillfälle
              i akt att fråga en sak som jag inte har kunnat sluta fundera på:
              Var har Anderssons engagemang i denna fråga varit tidigare? År
              2012 lades två statliga servicekontor ned i Kalmar län – ett i
              Vimmerby och ett i Borgholm. Det var under den moderatledda regeringens
              tid, när Reinfeldt var statsminister och när Anna Kinberg Batra
              ledde Moderaterna i riksdagen. Då var det inte fråga om något
              tillfälligt stopp, som nu, utan om nedläggningar. Då ställde inte
              den moderate riksdagsledamoten Andersson någon fråga utan lät
              nedläggningarna fortsätta. Det var i samma veva som Moderaterna,
              Reinfeldt …
            </seg>
          </u>
          <u>
            <seg>
              (FÖRSTE VICE TALMANNEN: Jag vill gärna erinra ledamoten om följande:
              Om en ledamot har anmält förhinder till kammaren hör det inte
              riktigt till god ton att begära ordet och angripa den ledamoten
              i dennes frånvaro. Ledamoten får gärna fortsätta sitt anförande,
              men jag tycker att man ska avhålla sig från att angripa ledamöter
              som inte är närvarande i kammaren.)
            </seg>
          </u>
          <u>
            <seg>
              Jag undrar varför man nu lyfter fram detta när man inte tidigare
              har tagit upp att det har varit ett problem. Det är något som
              faktiskt faller på hur situationen också är nu. Därför undrar
              jag hur ministern ser på detta.
            </seg>
          </u>
          <note type="speaker">
            Anf. 53 Statsrådet ARDALAN SHEKARABI (S):
          </note>
          <u>
            <seg>
              Herr talman! Precis som framgick av statsministerns jultal under
              helgen kommer detta att vara en viktig fråga för regeringen. Staten
              ska bidra till att hålla ihop vårt samhälle. Då behöver vi också
              jobba med att förstärka den statliga närvaron. Det handlar om
              flera olika delar. En är att flytta myndigheter från Stockholm
              till andra delar av landet. Vi är glada över att vi redan har
              kunnat fatta beslut om att flytta E-hälsomyndigheten från Stockholm
              till Kalmar län. Kalmar län har en låg andel statliga jobb. Det
              var också därför länet prioriterades, förutom att det finns goda
              förutsättningar att bedriva E-hälsomyndighetens verksamhet i Kalmar,
              inte minst med hänsyn till de utbildningar som bedrivs vid Linnéuniversitetet
              och de privata företag som är verksamma i den branschen i den
              regionen.
            </seg>
          </u>
          <u>
            <seg>
              Men det är också viktigt att förstärka den statliga närvaron
              ur ett serviceperspektiv. Vi behöver komplettera digitaliseringen
              av den offentliga sektorn med en starkare statlig närvaro som
              är inriktad på att ge medborgare som inte kan ta del av digitala
              tjänster en god service. Här har vi, som jag anförde i interpellationssvaret,
              flera processer som är igång. Det handlar om Landsbygdskommitténs
              arbete men också om den rapport som Statens servicecenter för
              närvarande arbetar med, som handlar om hur vi kan bygga vidare
              på de erfarenheter som vi har från servicekontoren.
            </seg>
          </u>
          <u>
            <seg>
              Detta är en jätteviktig fråga för den svenska statens legitimitet,
              och regeringen har noterat att det finns en kritik mot statens
              dåliga närvaro i delar av landet. Därför är det bra att frågan
              lyfts. Oavsett om det är en moderat ledamot eller en socialdemokratisk
              ledamot är det viktigt att frågorna diskuteras i riksdagen och
              att vi tillsammans hjälps åt för att förstärka den svenska statens
              legitimitet och förankring hos det svenska folket.
            </seg>
          </u>
          <u>
            <seg>
              Jag vill tacka Laila Naraghi för engagemanget.
            </seg>
          </u>
          <note type="speaker">
            Anf. 54 LAILA NARAGHI (S):
          </note>
          <u>
            <seg>
              Herr talman! Jag tycker att det är bra att ministern lyfter flytten
              av E-hälsomyndigheten till Kalmar. Det är något som vi hemma i
              Kalmar län välkomnar väldigt mycket. Jag hoppas att regeringen
              håller i det här. Trots kritiken från borgerligt håll behöver
              vi detta hemma i Kalmar län.
            </seg>
          </u>
          <u>
            <seg>
              Jag hoppas på fler diskussioner om detta och att vi ser till
              att vi gemensamt kan stärka den goda statliga närvaron i hela
              landet.
            </seg>
          </u>
          <u>
            <seg>
              Jag vill passa på att önska god jul.
            </seg>
          </u>
          <note type="speaker">
            Anf. 55 Statsrådet ARDALAN SHEKARABI (S):
          </note>
          <u>
            <seg>
              Herr talman! Jag vill också tacka för diskussionen, och jag vill
              avsluta med att önska Laila Naraghi, talmannen och övriga närvarande
              i kammaren god jul och trevliga ledigheter.
            </seg>
          </u>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 11.36 på förslag av förste vice talmannen
            att ajournera sammanträdet till kl. 13.00, då statsminister Stefan
            Löfven (S) skulle lämna en återrapport från Europeiska rådets
            möte den 15 december.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 13.00.
          </note>
          <note>
            § 14 Återrapportering från Europeiska rådets möte den 15 december
          </note>
          <note type="speaker">
            Anf. 56 Statsminister STEFAN LÖFVEN (S):
          </note>
          <u>
            <seg>
              Herr talman! Låt mig börja med att säga några ord om gårdagens
              tragiska händelser.
            </seg>
          </u>
          <u>
            <seg>
              År 2016 har präglats av så mycket vansinne. I Syrien pågår en
              obeskrivbar terror mot lokalbefolkningen. Vi har sett ett besinningslöst
              mördande, terrordåd och konflikter runt om i världen. I går lades
              ytterligare en mörk dag till i raden. I Zürich öppnade en man
              eld i en muslimsk bönelokal och skadade tre människor. I Ankara
              mördades Rysslands ambassadör i Turkiet, Andrej Karlov. Och vid
              åttatiden körde en lastbil in i en julmarknad vid Kurfürstendamm
              i Berlin och dödade minst tolv människor och skadade mångdubbelt
              fler.
            </seg>
          </u>
          <u>
            <seg>
              Sverige deltar i sorgen över de drabbade. Vi deltar i vreden
              över det som har hänt. Framför allt ska vi delta i arbetet mot
              terrorism. Terrorismen måste bekämpas.
            </seg>
          </u>
          <u>
            <seg>
              Bevittnandet av våld kan ha en stark påverkan på människan. Det
              kan driva fram hat, polarisering och en vilja till nytt våld som
              föder våld som föder våld som föder våld. Därför kräver kampen
              mot terrorismen både militära och polisiära insatser eftersom
              detta är terrorismens vilja. Men det kräver också ett outtröttligt
              arbete för sammanhållningen och de demokratiska värderingarna
              i ett samhälle, för dessa kommer aldrig att kunna tas för givna.
            </seg>
          </u>
          <u>
            <seg>
              Bara under de senaste åren har vårt eget land drabbats av våldsbejakande
              extremism. Vi har haft ett självmordsdåd här i Stockholm. Vi hade
              en skolattack i Trollhättan. Vi har haft hundratals som har rest
              till terrororganisationer i krigshärdar. Varje dag verkar i Sverige
              människor som försöker locka unga och utsatta till extremismens
              enkla dogmer, till ett förringande av människovärdet och därmed
              också till hat och våld. Detta måste vi stå emot.
            </seg>
          </u>
          <u>
            <seg>
              Här bär vi som arbetar i demokratins tjänst det absolut främsta
              ansvaret. I denna sal samlas människor som främjar olika ideologier,
              olika väljarbaser och olika landsdelar, men vår största uppgift
              är en och samma, nämligen att främja demokratin, stävja hatet,
              vara företrädare för sammanhållningen, förståelsen och friheten
              – kort uttryckt: det som gör vårt Sverige till Sverige.
            </seg>
          </u>
          <u>
            <seg>
              Därför önskar jag alla ledamöter och kammaren liksom alla arbetare
              i demokratins tjänst runt om i landet en god jul och några vilodagar
              inför det kommande 2017. Under nästa år väntar ännu hårdare arbete
              för en ännu starkare gemenskap – den gemenskap som terrorism aldrig
              kan eller ska kunna besegra.
            </seg>
          </u>
          <note>
            Herr talman! Jag vill nu övergå till återrapporteringen från
            Europeiska rådets möte den 15 december.
          </note>
          <note>
            I torsdags sammanträdde Europeiska rådet för årets sista möte.
            På dagordningen stod migration, säkerhet, ekonomi med betoning
            på ungdomsarbetslösheten samt utrikes relationer. Diskussionerna
            överskuggades dock av utvecklingen i Syrien. Mötet inleddes med
            att borgmästaren i östra Aleppo, Brita Hagi Hassan, berättade
            om den fruktansvärda situationen i Aleppo. Han vädjade också om
            EU:s stöd i påtryckningar för att stoppa blodbadet och evakuera
            de civila.
          </note>
          <u>
            <seg>
              I diskussionen om Syrien återkom många till borgmästarens inlägg,
              och vi enades om att uppmana den syriska regimen och de länder
              som stöder denna att omedelbart genomföra fyra nödåtgärder nämligen
            </seg>
          </u>
          <u>
            <seg>
              Vi var eniga om att de som bär ansvaret för dessa brott, varav
              vissa kan vara krigsbrott, måste ställas till svars. Det är en
              viktig signal och en tydlig uppmaning från EU.
            </seg>
          </u>
          <u>
            <seg>
              Jag drev tillsammans med andra på för detta, och jag krävde också
              att Europeiska rådet skulle undersöka möjligheten att rikta sanktioner
              mot ansvariga, inklusive mot ryska medborgare. Ett par medlemsstater
              ställde sig bakom detta förslag, men precis som vid det förra
              mötet då det här diskuterades gick det dessvärre inte att uppbåda
              ett tillräckligt stöd.
            </seg>
          </u>
          <u>
            <seg>
              Nu vilar ett tungt ansvar på FN:s säkerhetsråd att kunna bryta
              dödläget och få ett stopp på kriget i Syrien. För Sverige som
              efter årsskiftet kliver in i säkerhetsrådet kommer detta naturligtvis
              att komma allra främst.
            </seg>
          </u>
          <u>
            <seg>
              Liksom på övriga toppmöten under året behandlades även migrationsfrågorna.
              Efter långa diskussioner om tidsplanen för arbetet med det nya
              asylsystemet fick Sverige och Tyskland till slut igenom ett beslut
              om att målsättning nu är att det nya asylsystemet måste antas
              inom ett halvår, alltså inom det kommande ordförandeskapet som
              är Maltas.
            </seg>
          </u>
          <u>
            <seg>
              Som ni vet arbetar regeringen hårt för att vi ska få till stånd
              ett gemensamt asylsystem i EU med en rättvis fördelning. I detta
              arbete var ett slutdatum ett viktigt steg.
            </seg>
          </u>
          <u>
            <seg>
              Jag vill också vara tydlig med att de fortsatta förhandlingarna
              dock kommer att bli mycket tuffa. Det är uppenbart att vi står
              långt ifrån var ­ andra. Det kommer att bli svårt att hitta en
              lösning som alla kan acceptera, men det är självfallet utifrån
              en sådan målsättning vi måste fortsätta.
            </seg>
          </u>
          <u>
            <seg>
              Vi diskuterade också framstegen med EU:s så kallade partnerskapsram
              med tredjeländer och möjligheten att fortsätta arbetet med ytterligare
              länder för en mer effektiv återvändandepolitik.
            </seg>
          </u>
          <u>
            <seg>
              I slutsatserna bekräftas också åtagandena mellan EU och Turkiet
              i enlighet med det uttalande som antogs i mars i år. Situationen
              i Turkiet är fortsatt mycket oroande, men det är ändå viktigt
              att båda parter upprätthåller samarbetet.
            </seg>
          </u>
          <u>
            <seg>
              Herr talman! Människor ska kunna känna sig säkra och trygga.
              Det är en självklarhet. Därför är det bra att vi tillsammans inom
              EU jobbar vidare med att stärka både den inre och den yttre säkerheten.
              Det gäller bland annat det ökade samarbetet inom unionen för att
              bekämpa terrorism och gränsöverskridande brottslighet. Vår omvärld
              är fortsatt osäker, och det politiska landskapet ändrar sig ständigt.
              Så vi behöver se över hur vi bäst kan stärka vårt samarbete, även
              om det också är viktigt att respektera mellanstatligheten som
              råder på detta område.
            </seg>
          </u>
          <u>
            <seg>
              Arbetet med den globala strategin för EU:s utrikes- och säkerhetspolitik
              ska vara effektivt, och i slutsatserna anges flera av de steg
              som bör tas. Strategin är en bra ambition som regeringen stöder,
              inte minst vad gäller behovet av att utveckla EU:s förmågor inom
              civil och militär krishantering. Vi kommer att återkomma till
              dessa frågor vid Europeiska rådets möten under våren.
            </seg>
          </u>
          <u>
            <seg>
              Natos generalsekreterare Jens Stoltenberg deltog och informerade
              om samarbetet mellan EU och Nato, vilket är något som regeringen
              stöder. Båda parter betonade att detta samarbete är både gott
              och viktigt.
            </seg>
          </u>
          <u>
            <seg>
              Herr talman! I slutsatstexten lyfts också ekonomiska frågor och
              framför allt ungdomsfrågor fram. Det blev ingen större diskussion
              om detta vid det här mötet, men vi var eniga om att ha fortsatt
              fokus på att bekämpa arbetslösheten, särskilt bland våra ungdomar.
            </seg>
          </u>
          <u>
            <seg>
              Under dagordningspunkten om externa relationer diskuterades,
              utöver Syrien, associeringsavtalet mellan EU och Ukraina. Premiärminister
              Mark Rutte informerade om den prekära situationen i Nederländerna
              efter deras folkomröstning om avtalet. Vi antog slutsatser och
              ett tillhörande beslut som tydliggör vad avtalet med Ukraina innebär,
              detta för att också Nederländerna ska kunna ratificera det här
              avtalet, så att det kan träda i kraft så snart som möjligt.
            </seg>
          </u>
          <u>
            <seg>
              President Anastasiades informerade om läget i Cypernförhandlingarna.
              Stats- och regeringscheferna uttryckte här sitt stöd för den pågående
              återföreningsprocessen och meddelade EU:s beredskap att delta
              vid de fortsatta samtalen.
            </seg>
          </u>
          <u>
            <seg>
              Efter det formella mötet diskuterade stats- och regeringscheferna
              utan premiärminister Theresa May processfrågor inför den kommande
              förhandlingen om Storbritanniens utträde ur unionen. Den diskussionen
              blev mycket kort. Ett uttalande antogs från EU-27, där det anges
              att rådet kommer att be kommissionen att vara chefsförhandlare
              när Storbritannien har anmält sitt utträde. I den här processen
              kommer naturligtvis Europeiska rådet att ha det övergripande ansvaret.
              Allmänna rådet kommer att ha en förberedande roll, och därutöver
              ska självfallet också parlamentet på olika sätt ingå i processen
              och närvara vid vissa möten.
            </seg>
          </u>
          <u>
            <seg>
              Herr talman! Trots att vi har en komplicerad process framför
              oss vad gäller Storbritanniens utträdesförhandlingar ser jag fram
              emot det nya året och de steg vi ska ta tillsammans inom EU. Vi
              har bland annat att arbeta vidare med frågorna om EU:s framtid.
              Det är en process som vi startade i Bratislava i september och
              som ska fortsätta vid ett informellt toppmöte i Valletta i början
              av februari för att sedan följas upp i samband med högtidlighållandet
              av Romfördraget i mars nästa år.
            </seg>
          </u>
          <note>
            Herr talman! Detta var återrapporteringen från Europeiska rådet.
          </note>
          <note type="speaker">
            Anf. 57 MARIA PLASS (M):
          </note>
          <u>
            <seg>
              Herr talman! Jag tackar statsministern för redogörelsen.
            </seg>
          </u>
          <u>
            <seg>
              Jag beklagar djupt de tragiska dåd som skedde i Europa i går.
              Det är klart att vi tänker på offren och de anhöriga.
            </seg>
          </u>
          <u>
            <seg>
              Jag övergår till dagens ämne. Jag kommer att inrikta mig på migra
              ­ tionsfrågor.
            </seg>
          </u>
          <u>
            <seg>
              Under ett års tid har Moderaterna pekat på att vi på något sätt
              behöver koppla ekonomiska incitament till en fungerande gemensam
              asylpolitik i EU. Vi tror inte att det är möjligt att få till
              ett solidariskt fungerande system utan detta. Vi har i ett års
              tid fått svaret från statsministern och regeringen att detta inte
              är möjligt. Sedan ett par månader tillbaka har några regeringsföreträdare
              en ändrad inriktning, däribland statsministern. Regeringens linje
              är nu att man driver detta inför nästa långtidsbudget, det vill
              säga EU-budgeten för 2020–2026. Det är mycket positivt.
            </seg>
          </u>
          <u>
            <seg>
              Statsministern har tidigare sagt att regeringen tittar på olika
              alternativ för att sätta press på medlemsländerna. Min fråga är:
              Lyfte statsministern vid mötet olika alternativ för konsekvenser
              eller påtryckningsmedel för att länderna ska följa redan fattade
              beslut?
            </seg>
          </u>
          <note type="speaker">
            Anf. 58 Statsminister STEFAN LÖFVEN (S):
          </note>
          <u>
            <seg>
              Herr talman! Det är ingen ny linje. Det handlar bara om balansen
              mellan vad som är önskvärt och vad som är möjligt. Med nuvarande
              regler är det inte möjligt. Det önskvärda är att det tillkommer
              sådana regler. Det är av det skälet vi säger att vi vill driva
              det inför kommande budget.
            </seg>
          </u>
          <u>
            <seg>
              Svaret är ja – jag tog upp det under mötet. Det går inte att
              vara medlem i en organisation och tro att man bara kan göra det
              som är roligt, lätt och önskvärt. Man får också ställa upp på
              det som är lite svårare. Vi kan inte ha en ordning i EU där detta
              är möjligt. Skulle vi ha den ordningen skulle mycket annat kunna
              vara annorlunda i Europeiska unionen, exempelvis budgeten och
              den typen av samarbete. Jag tog alltså upp den frågan.
            </seg>
          </u>
          <note type="speaker">
            Anf. 59 MARIA PLASS (M):
          </note>
          <u>
            <seg>
              Herr talman! Jag tackar för svaret.
            </seg>
          </u>
          <u>
            <seg>
              Jag har en annan fråga. I de slutsatser vi har fått ta del av
              står följande angående den inre dimensionen: ”Av de senaste månadernas
              kontinuerliga arbete med en översyn av det gemensamma europeiska
              asylsystemet framgår att det finns vissa områden där samstämmighet
              råder medan andra områden kräver ytterligare arbete.” Skulle statsministern
              vilja utveckla vilka områden som kan avses? Har Sverige några
              allierade i de här frågorna? Tänker statsministern driva någon
              av dessa frågor?
            </seg>
          </u>
          <note type="speaker">
            Anf. 60 Statsminister STEFAN LÖFVEN (S):
          </note>
          <u>
            <seg>
              Herr talman! Jag inte bara tänker driva på utan gör redan det.
              Det är bland annat Sverige som har varit pådrivande för att få
              till ett gemensamt asylsystem. Det finns också några fler som
              säger att någon typ av solidariskt ansvar behövs. Men vi har ännu
              inte kommit dithän att alla säger att alla ska ta ett gemensamt
              ansvar för asylmottagandet. Där är vi inte. Sverige, Tyskland
              med flera driver dock detta.
            </seg>
          </u>
          <u>
            <seg>
              Det är därför vi behöver fortsätta den diskussionen. Det är egentligen
              vad som står där. Det är några fler som förstår behovet av detta.
              Men vi har inte kommit dithän att alla tycker sig behöva ta ett
              solidariskt ansvar för asylmottagandet. Därav följer också diskussionen
              om den så kallade flexibla solidariteten – några vill göra helt
              andra saker. Därför återstår det här arbetet, men det var också
              därför det var viktigt att vi fick in det här om att målsättningen
              under nästa ordförandeskap, alltså nästa halvår, måste vara att
              vi ska komma fram till ett gemensamt system.
            </seg>
          </u>
          <note type="speaker">
            Anf. 61 PAVEL GAMOV (SD):
          </note>
          <u>
            <seg>
              Herr talman! Jag vill tacka statsministern för återrapporteringen
              från Europeiska rådet.
            </seg>
          </u>
          <u>
            <seg>
              Även jag och mitt parti vill fördöma gårdagens terrordåd runt
              om i Europa och även i Turkiet. Våra tankar går självklart till
              de anhöriga.
            </seg>
          </u>
          <u>
            <seg>
              En av de frågor som behandlades på Europeiska rådet var, som
              så många gånger förr, migration. Här talas det från EU:s håll
              om löften om stöd till länderna på Balkan och länder kring Medelhavet
              för att förhindra migranter från att nå EU:s yttre gränser. Detta
              är dock något som inte bara får bli ett sätt för medlemsstaternas
              regeringar att skyffla vidare de problem som finns. Principen
              om första säkra asylland måste gälla, och Dublinreglerna ska respekteras.
              Inte heller ska Turkiet ges viseringsfrihet bara för att man kortsiktigt
              ska lösa en akut kris. Att lämna över mer makt till EU på det
              här området är helt fel väg att gå, enligt vårt sätt att se det.
            </seg>
          </u>
          <u>
            <seg>
              Det riktas ofta kritik mot länder i EU, inte minst i östra Europa,
              som inte tar emot tillräckligt många asylsökande. Statsministern
              brukar tala om olika sanktioner som ska riktas mot de här länderna.
              En fråga som dock inte dyker upp i den här debatten är att länder
              som Italien inte heller respekterar vissa regler och beslut som
              har fattats. Italien läcker mer eller mindre som ett såll när
              det gäller asylanter, vilka tar sig vidare till övriga europeiska
              länder, inte minst Tyskland och Sverige.
            </seg>
          </u>
          <u>
            <seg>
              Min fråga till statsministern är hur han ser på den här problematiken.
              Tycker statsministern att man ska sätta större press på EU-medlemsländer
              som Italien att respektera Dublinförordningen? Ska principen om
              första säkra asylland gälla?
            </seg>
          </u>
          <note type="speaker">
            Anf. 62 Statsminister STEFAN LÖFVEN (S):
          </note>
          <u>
            <seg>
              Herr talman! Pavel Gamov talar om mer makt till EU. Jag ser det
              inte så. Det vi vill åstadkomma tillsammans är ett system som
              blir robustare också för Sverige. Det är därför vi vill ha det
              här samarbetet och de gemensamma reglerna, så att alla tar ansvar,
              inte bara några få länder. Det samarbetet är till fördel för Sverige.
            </seg>
          </u>
          <u>
            <seg>
              Ska man följa de förordningar som finns? Svaret är självklart
              ja. Inget annat kan vara aktuellt. Det vi har kommit överens om
              ska vi naturligtvis hålla. Den diskussion som har varit på tapeten
              länge handlar om att se till att ge stöd där det är som mest tryck.
              Där har vi också utvecklat samarbete. Det är därför vi exempelvis
              utvecklar Easo. Det är också därför vi tillför resurser från olika
              delar av Europa för att vi ska kunna upprätthålla de yttre gränserna,
              vilket naturligtvis är helt avgörande för att de inre gränserna
              ska fungera. Det är en viktig princip. Är det ordning och reda
              vid de yttre gränserna blir det ordning och reda inne i EU.
            </seg>
          </u>
          <note type="speaker">
            Anf. 63 PAVEL GAMOV (SD):
          </note>
          <u>
            <seg>
              Herr talman! Jag kan inte riktigt skönja ett konkret svar i det
              statsministern sa. Hur kommer man att säkerställa att till exempel
              länder som Italien och andra länder som utgör EU:s yttre gräns
              kommer att säkerställa att man inte släpper vidare asylanter till
              andra länder? Dublinförordningen gäller fortfarande. Även om statsministern
              och andra partier i den här kammaren talar om ett gemensamt asylsystem
              har vi inte något sådant i dag. Vi är för övrigt det enda parti
              som är motståndare till det. Frågan kvarstår, och statsministern
              blir svaret skyldig. Hur ska man säkerställa att länder som Italien
              respekterar Dublinförordningen?
            </seg>
          </u>
          <u>
            <seg>
              Jag vill också gärna ha garantier från statsministern för att
              Sverige inte kommer att drabbas av omfördelningen. Vi har redan
              tagit ett väldigt stort ansvar, som det heter. Hur ska vi säkerställa
              att vi i framtiden inte blir tilldelade ännu fler asylanter från
              EU?
            </seg>
          </u>
          <note type="speaker">
            Anf. 64 Statsminister STEFAN LÖFVEN (S):
          </note>
          <u>
            <seg>
              Herr talman! Svaret är att de förordningar vi har ska hållas,
              och det får alla länder göra. Sedan behöver vi hjälpas åt där
              det är mer tryck, exempelvis i Italien och Grekland. Där måste
              vi hjälpas åt. Det är därför vi förstärker organisationen Easo.
              Vi hjälper till med personal där nere, och andra hjälper till
              med personal. Det är för att vi ska se till att vi håller ordning
              och reda också i den interna migrationen inom EU.
            </seg>
          </u>
          <u>
            <seg>
              Det frågades om garantier. Allt detta syftar till att fler länder
              ska ta ansvar. Det är just för att Sverige tillsammans med ett
              par tre länder till inte ska behöva ta hela ansvaret. Hela arbetet
              går ut på att vi ska dela på ansvaret. Det är precis som här i
              Sverige där alla kommuner får dela på ansvaret. I EU ska alla
              länder dela på ansvaret. Det är just det vi driver på för nu.
              Det syftar till att Sverige och några andra länder inte ska behöva
              ta hela ansvaret.
            </seg>
          </u>
          <note type="speaker">
            Anf. 65 ESKIL ERLANDSSON (C):
          </note>
          <note>
            Herr talman! Tack för redovisningen från statsminister n av det
            råds ­ möte som har varit!
          </note>
          <u>
            <seg>
              Jag vill börja med att instämma i statsministerns uttalanden
              om de tragedier som har inträffat det senaste dygnet och också
              instämma i det statsministern sa om kampen mot terrorism och hatet
              i vårt samhälle och i samhällen runt omkring oss.
            </seg>
          </u>
          <u>
            <seg>
              Mina frågor kommer att handla om Syrien och brexit. Statsministern
              rapporterar att det gjordes ett uttalande där det krävdes vissa
              saker för att skydda syriska människor, det syriska folket. Min
              frågeställning är: Vad mer kan göras för att skydda människor
              i Syrien? Diskuterades det på rådsmötet att EU kan göra ytterligare
              saker för att skydda människor som i dag lider något alldeles
              fruktansvärt? Kan Sverige möjligen ta något initiativ för att
              göra ytterligare saker för Syriens folk?
            </seg>
          </u>
          <u>
            <seg>
              Så över till brexit. Det är en synnerligen stor fråga för svensk
              del och för hela unionen. Mina frågeställningar i den diskussionen
              gäller om alla är överens om hur vi ska hantera det kommande brittiska
              utträdet ur vår union, eller om det finns tendenser till att någon
              vill bryta sig ur det gemensamma förhandlandet gentemot Storbritannien
              när den dagen kommer.
            </seg>
          </u>
          <note type="speaker">
            Anf. 66 Statsminister STEFAN LÖFVEN (S):
          </note>
          <u>
            <seg>
              Herr talman! Först till frågan vad gäller Syrien. Vad mer kan
              göras? Det är klart att det diskuterades. Här måste göras allt.
              Människoliv står på spel, och det är en fruktansvärd situation.
            </seg>
          </u>
          <u>
            <seg>
              Det finns åtminstone två perspektiv på detta. Det ena är det
              militära. Vad går det att göra? Det pågår en konflikt. Det fruktansvärda
              krig som pågår där är ett av skälen till att vi inte når dit med
              humanitär hjälp eller att människor kommer ut. Nu har evakueringen
              ändå påbörjats och pågått. Vi får hoppas att alla kan klara det.
            </seg>
          </u>
          <u>
            <seg>
              Det andra är det rent humanitära. Det har spridits en helt felaktig
              bild av att EU inte gör något. Jag menar inte att Eskil Erlandsson
              säger det. Men utifrån kommer det ibland: EU gör ingenting. Det
              är helt fel. EU var bland de första som var på plats också i närområdet.
            </seg>
          </u>
          <u>
            <seg>
              Sverige har en strategi också för detta. Det är en biståndsstrategi
              där vi är en stor givare. Där kan man alltid göra mer. Nu är dessvärre
              flaskhalsen i detta tillträde till människor och att människor
              kommer ut. Det är fokus nu.
            </seg>
          </u>
          <u>
            <seg>
              Jag var också tydlig med att vi måste göra allt. Är det något
              vi kan göra mer där vi verkligen kan hjälpa människor ska vi naturligtvis
              göra det. Det är människoliv som måste räddas.
            </seg>
          </u>
          <u>
            <seg>
              När det gäller den andra frågan om brexit ser jag ingen tendens
              till att någon vill bryta sig ur och köra något sololopp här.
              Vi har de gånger vi haft diskussioner om brexit varit tydliga
              med att det gäller att hålla ihop. Det är avgörande i en sådan
              komplex förhandling att göra det.
            </seg>
          </u>
          <u>
            <seg>
              Det är därför det är viktigt att Europeiska rådet nu säger till
              allmänna rådet: Ni sköter förberedelserna, och det är kommissionen
              som är förhandlare, så att det finns en viss ordning i detta.
              Så här långt ser jag inga tendenser till utbrytningar.
            </seg>
          </u>
          <note type="speaker">
            Anf. 67 ESKIL ERLANDSSON (C):
          </note>
          <u>
            <seg>
              Herr talman! Tack för svaret på mina frågeställningar!
            </seg>
          </u>
          <u>
            <seg>
              För att återvända till Syrien: Är det möjligt att söka allianser
              med ytterligare länder, medlemsstater i unionen, för att sätta
              ytterligare press på Ryssland? Som jag ser det är det nyckeln
              till att kunna utföra ytterligare insatser för Syriens folk. Finns
              det möjligheter för statsministern, Sverige eller allierade till
              Sverige att söka stöd så att vi får ytterligare press på den krigshets
              som är i området i dag?
            </seg>
          </u>
          <note type="speaker">
            Anf. 68 Statsminister STEFAN LÖFVEN (S):
          </note>
          <u>
            <seg>
              Herr talman! Det som tillkom i slutsatsen var: ”The European
              Council strongly condemns the continued assaults on Aleppo by
              the Syrian regime and its allies, notably Russia and Iran.” Som
              jag sa har jag vid två tillfällen tagit upp möjligheten att knyta
              sanktioner till ryska medborgare till Syrienkonflikten och inte
              bara till Ukrainakonflikten. Där finns det långt ifrån någon enighet.
              Det finns dessvärre inte något sådant underlag. Där ropar man
              rätt så ensam. Det finns ett par stater som kan tänka sig det.
              Men vi måste ändå fortsätta påtryckningsarbetet som pågår.
            </seg>
          </u>
          <u>
            <seg>
              EU har kontakt med Ryssland, Iran och Saudiarabien. Det är direkt
              bilateral kontakt för påtryckningsarbete så att vi får stopp för
              detta vansinne. Det pågår trots allt ett sådant arbete.
            </seg>
          </u>
          <note type="speaker">
            Anf. 69 BIRGITTA OHLSSON (L):
          </note>
          <u>
            <seg>
              Herr talman och herr statsminister! Jag vill verkligen instämma
              i statsministerns ord att det i går var en sorgens dag för vår
              kontinent. En lastbil mejade ned en folkmassa i Berlin, den ryska
              ambassadören blev skjuten till döds i Turkiet och i Zürich mördades
              tre muslimska män brutalt. Terrorn har visat sitt fula tryne.
              Vi ser också i Polen hur pressfriheten hotas när den högerpopulistiska
              regeringen vill begränsa mediernas tillträde till parlamentet
              för att rapportera. Vi har en kris i Europa på många fronter.
            </seg>
          </u>
          <u>
            <seg>
              Vi har ett pågående helvete i Syrien i Aleppo. Det är ett krig
              som nu har pågått nästan lika länge som andra världskriget, snart
              under sex års tid. Det kommer att komma en tid efter kriget. Jag
              blev därför väldigt glad över att statsministern rapporterade
              att Europeiska rådet hade diskuterat hur vi ska ställa människor
              till svars för alla de krigsförbrytelser, massvåldtäkter och massbombningar
              som har plågat det syriska folket under snart sex års tid. Förövarna
              har varit i form av islamistiska terrorister i Daish, Rysslands
              agerande men förstås också al-Asads militärdiktatur.
            </seg>
          </u>
          <u>
            <seg>
              Jag har några mer konkreta undringar. Det är många olika förslag
              som nu debatteras inom både Europeiska rådet men också i det säkerhetsråd
              i FN där Sverige snart tar sin plats. Där diskuterar man hur man
              ska ställa dessa krigsbrottslingar till svar s . Vilka konkreta
              förslag var det statsminis ­ tern drev på Europeiska rådet?
            </seg>
          </u>
          <note type="speaker">
            Anf. 70 Statsminister STEFAN LÖFVEN (S):
          </note>
          <u>
            <seg>
              Herr talman! Det är korrekt. Helvetet i Syrien måste få ett slut.
              Det kanske absolut viktigaste nu är det humanitära och sedan att
              få stopp på striderna över huvud taget. Vi riskerar att gå mot
              fler scener med slakt av människor i andra delar av Syrien om
              inte detta får ett stopp.
            </seg>
          </u>
          <u>
            <seg>
              När det gäller h ur man konkret ska ställa människor till svars
              för detta får processen visa hur det kan gå till. En del är via
              Internationella brottmålsdomstolen. Men alla är inte kopplade
              till den. Jag har inte exakt i huvudet vilka som omfattas av den.
              För dem som inte ingår där är det betydligt svårare. Då får man
              ha någon annan rättsprocess för detta. Men ICC är en möjlighet,
              och annars får man hitta andra.
            </seg>
          </u>
          <u>
            <seg>
              Exakt hur detta konkret skulle gå till var inget som diskuterades
              på detta möte. Europeiska rådet konstaterar att här är så allvarliga
              brott. En del kan mycket väl vara krigsbrott. Då måste det adresseras.
              Poängen här var att slå fast det och inte exakt hur det skulle
              gå till men att det måste finnas på dagordningen när detta helvete
              väl en gång har slutat.
            </seg>
          </u>
          <note type="speaker">
            Anf. 71 BIRGITTA OHLSSON (L):
          </note>
          <u>
            <seg>
              Herr talman och herr statsminister! Jag tycker att det är viktigt
              att Sverige nu försöker att finna en stark profil och en linje
              i frågan om att ställa krigsförbrytarna till svars. Vi kan konstatera
              att på internationell nivå diskuteras tydligt hur framför allt
              Daish, Islamiska statens, massmördare och terrorister ska kunna
              ställas till svars.
            </seg>
          </u>
          <u>
            <seg>
              Vi ska komma ihåg att redan år 1943, innan andra världskriget
              var slut, började de allierade försöka ta fram en plan för det
              som sedan blev Nürnbergrättegångarna. Det tycker jag är ett konkret
              förslag att lyfta både i Europeiska rådet i framtiden och, förstås,
              i säkerhetsrådet när det gäller hur vi kan ställa Daish krigsförbrytare
              till svars i framtiden. Detta är något som säkerligen samtliga
              vetostater också skulle kunna ställa sig bakom.
            </seg>
          </u>
          <u>
            <seg>
              Desto mer komplicerat är det, som statsministern nämnde, hur
              både militärdiktaturens Asad och, förstås, Ryssland ska kunna
              straffas. Det är en mycket mer komplicerad historia, men likväl
              är det lika viktigt att ingen av dem som har mördat människor
              ska gå fri från detta.
            </seg>
          </u>
          <note type="speaker">
            Anf. 72 Statsminister STEFAN LÖFVEN (S):
          </note>
          <u>
            <seg>
              Herr talman! Jag delar helt Birgitta Ohlssons uppfattning. Det
              är därför det är så viktigt att se över detta: Vad finns det för
              möjligheter? Det finns inte bara en lösning, utan låt oss titta
              på de olika möjligheter som finns.
            </seg>
          </u>
          <u>
            <seg>
              Slutsatsen måste vara att sådana här brott inte bara kan passera.
              De måste tas om hand på bästa sätt när det gäller de olika aktörerna,
              och vi får helt enkelt undersöka vad som är de bästa möjligheterna.
            </seg>
          </u>
          <note type="speaker">
            Anf. 73 DÉSIRÉE PETHRUS (KD):
          </note>
          <u>
            <seg>
              Herr talman! Tack, statsministern, för återrapporten! Några minuter
              innan det som hände i Berlin i går lämnade en riksdagskollega
              till mig platsen för julmarknaden. Han klarade sitt liv, men vi
              beklagar verkligen alla som har drabbats av denna hemska attack.
              Enligt polisen i Tyskland är det tydligen en förmodad terrorattack,
              men vi har inte hela svaret ännu. Min son var också på en julmarknad
              i Berlin i går, så det kom väldigt nära. Det tog ett tag innan
              jag fick kontakt med honom och fick veta att han vara i säkerhet.
            </seg>
          </u>
          <u>
            <seg>
              Detta drabbar oss, och det kommer oss väldigt nära. Berlin är
              nära. Det är vårt närområde, och det är inom Europas gränser.
              Om terrorangreppen fortsätter i Europa kommer ingen av oss att
              kunna känna sig skyddad. I det sammanhanget är det som har diskuterats
              på EU:s agenda viktigt.
            </seg>
          </u>
          <u>
            <seg>
              Samtidigt är det oerhört komplicerat att samtidigt som kampen
              mot terrorismen ska pågå ska vi göra någonting åt migrationen.
              Kampen mot terrorismen och tolerans och öppenhet ska vägas mot
              varandra.
            </seg>
          </u>
          <u>
            <seg>
              I sammanhanget diskuteras försvarsfrågan. Där står det bland
              annat något om försvarsutgifter. Jag har några frågor till statsministern.
              Det står att vi ska utveckla nödvändig kapacitet för ett åtagande
              om det gemensamma försvars- och säkerhetspolitiska arbetet. Mina
              frågor är: Vilket inspel gjor ­ de statsministern från Sveriges
              sida? Vad anser statsministern är rätt åtgärd och rätt nivå för
              svensk del? Och vad anser statsministern att Sverige ska bidra
              med i den europeiska försvarsfonden?
            </seg>
          </u>
          <note type="speaker">
            Anf. 74 Statsminister STEFAN LÖFVEN (S):
          </note>
          <u>
            <seg>
              Herr talman! Vad gäller säkerhet är det bra att vi nu successivt
              utvecklar samarbetet mot terrorism. Det måste vi hålla i. Därför
              var säkerhetskapitlet – om jag får säga så – under mötet väldigt
              viktigt när det gäller både den interna säkerheten och säkerhet
              mot de externa hoten. Detta arbete kommer att fortsätta att utvecklas.
            </seg>
          </u>
          <u>
            <seg>
              När det gäller försvarsutgifter har vi länge varit överens om
              att vi vill ha ett ökat samarbete på området men utgående från
              den nationella beslutskompetensen. Det är vi som avgör vilka försvarsutgifter
              vi ska ha. Vi har ställt rapid reaction force till förfogande.
              Dess värre har detta inte använts en enda gång ännu. Min ingång
              har varit att så länge inte ens detta används är det ingen idé
              att fortsätta att flytta fram positioner och tänka på nya stora
              projekt. Låt oss åtminstone komma igång med det som faktiskt ska
              fungera till att börja med!
            </seg>
          </u>
          <u>
            <seg>
              Det råder ingen tvekan om att vi har all anledning att fundera
              på hur vi utvecklar samarbetet. Sverige har valt som princip att
              förutom att vi ökar vår egen militära kapacitet vill vi utveckla
              samarbetet med ett antal olika aktörer. EU är en sådan.
            </seg>
          </u>
          <u>
            <seg>
              Avsikten med fonden är bland annat att utveckla research och
              development, men det handlar också om kapacitetshöjande. Man får
              se från stund till stund vad som behöver göras, vad Sverige kan
              bidra med och vad Sverige skulle behöva. Vi ska komma ihåg att
              vi har möjlighet att dra stor nytta av ett sådant här samarbete.
              Man får återkomma till det, men det är ett nationellt beslut som
              får avgöra vad det är vi ska bidra med. Jag hoppas att vi på olika
              sätt kan bidra till industriutveckling och vara med i ett antal
              utvecklingsprojekt som vi kommer att ha nytta av.
            </seg>
          </u>
          <note type="speaker">
            Anf. 75 DÉSIRÉE PETHRUS (KD):
          </note>
          <u>
            <seg>
              Herr talman! Tack, statsministern, för det svaret! Det är bra
              att statsministern ser att det finns ett behov. Samtidigt var
              det lite otydligt när det gäller hur mycket och vad Sverige har
              för ambitioner på området. Jag vet inte om statsministern hinner
              ge något ytterligare svar som är lite mer förtydligande. Och på
              vilket sätt komme r riksdagen att vara involverad i framtagandet
              av resurser på det europeiska försvarssamarbetet och gemensamma
              säkerhetsarbetet?
            </seg>
          </u>
          <u>
            <seg>
              Jag har en annan fråga. Flera här har tagit upp viktiga frågor
              om Syrien och så vidare, och jag tänker inte upprepa dem. Däremot
              tänkte jag fråga om Ukrainaavtalet och den bilaga som nu finns
              om associeringsavtalet mellan EU och Ukraina inklusive inrättandet
              av frihandelsområdet. Det är lite oklart för mig vad som egentligen
              är syftet. Hur kommer vi att återkomma till frågan om Ukraina
              och EU?
            </seg>
          </u>
          <note type="speaker">
            Anf. 76 Statsminister STEFAN LÖFVEN (S):
          </note>
          <u>
            <seg>
              Herr talman! Vad gäller Sveriges bidrag får det återigen avgöras
              i ett resonemang om vad det är som behövs. Då får vi se vad Sverige
              ska bidra med. Det är inte någon som sitter och bestämmer vad
              Sverige ska bidra med, utan då kommer processen tillbaka och vi
              får själva avgöra vad det är som vi kan tänka oss att ställa upp
              med, så som det har gjorts tidigare när vi har ställt upp med
              resurser till rapid reaction force.
            </seg>
          </u>
          <u>
            <seg>
              Frågan om Ukraina togs upp för att klargöra att efter Hollands
              folkomröstning, som slutade på ett negativt sätt, gäller det att
              komma vidare i processen. Därför har det både i slutsatserna och
              i själva beslutet slagits fast att man kan ta ratificeringen vidare
              med dessa klargöranden. Det gäller exempelvis att detta inte per
              automatik innebär att Ukraina blir ett kandidatland. Det handlar
              också om att man har hanterat viseringsprocessen på ett sådant
              sätt att vi menar att Ukraina bör blir viseringsfritt.
            </seg>
          </u>
          <note type="speaker">
            Anf. 77 MARIE GRANLUND (S):
          </note>
          <u>
            <seg>
              Herr talman! Det är lätt att instämma i statsministerns sorg
              och vrede över det som har hänt i Tyskland, i Ankara och i Syrien.
              Det har varit ett riktigt dåligt år. Egentligen skulle jag vilja
              använda ett kraftuttryck, men då kommer jag att bli tillsagd av
              talmannen. Jag säger därför i stället att det har varit ett mycket
              dåligt år. Vi hoppas att nästa år kommer att bli bättre.
            </seg>
          </u>
          <u>
            <seg>
              Dessa händelser visar att det behövs samarbete. Handlingarna
              är fega, men för att komma åt detta behövs mer samarbete och inte
              mindre. Där har EU en viktig roll att spela. Jag tänker på terrorbekämpning,
              gränsöverskridande brottslighet och inre och yttre gräns – självklart
              hela tiden med beaktande av den nationella kompetensen. Det är
              viktigt att framhålla det, och det gjorde också statsministern.
            </seg>
          </u>
          <u>
            <seg>
              Många har självfallet varit inne på frågan om Syrien eftersom
              det som pågår där är förfärligt. Jag måste säga att förutom de
              fyra punkter som man var enig om är det otroligt framgångsrikt
              att ett enigt EU säger att de som är skyldiga till detta också
              ska ställas till svars. Det är ett viktigt budskap från Europeiska
              unionen.
            </seg>
          </u>
          <u>
            <seg>
              Ibland kan man känna att vi tar myrsteg framåt när det gäller
              migration i det som vi redan har beslutat om. För mig och för
              socialdemokratin är det, som statsministern har sagt, viktigt
              att alla är med och delar på ansvaret, precis som alla kommuner
              borde göra det.
            </seg>
          </u>
          <u>
            <seg>
              Nu säger statsministern helt plötsligt också att det är ett datum
              satt. Det var lite otippat att Europeiska rådet plötsligt kom
              fram med ett datum när detta ska vara genomfört. Skulle statsministern
              vilja utveckla detta?
            </seg>
          </u>
          <note type="speaker">
            Anf. 78 Statsminister STEFAN LÖFVEN (S):
          </note>
          <u>
            <seg>
              Herr talman! Jag delar helt uppfattningen vad gäller terror och
              så vidare och behovet av samarbete. Detta utvecklas hela tiden,
              och det kommer att behövas mer. Dessa krafter ska aldrig någonsin
              få vinna. Vi vill som sagt ta vidare frågan om Syrien och se till
              att de skyldiga ställs till svars.
            </seg>
          </u>
          <u>
            <seg>
              Vad gäller migrationen och datumsättning har vi diskuterat detta
              länge.
            </seg>
          </u>
          <u>
            <seg>
              Även på det här mötet fanns det såklart de som kan tänka sig
              att diskutera det här ett år till, och ett år till, och ett år
              till. På det sättet kan man hålla på länge. Men det är inte okej
              för mig. Då kommer vi ingen vart. Därför ville vi att det åtminstone
              skulle sättas en tydlig målsättning.
            </seg>
          </u>
          <u>
            <seg>
              Det borde ha varit klart nu. Det är inte klart nu. Därför lades
              förslaget fram om att det nog bör bli klart under kommande ordförandeskap,
              alltså det maltesiska ordförandeskapet. Det löper ut vid halvåret
              – därav detta. Vi måste alltså höja ambitionerna. Det är uttryckt
              på ett sådant sätt, med en sådan målsättning, för att vi inte
              ska hamna i en diskussion som aldrig tar slut. Då uppnår vi ingenting.
            </seg>
          </u>
          <note type="speaker">
            Anf. 79 MARIE GRANLUND (S):
          </note>
          <u>
            <seg>
              Herr talman! Jag vill tacka statsministern för svaret.
            </seg>
          </u>
          <u>
            <seg>
              Migration är verkligen den stora, utmanande frågan framöver.
              Det är som sagt inte lätt att få Europeiska unionen att gå från
              ord till handling. Därför måste man säga att det var framgångsrikt
              kämpat, om jag förstår det rätt, av Tyskland och Sverige att få
              fram ett datum.
            </seg>
          </u>
          <u>
            <seg>
              Jag förstår att arbetet inte kommer att vara slut i och med det.
              Men det är trots allt positivt att den målsättningen har satts.
              Om vi inte löser det här kommer Europeiska unionen nämligen att
              tappa oerhört – med tanke på den bristande humanitet man visar
              mot övriga världen.
            </seg>
          </u>
          <note type="speaker">
            Anf. 80 Statsminister STEFAN LÖFVEN (S):
          </note>
          <u>
            <seg>
              Herr talman! Det som Marie Granlund nu för fram är ett av de
              starka argument som vi har använt hela tiden: ”Om vi inte klarar
              av det här, i diskussionen i Bryssel, kommer EU att försvagas
              rejält.” Det är väl detta hot som flera också ser.
            </seg>
          </u>
          <u>
            <seg>
              Det är en framgång att vi fick till den tydliga målsättningen.
              Det sätter press på alla. Nu har alla faktiskt förbundit sig att
              stå upp för de här slutsatserna. Det innebär också att även de
              som inte är särskilt förtjusta i tanken får bidra, eftersom det
              är vårt gemensamma åtagande. Men det är en målsättning att vi
              ska nå dit.
            </seg>
          </u>
          <note type="speaker">
            Anf. 81 JONAS SJÖSTEDT (V):
          </note>
          <u>
            <seg>
              Herr talman! Tack för att jag får ordet!
            </seg>
          </u>
          <u>
            <seg>
              Tack, statsministern, för redogörelsen från toppmötet! Jag vill
              inte minst tacka dig för orden om deltagande efter de vidriga
              terrordåd som vi har sett.
            </seg>
          </u>
          <u>
            <seg>
              Ett av de oroliga hörnen i Europa är Turkiet, vilket vi talade
              om innan statsministern reste till toppmötet. Då talade vi om
              var gränsen går för när EU kan eller inte kan ha det mycket vänliga
              förhållandet till den turkiska regimen, med Erdo ğ an i spetsen.
              Om jag minns rätt talade statsministern också om att det finns
              en gräns för när man till exempel inte kan medlemsförhandla som
              tidigare med Turkiet.
            </seg>
          </u>
          <u>
            <seg>
              Bara sedan den diskussionen har läget i Turkiet förvärrats ytterligare.
              Ännu fler oppositionspolitiker har gripits, av en enda anledning:
              att de har kritiserat politiken i landet och till exempel pratat
              för kurdernas rättigheter.
            </seg>
          </u>
          <u>
            <seg>
              Vi har också sett något ganska exempellöst. Man har med lynchmobbar
              stormat partiet HDP:s partilokaler. Man har bränt ned dem. Man
              har misshandlat folk. Man har stulit partimaterial från dem. I
              en polisstat som Turkiet kan sådant inte ske utan regeringens
              goda minne. Det kan bara ske om regeringen tillåter att man angriper
              ett politiskt parti på det sättet.
            </seg>
          </u>
          <u>
            <seg>
              Anser statsministern att gränsen har nåtts nu, att det är dags
              att vara lite tydligare mot Turkiet? Ska det också få effekter
              för möjligheten att fortsätta medlemskapsförhandlingarna? Jag
              menar inte att de bör avbrytas helt men att de bör frysas tills
              man har en demokratisk utveckling i Turkiet.
            </seg>
          </u>
          <u>
            <seg>
              Om gränsen inte gick här, var går den då?
            </seg>
          </u>
          <note type="speaker">
            Anf. 82 Statsminister STEFAN LÖFVEN (S):
          </note>
          <u>
            <seg>
              Herr talman! Det är klart – jag har bekräftat det flera gånger
              – att brotten mot yttrandefrihet, fängslandet eller avskedandet
              av så många människor är en utveckling i helt fel riktning. Det
              är ingen tvekan om det. Därom är jag och Jonas Sjöstedt överens.
            </seg>
          </u>
          <u>
            <seg>
              Den ena frågan är hur det man gör påverkar flyktingarna som finns
              i Turkiet. Och den andra frågan är hur man påverkar utvecklingen
              i Turkiet som land, beroende på vad man gör.
            </seg>
          </u>
          <u>
            <seg>
              Jag är av den bestämda uppfattningen att vi inte skulle göra
              flyktingarna i Turkiet någon större tjänst om vi skulle avbryta
              samarbetet. Stödet som EU ger är till för dem. Det är deras skydd,
              deras mat och deras tak över huvudet. Det är jobb. Det är utbildning.
              Det är det vi ger det till. Det är viktigt att hålla i det. Det
              är många människor som är under svåra umbäranden. Det är dem vi
              stöder.
            </seg>
          </u>
          <u>
            <seg>
              Vad gäller utvecklingen i Turkiet pågår förhandlingarna utifrån
              de kapitel som öppnas vid de tillfällen som vi är överens om att
              öppna sådana kapitel. Därför går det inte att sätta någon exakt
              gräns, att gränsen kommer att vara nådd om något särskilt händer.
              Men en vattendelare är naturligtvis dödsstraffet. Det har vi sagt
              tidigare. Skulle dödsstraff införas i Turkiet är vi i en ny situation.
              Det är inte förenligt med EU:s regler. Då har vi alltså en annan
              situation. Det är ett exempel.
            </seg>
          </u>
          <note type="speaker">
            Anf. 83 JONAS SJÖSTEDT (V):
          </note>
          <u>
            <seg>
              Herr talman! Jag och statsministern har olika åsikter om flyktingavtalet.
              Det har vi diskuterat tidigare. Jag tror att det mest har skapats
              för att flyktingar inte ska kunna ta sig till Europa och inte
              av hänsyn till flyktingarna. Det menar jag är innebörden av avtalet.
            </seg>
          </u>
          <u>
            <seg>
              Min följdfråga gäller dock en annan del av toppmötet, de kommande
              förhandlingarna med Storbritannien. Jag tror att det är olyckligt
              om man överlämnar till en reaktionär Toryregering och EU-kommissionen
              att diskutera villkoren för det brittiska utträdet. Det kommer
              inte att bli ett bra politiskt innehåll. Det är i grunden en mycket
              politisk fråga.
            </seg>
          </u>
          <u>
            <seg>
              Jag skulle önska att den svenska regeringen var mer offensiv
              när det gäller att formulera alternativ. Lika mycket som det handlar
              om britternas förhållande till EU handlar det om vårt förhållande
              till britterna. Det är oerhört viktigt att vi kan handla, resa
              och studera som tidigare.
            </seg>
          </u>
          <u>
            <seg>
              Stefan Löfven ! V ore det positivt om Storbritannien gick med
              i Efta? Då finns det en institutionell ram att stå på. Norge och
              Island är med i Efta. Det vore väl ganska naturligt. Det kan man
              ha en åsikt om.
            </seg>
          </u>
          <note type="speaker">
            Anf. 84 Statsminister STEFAN LÖFVEN (S):
          </note>
          <u>
            <seg>
              Herr talman! När det gäller flyktingavtalet delar jag inte uppfattningen
              att det ska ses bara på det sättet. När människor flyr vill man
              inte per automatik fly så långt det någonsin går. De som jag träffade
              i Zaatari i Jordanien sa: Vi vill tillbaka så snabbt det över
              huvud taget är möjligt.
            </seg>
          </u>
          <u>
            <seg>
              Jag köper alltså inte resonemanget att avtalet bara är till för
              att förhindra människor att komma till Europa. Det är till för
              att människor ska få det någorlunda drägligt i en väldigt svår
              situation.
            </seg>
          </u>
          <u>
            <seg>
              När det gäller det brittiska utträdet måste de avgöra det själva.
              Man kan stå och drömma om en massa saker. Men hur britterna vill
              se på sitt förhållande till EU är inte vårt beslut. Det är det
              de håller på och diskuterar.
            </seg>
          </u>
          <u>
            <seg>
              Det vi diskuterade var att man ska få till en transparent och
              öppen process och att vi vill ta det här vidare på ett pragmatiskt
              sätt, för att vi ska sluta med ett bra förhållande – mellan EU
              och Storbritannien men också mellan Sverige och Storbritannien.
              Det är alltså inte min sak att avgöra vad de vill ha.
            </seg>
          </u>
          <note type="speaker">
            Anf. 85 ÅSA ROMSON (MP):
          </note>
          <u>
            <seg>
              Herr talman! Jag vill tacka statsministern för återrapporten
              från toppmötet.
            </seg>
          </u>
          <u>
            <seg>
              Jag instämmer helt och fullt i statsministerns deltagande i de
              sorgebesked om våldshandlingarna och brotten mot vår demokrati
              som har skett i Europa de senaste dygnen.
            </seg>
          </u>
          <u>
            <seg>
              När situationen i Aleppo kablades ut genom mediebilderna förra
              veckan var det många här i Sverige som följde den oerhört svåra
              och tunga situationen för dem som befinner sig där. Det var viktigt
              att stats- och regeringscheferna lade mycket tid på att diskutera
              konflikten under torsdagen förra veckan, vilket statsministern
              rapporterar om, och att man fick rapporter direkt därifrån.
            </seg>
          </u>
          <u>
            <seg>
              Man agerade också genom att ställa tydliga krav på fred, på ökade
              resurser för humanitärt stöd och på att man ska kunna komma till
              en situation där det går att finna en process framåt, det vill
              säga en situation där det går att bygga någonting annat än krig
              i den regionen.
            </seg>
          </u>
          <u>
            <seg>
              Jag vill fråga statsministern hur och vilka möjligheter han ser
              för EU att utveckla de förmågor som han talade om när det gäller
              konfliktförebyggande och situationen i Syrien här och nu. Kan
              EU bli ännu bättre på att samordna de stödinsatser, stora humanitära
              insatser, som måste göras löpande nu och antagligen under ganska
              lång tid framöver? Kan EU bli en ännu bättre spelare när det gäller
              att få flera aktörer att samarbeta och för att öka effektiviteten
              i det stöd som alla människor nu behöver inför vintern?
            </seg>
          </u>
          <note type="speaker">
            Anf. 86 Statsminister STEFAN LÖFVEN (S):
          </note>
          <u>
            <seg>
              Herr talman! Det är viktigt att det vi gör nu understöder FN
              och FN-arbetet. Det ska vara basen för det vi gör. Så har det
              också varit hittills.
            </seg>
          </u>
          <u>
            <seg>
              Som jag sa är EU inte någon ny aktör på området. EU var nog bland
              de första aktörerna, om inte den första aktören. Det ska vi fortsätta
              vara.
            </seg>
          </u>
          <u>
            <seg>
              Det är klart att det alltid går att effektivisera och komplettera
              varandra på ett bättre sätt. Jag har inget konkret förslag på
              exakt vad som behöver göras, men man ska hela tiden se över att
              det stöd och den hjälp vi ger ska vara så effektiv a som möjligt
              så att stödet och hjälpen når så många som möjligt så snabbt som
              möjligt. Det får man arbeta med hela tiden.
            </seg>
          </u>
          <u>
            <seg>
              Ett EU-gemensamt arbete är ett sätt. I stället för att en mängd
              länder gör sitt har vi ett gemensamt arbete. Det är ett sätt.
            </seg>
          </u>
          <u>
            <seg>
              Vad som än kan göras för att göra arbetet bättre och effektivare
              är naturligtvis bra.
            </seg>
          </u>
          <note type="speaker">
            Anf. 87 ÅSA ROMSON (MP):
          </note>
          <u>
            <seg>
              Herr talman! Tack för svaret! Att EU är en enande aktör i sådana
              här stora arbeten är naturligtvis oerhört viktigt.
            </seg>
          </u>
          <u>
            <seg>
              Jag kommer över till en annan fråga som berördes på toppmötet.
              EU:s gemensamma hållning är naturligtvis viktig. EU:s stats- och
              regeringschefer lyckades klara ut förhållandet till Ukraina och
              associeringsavtalet. Jag skulle vilja ge beröm för att man på
              toppmötet kom vidare i den frågan.
            </seg>
          </u>
          <u>
            <seg>
              Självklart har Sverige goda och starka relationer med Ukraina,
              men det som verkligen kan hjälpa situationen framåt är att EU
              fortsätter att vara den hjälpande vän till Ukraina som Sverige
              så gärna vill att man ska vara. Man måste vara tydlig med att
              associeringsavtalet kan gå framåt.
            </seg>
          </u>
          <u>
            <seg>
              Jag har en liknande fråga som den Jonas Sjöstedt ställde men
              inte med den inriktningen om brexitförhandlingarna. Det är också
              viktigt att EU inte spelar med en mängd olika röster utan är enat
              om brexit.
            </seg>
          </u>
          <note type="speaker">
            Anf. 88 Statsminister STEFAN LÖFVEN (S):
          </note>
          <u>
            <seg>
              Herr talman! Låt mig ta upp brexit först. Vi är i EU eniga om
              att nu vara en röst. Det är därför kommissionen ska sköta förhandlingarna.
            </seg>
          </u>
          <u>
            <seg>
              Europeiska rådet ska naturligtvis sätta förutsättningarna, ramen
              och inriktningen för förhandlingarna. Sedan ska allmänna rådet
              ta arbetet vidare, dra upp principerna och förbereda förhandlingarna,
              men kommissionen ska sköta själva förhandlingarna – så att det
              blir en röst. Detta är nog komplicerat. Det kommer att vara en
              enormt komplicerad förhandling. Det är faktiskt svårt att förstå.
            </seg>
          </u>
          <u>
            <seg>
              Sedan var det frågan om Ukraina. Det är bra att vi kommer vidare.
              Det är inte den perfekta situationen, men utifrån folkomröstningen
              i Holland är det bra att vi går vidare. Det finns en del förtydliganden
              om vad detta innebär och inte innebär, men det råder inget tvivel
              om att EU är en vän till Ukraina och vill Ukraina väl. Samarbetet
              kommer att fortsätta. Samtidigt trycker EU på att exempelvis avskaffa
              korruptionen.
            </seg>
          </u>
          <note type="speaker">
            Anf. 89 KARIN ENSTRÖM (M):
          </note>
          <u>
            <seg>
              Herr talman! Jag vill också instämma i fördömandena av de förfärliga
              våldsdåd vi har sett det senaste dygnet och visa mitt deltagande
              i sorgen.
            </seg>
          </u>
          <u>
            <seg>
              Syrien upptog en hel del av rådsmötets tid. Det är positivt att
              skrivningarna i slutsatserna blev mer utförliga än vad de var
              inför rådsmötet. Rysslands roll i kriget pekas ut tydligare. Det
              är också positivt att rådet kunde enas om de fyra punkterna, som
              naturligtvis är avgörande.
            </seg>
          </u>
          <u>
            <seg>
              Det står också i slutsatserna att den höga representanten ska
              fortsätta sina direkta kontakter med berörda parter och att EU
              överväger alla alternativ som står till buds.
            </seg>
          </u>
          <u>
            <seg>
              Frågan ställdes alldeles nyss till statsministern, men jag ställer
              ändå mina frågor: Ser statsministern några ytterligare alternativ
              för EU att agera på något sätt för att påverka situationen i Syrien
              i en positiv riktning? Finns det andra sätt att sätta ytterligare
              press på Ryssland så att det blir kännbara ekonomiska och politiska
              konsekvenser?
            </seg>
          </u>
          <u>
            <seg>
              Jag vill också berömma statsministern för att statsministern
              tog upp frågan och försökte få den prövad för att komma vidare
              när det gäller att inrätta någon typ av sanktioner så att de blir
              både politiskt och e konomiskt kännbara för Ryssland.
            </seg>
          </u>
          <note type="speaker">
            Anf. 90 Statsminister STEFAN LÖFVEN (S):
          </note>
          <u>
            <seg>
              Herr talman! Just i fråga om sanktioner mot ryska medborgare
              – ska vi säga, så att vi är noggranna – är det Sverige, Storbritannien
              och möjligtvis något ytterligare land. Dessvärre finns inte mer.
            </seg>
          </u>
          <u>
            <seg>
              Men det var viktigt att ha kvar skrivningen och uttömma alla
              möjligheter. Då får man fundera över vilka sanktioner det skulle
              vara fråga om. Det är för att ha kvar frågorna på dagordningen
              och markera. Det finns inga andra konkreta förslag just nu. Frågan
              om sanktioner mot ryska medborgare har prövats vid två möten,
              och sedan får man gå vidare. På så sätt markerar EU att man inte
              låter frågan vara utan den måste hanteras vidare.
            </seg>
          </u>
          <u>
            <seg>
              Precis som det står i slutsatserna är det otvivelaktigt så att
              det är den syriska regimen som är huvudansvarig. Det är fullständigt
              obegripligt att ett lands ledare kan utsätta sitt land för detta.
              Landet ligger i spillror. Den mannen är nöjd med vad som hände
              förra veckan och ser glad ut. Det som händer nu i Aleppo är fullständigt
              obegripligt. Även Rysslands och Irans agerande är en följd av
              detta som vi absolut inte vill se.
            </seg>
          </u>
          <u>
            <seg>
              Hur kan vi agera? Precis som Karin Enström sa är det viktigt
              att den höga representanten redan nu är i kontakt med alla bilateralt.
              Det gäller alla som kan göra någonting. Det gäller i första hand
              USA och Ryssland, men det gäller också Saudiarabien, Iran och
              andra spelare, för att med EU:s gemensamma röst trycka på för
              att kriget ska få ett slut. Nu är det fråga om det humanitära,
              här och nu, och att undvika framtida liknande scener där människor
              slaktas, sjukhus bombas och barn mördas. Det måste få ett stopp.
            </seg>
          </u>
          <u>
            <seg>
              De påtryckningar vi gör är att hela tiden – det är viktigt att
              än en gång säga detta – ge stöd för FN:s arbete. Det som ytterst
              kan göra något är en FN-resolution, det vill säga att få ett enat
              säkerhetsråd.
            </seg>
          </u>
          <note type="speaker">
            Anf. 91 KARIN ENSTRÖM (M):
          </note>
          <u>
            <seg>
              Herr talman! En fråga som är smärtsamt kopplad till det senaste
              dygnets våldshändelser är ju den fråga som rådet också behandlade
              om inre säkerhet och yttre säkerhet. I slutsatserna står det att
              den gemensamma överenskommelsen om att bekämpa terrorism, som
              naturligtvis är oerhört angelägen, ska följas av ”ett snabbt antagande
              av förslagen om skjutvapen respektive bekämpning av penningtvätt”.
            </seg>
          </u>
          <u>
            <seg>
              Vad innebär detta, och är detta kopplat till vapendirektivet
              som har varit under stor diskussion och debatt i EU-nämnden inför
              rådsmöten? Sa statsministern något under den punkten, och vad
              kan vi förvänta oss i frågan?
            </seg>
          </u>
          <note type="speaker">
            Anf. 92 Statsminister STEFAN LÖFVEN (S):
          </note>
          <note>
            Herr talman! Det finns en hänvisning: ”The political agreement
            between the co-legislators on the Counter-Terrorism Directive
            is an important step and should be followed by swift adoption
            of the proposals on firearms.”
          </note>
          <u>
            <seg>
              Där har vi vår egen lagstiftning för att begränsa innehav av
              vapen. Det är vad som görs på EU-nivå och som ska implementeras
              så snabbt som möjligt på nationell nivå. Det är en uppföljning
              sedan tidigare och för att se till att det faktiskt blir av.
            </seg>
          </u>
          <note type="speaker">
            Anf. 93 DAG KLACKENBERG (M):
          </note>
          <u>
            <seg>
              Herr talman! Tack, statsministern, för de inledande orden, som
              vi alla instämmer i, om det gemensamma ansvaret vi har i kampen
              mot terrorismen!
            </seg>
          </u>
          <u>
            <seg>
              I Storbritannien pågår en mycket livlig diskussion om hur de
              själva ska hantera sitt utträde ur unionen. Diskussionen har blivit
              så livlig att nu ställs grupper mot varandra, landsändar mot varandra,
              och delar av Skottland hotar med att hålla en egen folkomröstning
              för att se om det går att vara kvar i unionen.
            </seg>
          </u>
          <u>
            <seg>
              Nu sa statsministern att det informella mötet var kort. Var det
              bara processfrågor som diskuterades eller diskuterades något innehåll
              i hur processen ska gå vidare? Hur ska den gå vidare? Drev statsministern
              någon speciell linje för Sveriges del?
            </seg>
          </u>
          <note type="speaker">
            Anf. 94 Statsminister STEFAN LÖFVEN (S):
          </note>
          <u>
            <seg>
              Herr talman! Den diskussion som nu förs i Storbritannien är precis
              som Dag Klackenberg beskriver. Den är ett tecken på att det inte
              fanns någo n plan B. De allra flesta som drev brexit trodde nog
              att det inte skulle bli något av med det. Men nu blir det så.
              Däri står man handfallen. Vad ska man nu göra?
            </seg>
          </u>
          <u>
            <seg>
              För oss på den andra sidan förhandlingsbordet måste en sådan
              diskus ­ sion bygga på vad det är för relation som Storbritannien
              vill ha med EU. Det finns en mängd varianter. Det blir lite svårt
              för oss andra att diskutera hur förhandlingen innehållsmässigt
              ska gå vidare när vi inte ens vet vilken relation Storbritannien
              vill ha. Det enda vi har hört är att det inte blir det, det eller
              det utan det blir Storbritanniens lösning. Där famlar vi än så
              länge.
            </seg>
          </u>
          <u>
            <seg>
              Det är därför vi menar att det är viktigt att vi ställer upp
              och tänker att bortom den här förhandlingen vill vi ändå ha en
              bra relation med Storbritannien, både som land och i EU. Det tycker
              vi är viktigt, och det får vi hantera när man aktiverar den här
              artikeln, alltså utträdesparagrafen. Då är vi redo att förhandla,
              men först måste vi få besked om hur Storbritannien ser på förhållandet.
              Sedan får vi se hur det går att lösa.
            </seg>
          </u>
          <u>
            <seg>
              Sveriges position har varit pragmatisk förhandling. Det går inte
              att dela på de fyra friheterna och plocka russinen ur kakan, utan
              de bygger på en helhet. Det är utifrån det vi tänker föra vår
              diskussion i den här förhandlingen.
            </seg>
          </u>
          <note type="speaker">
            Anf. 95 DAG KLACKENBERG (M):
          </note>
          <u>
            <seg>
              Herr talman! Tack, statsministern, för svaret! Det ligger naturligtvis
              i vårt intresse att vi har den absolut bästa förbindelsen med
              Storbritannien, som kanske är en av våra viktigaste partner i
              Europa – inom eller utom EU.
            </seg>
          </u>
          <u>
            <seg>
              Statsministern använder ordet ”famlar”, att vi alla famlar i
              fråga om hur vi ska gå vidare. Men det kan ju hända att det rätta
              ordet i det sammanhanget inte är famlar. Det kan vara en klok
              taktik att inte nu bestämma sig för hur man ska förhandla framöver
              utan låta engelsmännen bestämma sig, precis som statsministern
              säger.
            </seg>
          </u>
          <u>
            <seg>
              Det finns ju britter som diskuterar i termer av att det kanske
              inte kommer att bli någon brexit eftersom processen kommer att
              bli så komplicerad för britterna själva. Då kan det vara dumt
              av unionen att ha ställt krav som kan riva upp sår i många år
              framöver.
            </seg>
          </u>
          <note type="speaker">
            Anf. 96 Statsminister STEFAN LÖFVEN (S):
          </note>
          <u>
            <seg>
              Herr talman! Vad jag avsåg med ”famlar” är att vi som sagt inte
              vet vad de vill. Då blir det svårt att gå in i en innehållslig
              diskussion om förhandlingen.
            </seg>
          </u>
          <u>
            <seg>
              Så här långt tror jag dock att man ska utgå från att det blir
              av. Vi måste agera som om det blir av även om vi också hör dem
              som menar att det blir så oerhört komplicerat att det inte är
              värt det. Det finns de som uttrycker det, men Sveriges regering
              utgår från att det blir av och att man kommer att aktivera det
              i slutet av mars om inte den juridiska processen i Storbritannien
              försenar det hela. Det är vad vi utgår ifrån.
            </seg>
          </u>
          <note type="speaker">
            Anf. 97 MARGARETA CEDERFELT (M):
          </note>
          <u>
            <seg>
              Herr talman! Jag vill fråga statsministern om eventuella diskussioner
              angående Polen.
            </seg>
          </u>
          <u>
            <seg>
              Jag känner till att det har inletts en process inom EU där det
              förekommer kritik mot den antidemokratiska utvecklingen i Polen
              och diskussioner om vad EU kan göra för att stödja en mer demokratisk
              utveckling. Med anledning av detta undrar jag om denna diskussion
              förekom vid toppmötet och, om den förekom, vilka ståndpunkter
              statsministern framförde.
            </seg>
          </u>
          <note type="speaker">
            Anf. 98 Statsminister STEFAN LÖFVEN (S):
          </note>
          <u>
            <seg>
              Herr talman! Nej, den frågan stod inte på dagordningen. Den ingick
              inte i detta möte, utan det pågår en process som har sin egen
              gång utifrån utvecklingen i Polen. Den processen mellan kommissionen
              och Polen pågår, men den var inte uppe på det här mötet.
            </seg>
          </u>
          <note type="speaker">
            Anf. 99 MARGARETA CEDERFELT (M):
          </note>
          <u>
            <seg>
              Herr talman! Jag kommer att följa upp frågan, och jag tackar
              så mycket för svaret.
            </seg>
          </u>
          <u>
            <seg>
              Min andra fråga handlar om Turkiet. Jag beklagar naturligtvis
              de incidenter som har inträffat i Turkiet. Jag vill också lyfta
              upp att jag tycker att det var positivt att statsministern nämnde
              att vi måste fortsätta ha en rela ­ tion med Turkiet inom EU.
              Samtidigt vill jag understryka vikten av att rättsstatens principer
              tillämpas i Turkiet och av att oskyldiga människor inte ska fortsätta
              att drabbas av repressalier eller de begränsningar av yttrandefriheten
              som förekommer i Turkiet.
            </seg>
          </u>
          <u>
            <seg>
              Fanns det någon diskussion om detta, naturligtvis med perspektivet
              att upprätthålla relationen med Turkiet men också fördöma det
              som har förekommit?
            </seg>
          </u>
          <note type="speaker">
            Anf. 100 Statsminister STEFAN LÖFVEN (S):
          </note>
          <u>
            <seg>
              Herr talman! Det är en mycket relevant diskussion som Margareta
              Cederfelt tar upp här.
            </seg>
          </u>
          <u>
            <seg>
              Den diskussionen förs naturligtvis. Vi menar att det här samarbetet
              är viktigt. Men visst ser vi det som händer vad gäller yttrandefriheten,
              avskedanden, fängslanden och så vidare. Det är klart att det noteras,
              och det vägs hela tiden in. Så är det. Men vi har kommit till
              slutsatsen att det här samarbetet är viktigt – inte minst, som
              jag har uttryckt tidigare, för flyktingarna.
            </seg>
          </u>
          <u>
            <seg>
              Sedan är det ju så att under tiden som diskussionen om medlemskap
              pågår följer den en ”ledstång” som kräver att ett land har en
              viss status på sin demokrati. Det ligger en säkerhet i det, men
              det är klart att problemen i Turkiet vägs in.
            </seg>
          </u>
          <note type="speaker">
            Anf. 101 BÖRJE VESTLUND (S):
          </note>
          <u>
            <seg>
              Herr talman! Det var naturligt att Syrien, Ukraina och migrationen
              var de stora frågorna på det här toppmötet. Men vi kan se att
              det finns en del oroligheter också inom EU, inte minst när vi
              läser till exempel att stora italienska banker håller på att få
              väldigt stora problem och att man fortfarande har problem i många
              delar av södra Europa. Jag skulle därför vilja ställa några frågor
              till statsministern.
            </seg>
          </u>
          <u>
            <seg>
              Den första gäller bankunionen. Kommer bankunionen över huvud
              taget att kunna överleva om det skulle vara så att man redan nu,
              innan man har kunnat bygga upp de här fonderna, får de höga påfrestningar
              som det skulle innebära att man får gå in i olika banker?
            </seg>
          </u>
          <u>
            <seg>
              Min andra fråga handlar om Efsi. Här i Sverige har alla partier
              haft en ganska ljummen inställning till Efsi, men vi har tyckt
              att man väl till nöds kan acceptera det. Sådan kan man väl säga
              att uppfattningen har varit. Hade man några som helst diskussioner
              om hur man ska se till att man inte behöver använda utrymmet som
              finns i EU:s budget för Efsi?
            </seg>
          </u>
          <u>
            <seg>
              Min tredje och sista fråga handlar om energiunionen. Energiunionen
              är alltid en stor fråga, men det finns också en stor skillnad.
              Medan vi i det här parlamentet diskuterar vem som kan vara bäst
              på det här med förnybar energi vill man på många håll inte ta
              uttrycket i sin mun, utan man hävdar fortfarande att det är naturgas
              och kol som är den viktigaste delen av energimixen. Min fråga
              till statsministern är: Hur går det med utvecklingen för att vi
              ska kunna uppnå de klimatmål vi en gång i tiden faktiskt har satt
              upp på ett EU-toppmöte?
            </seg>
          </u>
          <note type="speaker">
            Anf. 102 Statsminister STEFAN LÖFVEN (S):
          </note>
          <u>
            <seg>
              Herr talman! Vad gäller bankunionen kan jag inte svara på hur
              det går. Det finns naturligtvis oroväckande tecken hos enskilda
              banker, men man kan också fundera på ekonomin överlag. Vi ser
              förmodligen en uppgång i ekonomisk aktivitet. Den är bra. Å andra
              sidan kan den dra upp räntor, och högre räntor innebär högre räntekostnader
              för dem som har höga skulder. Det kan också påverka detta. Jag
              vill alltså inte ge mig på någon gissning om bankunionen. Det
              är en för stor fråga som jag inte har förberett på något sätt.
            </seg>
          </u>
          <u>
            <seg>
              Om Efsi har vi sagt precis som Börje Vestlund säger: Det är inte
              den perfekta lösningen, men låt oss pröva. Vi har så många ungdomar
              som går arbetslösa att vi måste göra någonting, och då är det
              viktigt att pröva frågan om vi kan göra lite till med Efsi. Den
              förlängda garantin anser jag dock vara viktigare eftersom den
              blir som ett kitt i de ansträngningar vi ska göra för ungdomarna.
            </seg>
          </u>
          <u>
            <seg>
              Energiunionen diskuterades inte heller på detta möte. Men vi
              har satt upp våra mål, och avtalet ska hållas. Det är en av EU:s
              delar i detta – att se till att vi uppnår det klimatavtal som
              vi har slutit. Det finns liksom ingen återvändo. Därför måste
              vi, trots att det som Börje Vestlund säger finns de som fortfarande
              håller fast vid både kol och gas, gå vidare. Där tror jag att
              Sverige och svenska företag kan göra en bra insats, för det här
              kräver ny teknik. Ny teknik kommer också att ge jobb, så det finns
              alla möjligheter. Men det är lång väg kvar att gå.
            </seg>
          </u>
          <note type="speaker">
            Anf. 103 BÖRJE VESTLUND (S):
          </note>
          <u>
            <seg>
              Herr talman! Vi i EU-nämnden har ibland förmånen att få träffa
              kollegor från övriga Europa. Jag kan säga att man blir nästan
              mörkrädd varje gång, i synnerhet när vi diskuterar migration och
              energifrågor. Det är inte en rolig situation.
            </seg>
          </u>
          <u>
            <seg>
              Men min fråga gällde den inre marknaden. Det är någonting vi
              alla säger är väldigt bra, men vi ser ju hela tiden att länder
              är väldigt påhittiga – det kanske vi själva också är – när det
              gäller att hitta hinder för den inre marknaden. Det är någonting
              som hela tiden går runt, och vi kan höra från våra kollegor att
              de vill skydda sina respektive marknader, sin industri, sitt jordbruk.
              Det är det viktigaste av alltihop, och man ser inte helheten.
            </seg>
          </u>
          <u>
            <seg>
              Vad är statsministerns bedömning av hur man kan utveckla den
              inre marknaden och se till att dessa hinder tas bort i möjligaste
              mån, i stället för att man, som i dag, försöker sätta upp ännu
              fler hinder?
            </seg>
          </u>
          <note type="speaker">
            Anf. 104 Statsminister STEFAN LÖFVEN (S):
          </note>
          <u>
            <seg>
              Herr talman! Jag delar oron. Det hörs allt fler röster för att
              hindra. I ena stunden diskuterar vi frihandelsavtal med Kanada,
              USA och andra, och i andra stunden diskuterar vi hur mycket vi
              kan hindra dessa frihandelsavtal från att bli verklighet. Det
              är alltså en fara.
            </seg>
          </u>
          <u>
            <seg>
              Det är ingen tvekan om att det ibland behövs hinder, så vi måste
              ha den typen av instrument. I dessa slutsatser kommer det också
              med en text om att vi nu ska inleda diskussionen med parlamentet
              om hur dessa instrument ska utvecklas.
            </seg>
          </u>
          <u>
            <seg>
              Men redan vid det förra mötet i Europeiska rådet påpekade jag
              att det inte får bli ett race mot så mycket hinder som möjligt,
              för då har vi förstört för oss själva. Använd dem med försiktighet,
              för vi vet att en del av dessa hinder faktiskt har blivit till
              nackdel för EU. Det blir svårare för Kina att exportera, men det
              bli lättare för Ryssland. Och det blir svårare för företag inne
              i EU att importera när priserna höjs.
            </seg>
          </u>
          <u>
            <seg>
              Det finns alltså all anledning att vara försiktig med detta,
              och det finns en risk för ökad protektionism.
            </seg>
          </u>
          <note>
            Överläggningen var härmed avslutad.
          </note>
          <note>
            § 15 Bordläggning och beslut om förlängd motionstid
          </note>
          <note>
            Följande dokument anmäldes och bordlades:
          </note>
          <note>
            Proposition
          </note>
          <note>
            2016/17:58 Uppgifter på individnivå i arbetsgivardeklarationen
          </note>
          <note>
            Skrivelser
          </note>
          <note>
            2016/17:52 Riksrevisionens rapport om myndigheternas delårsrapporter
          </note>
          <note>
            2016/17:53 Riksrevisionens rapport om utrikesförvaltningens konsulära
            krisberedskap
          </note>
          <u>
            <seg>
              2016/17:67 Riksrevisionens rapport om det livslånga lärandet
              inom högre utbildning
            </seg>
          </u>
          <note>
            2016/17:71 ILO:s rekommendation om övergången från den informella
            till den formella ekonomin
          </note>
          <note>
            Kammaren biföll talmannens förslag att motionstiden för ovanstående
            proposition och skrivelser skulle förlängas till och med fredagen
            den 13 januari 2017 .
          </note>
          <note>
            Motioner
          </note>
          <u>
            <seg>
              med anledning av prop. 2016/17:50 Kunskap i samverkan – för samhällets
              utmaningar och stärkt konkurrenskraft
            </seg>
          </u>
          <note>
            2016/17:3559 Stefan Jakobsson och Robert Stenkvist (SD)
          </note>
          <note>
            2016/17:3561 Linda Snecker m.fl. (V)
          </note>
          <note>
            2016/17:3564 Fredrik Christensson m.fl. (C)
          </note>
          <note>
            2016/17:3566 Annika Eclund m.fl. (KD)
          </note>
          <note>
            2016/17:3567 Christer Nylander m.fl. (L)
          </note>
          <note>
            2016/17:3568 Camilla Waltersson Grönvall m.fl. (M)
          </note>
          <note>
            § 16 Anmälan om frågor för skriftliga svar
          </note>
          <u>
            <seg>
              Följande frågor för skriftliga svar hade framställts:
            </seg>
          </u>
          <note>
            den 19 december
          </note>
          <note>
            2016/17:537 Ändring av juridisk könstillhörighet
          </note>
          <note>
            av Hillevi Larsson (S)
          </note>
          <note>
            till statsrådet Gabriel Wikström (S)
          </note>
          <note>
            2016/17:538 Naturbruksprogrammet
          </note>
          <note>
            av Caroline Helmersson Olsson (S)
          </note>
          <note>
            till statsrådet Anna Ekström (S)
          </note>
          <note>
            2016/17:539 Bilmålvakter
          </note>
          <note>
            av Thomas Finnborg (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2016/17:540 Drönarfotografering
          </note>
          <note>
            av Thomas Finnborg (M)
          </note>
          <note>
            till justitie- och migrationsminister Morgan Johansson (S)
          </note>
          <u>
            <seg>
              2016/17:541 Växande vårdköer
            </seg>
          </u>
          <note>
            av Thomas Finnborg (M)
          </note>
          <note>
            till statsrådet Gabriel Wikström (S)
          </note>
          <note>
            2016/17:542 Samordnare mot segregation och våld i Järvaområdet
          </note>
          <note>
            av Beatrice Ask (M)
          </note>
          <note>
            till statsrådet Ibrahim Baylan (S)
          </note>
          <note>
            2016/17:543 Ahmadiyyamuslimer och andra religiösa minoriteter
            i Pakistan
          </note>
          <note>
            av Bengt Eliasson (L)
          </note>
          <u>
            <seg>
              till utrikesminister Margot Wallström (S)
            </seg>
          </u>
          <note>
            2016/17:544 Gotlandskabeln
          </note>
          <note>
            av Rickard Nordin (C)
          </note>
          <note>
            till statsrådet Ibrahim Baylan (S)
          </note>
          <note>
            2016/17:545 Straff för människosmuggling
          </note>
          <note>
            av Lars-Arne Staxäng (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2016/17:546 Vittnesskyddet
          </note>
          <note>
            av Lars-Arne Staxäng (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2016/17:547 Framtidens förvaltning av vargstammen
          </note>
          <note>
            av Åsa Coenraads (M)
          </note>
          <note>
            till statsrådet Sven-Erik Bucht (S)
          </note>
          <u>
            <seg>
              2016/17:548 Ett förstärkt djurskydd i EU
            </seg>
          </u>
          <note>
            av Jonas Jacobsson Gjörtler (M)
          </note>
          <note>
            till statsrådet Sven-Erik Bucht (S)
          </note>
          <note>
            2016/17:549 Ökad otrygghet i Järvaområdet
          </note>
          <note>
            av Amir Adan (M)
          </note>
          <note>
            till statsrådet Anders Ygeman (S)
          </note>
          <note>
            2016/17:550 Smittskyddet
          </note>
          <note>
            av Jenny Petersson (M)
          </note>
          <note>
            till statsrådet Gabriel Wikström (S)
          </note>
          <u>
            <seg>
              2016/17:551 Bortprioritering av stödet till arbetet mot hiv och
              andra smittsamma sjukdomar
            </seg>
          </u>
          <note>
            av Jenny Petersson (M)
          </note>
          <note>
            till statsrådet Gabriel Wikström (S)
          </note>
          <note>
            2016/17:552 Ökat nationellt inflytande över EU:s naturvårdslagstiftning
          </note>
          <note>
            av Jonas Jacobsson Gjörtler (M)
          </note>
          <note>
            till miljöminister Karolina Skog (MP)
          </note>
          <note>
            2016/17:553 Kostnader för fältartister
          </note>
          <note>
            av Stig Henriksson (V)
          </note>
          <note>
            till försvarsminister Peter Hultqvist (S)
          </note>
          <note>
            2016/17:554 Överklagande av statusförklaring
          </note>
          <note>
            av Johanna Jönsson (C)
          </note>
          <note>
            till justitie- och migrationsminister Morgan Johansson (S)
          </note>
          <note>
            2016/17:555 Uppföljning av biståndsbudgeten
          </note>
          <note>
            av Sofia Arkelsten (M)
          </note>
          <u>
            <seg>
              till statsrådet Isabella Lövin (MP)
            </seg>
          </u>
          <note>
            2016/17:556 Könsseparerade tider i badhus
          </note>
          <note>
            av Patrick Reslow (M)
          </note>
          <note>
            till kultur- och demokratiminister Alice Bah Kuhnke (MP)
          </note>
          <note>
            2016/17:557 Tullens befogenheter
          </note>
          <note>
            av Lars-Arne Staxäng (M)
          </note>
          <note>
            till statsrådet Anders Ygeman (S)
          </note>
          <u>
            <seg>
              2016/17:558 Hållbar tillväxt och höga ohälsotal
            </seg>
          </u>
          <note>
            av Lotta Finstorp (M)
          </note>
          <note>
            till finansminister Magdalena Andersson (S)
          </note>
          <note>
            2016/17:559 Polisiär närvaro i Jämtlands län
          </note>
          <note>
            av Saila Quicklund (M)
          </note>
          <note>
            till statsrådet Anders Ygeman (S)
          </note>
          <note>
            2016/17:560 Regeringens planer för idrottsanläggningar
          </note>
          <note>
            av Saila Quicklund (M)
          </note>
          <note>
            till statsrådet Peter Eriksson (MP)
          </note>
          <note>
            2016/17:561 Företrädaransvaret och skatteintäkter
          </note>
          <note>
            av Maria Malmer Stenergard (M)
          </note>
          <note>
            till finansminister Magdalena Andersson (S)
          </note>
          <note>
            § 17 Kammaren åtskildes kl. 14.11.
          </note>
          <note>
            Sammanträdet leddes av förste vice talmannen.
          </note>
          <note>
            Vid protokollet
          </note>
          <u>
            <seg>
              ANDERS NORIN
            </seg>
          </u>
          <note>
            / Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Avsägelser
          </note>
          <note>
            § 3 Anmälan om kompletteringsval
          </note>
          <note>
            § 4 Meddelande om partiledardebatt
          </note>
          <note>
            § 5 Ärenden för hänvisning till utskott
          </note>
          <note>
            § 6 Svar på interpellation 2016/17:151 om närhetsprincip för
            nyanlända
          </note>
          <note>
            Anf. 1 Justitie- och migrationsminister MORGAN JOHANSSON (S)
          </note>
          <note>
            Anf. 2 JESPER SKALBERG KARLSSON (M)
          </note>
          <note>
            Anf. 3 Justitie- och migrationsminister MORGAN JOHANSSON (S)
          </note>
          <note>
            Anf. 4 JESPER SKALBERG KARLSSON (M)
          </note>
          <note>
            Anf. 5 Justitie- och migrationsminister MORGAN JOHANSSON (S)
          </note>
          <note>
            Anf. 6 JESPER SKALBERG KARLSSON (M)
          </note>
          <note>
            Anf. 7 Justitie- och migrationsminister MORGAN JOHANSSON (S)
          </note>
          <note>
            § 7 Svar på interpellation 2016/17:164 om återvändandearbetet
          </note>
          <note>
            Anf. 8 Justitie- och migrationsminister MORGAN JOHANSSON (S)
          </note>
          <note>
            Anf. 9 JOHAN FORSSELL (M)
          </note>
          <note>
            Anf. 10 Justitie- och migrationsminister MORGAN JOHANSSON (S)
          </note>
          <note>
            Anf. 11 JOHAN FORSSELL (M)
          </note>
          <note>
            Anf. 12 Justitie- och migrationsminister MORGAN JOHANSSON (S)
          </note>
          <note>
            Anf. 13 JOHAN FORSSELL (M)
          </note>
          <note>
            Anf. 14 Justitie- och migrationsminister MORGAN JOHANSSON (S)
          </note>
          <note>
            § 8 Svar på interpellation 2016/17:181 om kostnadseffektiviserad
            asylhantering
          </note>
          <note>
            Anf. 15 Justitie- och migrationsminister MORGAN JOHANSSON (S)
          </note>
          <note>
            Anf. 16 SOTIRIS DELIS (M)
          </note>
          <note>
            Anf. 17 Justitie- och migrationsminister MORGAN JOHANSSON (S)
          </note>
          <note>
            Anf. 18 SOTIRIS DELIS (M)
          </note>
          <note>
            Anf. 19 Justitie- och migrationsminister MORGAN JOHANSSON (S)
          </note>
          <note>
            Anf. 20 SOTIRIS DELIS (M)
          </note>
          <note>
            Anf. 21 Justitie- och migrationsminister MORGAN JOHANSSON (S)
          </note>
          <note>
            § 9 Svar på interpellation 2016/17:116 om en fossilfri fordonsflotta
          </note>
          <note>
            Anf. 22 Statsrådet ANNA JOHANSSON (S)
          </note>
          <note>
            Anf. 23 JESPER SKALBERG KARLSSON (M)
          </note>
          <note>
            Anf. 24 Statsrådet ANNA JOHANSSON (S)
          </note>
          <note>
            Anf. 25 JESPER SKALBERG KARLSSON (M)
          </note>
          <note>
            Anf. 26 JENS HOLM (V)
          </note>
          <note>
            Anf. 27 Statsrådet ANNA JOHANSSON (S)
          </note>
          <note>
            Anf. 28 JESPER SKALBERG KARLSSON (M)
          </note>
          <note>
            Anf. 29 Statsrådet ANNA JOHANSSON (S)
          </note>
          <note>
            § 10 Svar på interpellation 2016/17:145 om åtgärder för att minska
            flygets utsläpp
          </note>
          <note>
            Anf. 30 Statsrådet ANNA JOHANSSON (S)
          </note>
          <note>
            Anf. 31 JENS HOLM (V)
          </note>
          <note>
            Anf. 32 Statsrådet ANNA JOHANSSON (S)
          </note>
          <note>
            Anf. 33 JENS HOLM (V)
          </note>
          <note>
            Anf. 34 Statsrådet ANNA JOHANSSON (S)
          </note>
          <note>
            Anf. 35 JENS HOLM (V)
          </note>
          <note>
            Anf. 36 Statsrådet ANNA JOHANSSON (S)
          </note>
          <note>
            § 11 Svar på interpellation 2016/17:176 om Förbifart Söderköping
          </note>
          <note>
            Anf. 37 Statsrådet ANNA JOHANSSON (S)
          </note>
          <note>
            Anf. 38 STAFFAN DANIELSSON (C)
          </note>
          <note>
            Anf. 39 Statsrådet ANNA JOHANSSON (S)
          </note>
          <note>
            Anf. 40 STAFFAN DANIELSSON (C)
          </note>
          <note>
            Anf. 41 Statsrådet ANNA JOHANSSON (S)
          </note>
          <note>
            Anf. 42 STAFFAN DANIELSSON (C)
          </note>
          <note>
            Anf. 43 Statsrådet ANNA JOHANSSON (S)
          </note>
          <note>
            § 12 Svar på interpellation 2016/17:178 om konsumtionens miljö-
            och klimatpåverkan
          </note>
          <note>
            Anf. 44 Statsrådet PER BOLUND (MP)
          </note>
          <note>
            Anf. 45 JENS HOLM (V)
          </note>
          <note>
            Anf. 46 Statsrådet PER BOLUND (MP)
          </note>
          <note>
            Anf. 47 JENS HOLM (V)
          </note>
          <note>
            Anf. 48 Statsrådet PER BOLUND (MP)
          </note>
          <note>
            Anf. 49 JENS HOLM (V)
          </note>
          <note>
            Anf. 50 Statsrådet PER BOLUND (MP)
          </note>
          <note>
            § 13 Svar på interpellation 2016/17:173 om statliga servicekontor
          </note>
          <note>
            Anf. 51 Statsrådet ARDALAN SHEKARABI (S)
          </note>
          <note>
            Anf. 52 LAILA NARAGHI (S)
          </note>
          <note>
            Anf. 53 Statsrådet ARDALAN SHEKARABI (S)
          </note>
          <note>
            Anf. 54 LAILA NARAGHI (S)
          </note>
          <note>
            Anf. 55 Statsrådet ARDALAN SHEKARABI (S)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 14 Återrapportering från Europeiska rådets möte den 15 december
          </note>
          <note>
            Anf. 56 Statsminister STEFAN LÖFVEN (S)
          </note>
          <note>
            Anf. 57 MARIA PLASS (M)
          </note>
          <note>
            Anf. 58 Statsminister STEFAN LÖFVEN (S)
          </note>
          <note>
            Anf. 59 MARIA PLASS (M)
          </note>
          <note>
            Anf. 60 Statsminister STEFAN LÖFVEN (S)
          </note>
          <note>
            Anf. 61 PAVEL GAMOV (SD)
          </note>
          <note>
            Anf. 62 Statsminister STEFAN LÖFVEN (S)
          </note>
          <note>
            Anf. 63 PAVEL GAMOV (SD)
          </note>
          <note>
            Anf. 64 Statsminister STEFAN LÖFVEN (S)
          </note>
          <note>
            Anf. 65 ESKIL ERLANDSSON (C)
          </note>
          <note>
            Anf. 66 Statsminister STEFAN LÖFVEN (S)
          </note>
          <note>
            Anf. 67 ESKIL ERLANDSSON (C)
          </note>
          <note>
            Anf. 68 Statsminister STEFAN LÖFVEN (S)
          </note>
          <note>
            Anf. 69 BIRGITTA OHLSSON (L)
          </note>
          <note>
            Anf. 70 Statsminister STEFAN LÖFVEN (S)
          </note>
          <note>
            Anf. 71 BIRGITTA OHLSSON (L)
          </note>
          <note>
            Anf. 72 Statsminister STEFAN LÖFVEN (S)
          </note>
          <note>
            Anf. 73 DÉSIRÉE PETHRUS (KD)
          </note>
          <note>
            Anf. 74 Statsminister STEFAN LÖFVEN (S)
          </note>
          <note>
            Anf. 75 DÉSIRÉE PETHRUS (KD)
          </note>
          <note>
            Anf. 76 Statsminister STEFAN LÖFVEN (S)
          </note>
          <note>
            Anf. 77 MARIE GRANLUND (S)
          </note>
          <note>
            Anf. 78 Statsminister STEFAN LÖFVEN (S)
          </note>
          <note>
            Anf. 79 MARIE GRANLUND (S)
          </note>
          <note>
            Anf. 80 Statsminister STEFAN LÖFVEN (S)
          </note>
          <note>
            Anf. 81 JONAS SJÖSTEDT (V)
          </note>
          <note>
            Anf. 82 Statsminister STEFAN LÖFVEN (S)
          </note>
          <note>
            Anf. 83 JONAS SJÖSTEDT (V)
          </note>
          <note>
            Anf. 84 Statsminister STEFAN LÖFVEN (S)
          </note>
          <note>
            Anf. 85 ÅSA ROMSON (MP)
          </note>
          <note>
            Anf. 86 Statsminister STEFAN LÖFVEN (S)
          </note>
          <note>
            Anf. 87 ÅSA ROMSON (MP)
          </note>
          <note>
            Anf. 88 Statsminister STEFAN LÖFVEN (S)
          </note>
          <note>
            Anf. 89 KARIN ENSTRÖM (M)
          </note>
          <note>
            Anf. 90 Statsminister STEFAN LÖFVEN (S)
          </note>
          <note>
            Anf. 91 KARIN ENSTRÖM (M)
          </note>
          <note>
            Anf. 92 Statsminister STEFAN LÖFVEN (S)
          </note>
          <note>
            Anf. 93 DAG KLACKENBERG (M)
          </note>
          <note>
            Anf. 94 Statsminister STEFAN LÖFVEN (S)
          </note>
          <note>
            Anf. 95 DAG KLACKENBERG (M)
          </note>
          <note>
            Anf. 96 Statsminister STEFAN LÖFVEN (S)
          </note>
          <note>
            Anf. 97 MARGARETA CEDERFELT (M)
          </note>
          <note>
            Anf. 98 Statsminister STEFAN LÖFVEN (S)
          </note>
          <note>
            Anf. 99 MARGARETA CEDERFELT (M)
          </note>
          <u>
            <seg>
              Anf. 100 Statsminister STEFAN LÖFVEN (S)
            </seg>
          </u>
          <note>
            Anf. 101 BÖRJE VESTLUND (S)
          </note>
          <note>
            Anf. 102 Statsminister STEFAN LÖFVEN (S)
          </note>
          <note>
            Anf. 103 BÖRJE VESTLUND (S)
          </note>
          <note>
            Anf. 104 Statsminister STEFAN LÖFVEN (S)
          </note>
          <note>
            § 15 Bordläggning och beslut om förlängd motionstid
          </note>
          <note>
            § 16 Anmälan om frågor för skriftliga svar
          </note>
          <note>
            § 17 Kammaren åtskildes kl. 14.11.
          </note>
          <note>
            Tryck: Elanders, Vällingby 2017
          </note>
        </div>
      </body>
    </text>
  </TEI>
</teiCorpus>
