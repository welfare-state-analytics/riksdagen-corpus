<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201617</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201617</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201617--27</head>
          <docDate when="2016-11-11 00:00:00">2016-11-11 00:00:00</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollet för den 21 oktober justerades.
          </note>
          <note>
            § 2 Anmälan om fördröjda svar på interpellationer
          </note>
          <note>
            Följande skrivelser hade kommit in:
          </note>
          <note>
            Interpellation 2016/17:71
          </note>
          <note>
            Till riksdagen
          </note>
          <note>
            Interpellation 2016/17:71 I nsatser för att hantera IS-återvändare
          </note>
          <note>
            av Roger Haddad (L)
          </note>
          <note>
            Interpellationen kommer att besvaras tisdagen den 22 november
            2016.
          </note>
          <note>
            Skälet till dröjsmålet är andra åtaganden.
          </note>
          <note>
            Stockholm den 7 november 2016
          </note>
          <note>
            Justitiedepartementet
          </note>
          <note>
            Anders Ygeman
          </note>
          <note>
            Interpellation 2016/17:103
          </note>
          <note>
            Till riksdagen
          </note>
          <note>
            Interpellation 2016/17:103 Kvaliteten i sex- och samlevnadsundervisningen
          </note>
          <note>
            av Hannah Bergstedt (S)
          </note>
          <note>
            Interpellationen kommer att besvaras tisdagen den 29 november
            2016.
          </note>
          <note>
            Skälet till dröjsmålet är redan tidigare inbokade engagemang
            och resor.
          </note>
          <note>
            Stockholm den 9 november 2016
          </note>
          <note>
            Utbildningsdepartementet
          </note>
          <note>
            Helene Hellmark Knutsson
          </note>
          <note>
            § 3 Ärende för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Proposition
          </note>
          <note>
            2016/17:46 till utbildningsutskottet
          </note>
          <note>
            § 4 Svar på interpellation 2016/17:57 om resultat för 100-klubben
          </note>
          <note type="speaker">
            Anf. 1 Arbetsmarknads- och etableringsminister YLVA JOHANSSON
            (S):
          </note>
          <note>
            Herr talman! Erik Andersson har frågat mig hur många nyanlända
            som har kommit ut på svenska arbetsplatser genom 100-klubben samt
            hur jag följer upp satsningen på 100-klubben.
          </note>
          <note>
            Sedan regeringen tillträdde har utvecklingen på arbetsmarknaden
            varit stark. Sysselsättningen har ökat med 120 000 personer. Över
            hälften av dessa är utrikes födda. Trots den goda utvecklingen
            på arbetsmarknaden är en av våra största samhällsutmaningar att
            bättre ta till vara nyanländas kunskap er och erfarenhet er .
            Den rådande situationen kräver att regeringen, myndigheterna och
            företagen tar nya krafttag för att identifiera möjligheter för
            fler nyanlända att komma in i arbetslivet. Alla behöver hjälpas
            åt för att fler nyanlända ska få jobb.
          </note>
          <note>
            Regeringen har tagit flera initiativ för att förbättra nyanländas
            möjlighet till att etablera sig på arbetsmarknaden. Ett av dessa
            är initiativet Sverige tillsammans, vilket 100-klubben är en del
            av. Insatserna som erbjuds är till exempel praktik, instegsjobb,
            arbetsmarknadsutbildning och ny ­ startsjobb. Syftet med insatserna
            är att introducera arbetssökande på den svenska arbetsmarknaden.
            Företagen är också inriktade på att försöka fin ­ na framtida
            arbetskraft genom samarbetet.
          </note>
          <note>
            I mitten av oktober i år hade 24 avsiktsförklaringar kommit till
            stånd mellan företag och Arbetsförmedlingen inom ramen för 100-klubben.
            I avsiktsförklaringen formuleras att varje företag ska vara berett
            att ta emot minst 100 personer under en treårsperiod.
          </note>
          <note>
            Utöver de 24 företagen pågår det nu samtal med ytterligare sex
            företag som visat intresse för att ansluta sig till 100-klubben.
          </note>
          <note>
            Arbetsförmedlingen informerar att de har genomfört en enkät bland
            företagen som anslutit sig till 100-klubben. Fram till den 31
            augusti hade minst 713 arbetssökande fått introduktion på den
            svenska arbetsmarkna ­ den hos de 17 företag som svarade på enkäten.
          </note>
          <note>
            Enkäten visar också att företagens viljeinriktning är större.
            De företag som ingår i underlaget är villiga att ta emot 4 000
            nyanlända under en tre ­ årsperiod.
          </note>
          <note>
            Arbetsförmedlingen följer två gånger per år upp resultatet av
            100-klubben genom enkäter till medverkande företag.
          </note>
          <note type="speaker">
            Anf. 2 ERIK ANDERSSON (M):
          </note>
          <note>
            Herr talman! Jag vill tacka statsrådet för svaret.
          </note>
          <note>
            När 100-klubben lanserades kom hundratusentals flyktingar till
            Sverige. Hela systemet höll på att kollapsa. Regeringen vidtog
            åtgärder – men alldeles för sent.
          </note>
          <note>
            Moderaterna tryckte på regeringen, som var mycket passiv. Vi
            fick inte höra någonting , utan det var helt tyst från regeringens
            sida. Det kom många påtryckningar från flera håll. Socialsekreterare
            kunde inte arbeta på ett bra och rättssäkert sätt, och boendesituationen
            var ohållbar med folk sovande i receptioner och i Migrationsverkets
            överfulla lokaler. Det var en kaosartad situation.
          </note>
          <note>
            För sent kom den berömda presskonferensen med statsministern
            och vice statsministern från Miljöpartiet. Då insåg man att man
            ville minska antalet flyktingar, och det skulle införas id-kontroller,
            begränsningar i anhöriginvandringen och tillfälliga uppehållstillstånd
            som huvudregel. Det gjordes efter enorma påtryckningar från Alliansen,
            främst från Moderaterna. Det visade sig fungera. Från ungefär
            160 000 flyktingar ligger vi nu på en mer hanterlig nivå. Många
            av dessa ska ut i jobb.
          </note>
          <note>
            Långt före denna krisartade situation trodde regeringen att krisen
            kunde lösas av Sverige tillsammans. Myndigheter och företag bjöds
            in för att klara flyktingkrisen med hjälp av bland annat jobb.
            Det var nationell samling. Svaret blev 100-klubben.
          </note>
          <note>
            Regeringen med statsministern som frontfigur lanserade 100-klubben.
            Det var en åtgärd som i princip redan fanns men som nylanserades.
            Den har inte varit särskilt framgångsrik. De företag som anslöt
            sig skulle få en gräddfil in till Arbetsförmedlingen – men endast
            de större företagen. Man skulle vara villig att ta emot 100 nyanlända
            på tre år.
          </note>
          <note>
            De riktiga jobbskaparna – småföretagarna – nämns inte. De finns
            över huvud taget inte i socialdemokratins Sverige. Fyra av fem
            jobb växer fram i småföretagen. 99,9 procent av alla företag i
            Sverige är små eller medelstora företag. Endast 0,1 procent av
            alla företag har mer än 250 anställda. Det är småföretagen som
            bär upp landet och skapar jobb.
          </note>
          <note>
            Socialdemokrati n har alltid haft en förkärlek för de stora företagen.
            Vi pratar om att staten och kapitalet gör upp spelplanen. Stora
            företag ger starka fackförbund. I synnerhet om det är fråga om
            LO blir det också en ingång till socialdemokratin. Det är som
            att cirkeln skulle vara sluten.
          </note>
          <note>
            Gräddfilen skulle vara en särskild linje in till Arbetsförmedlingen.
            Det är ett avsteg från principen att alla ska ha en likvärdig
            service. Jag provade själv att ringa Arbetsförmedlingen och meddela
            att jag var intresserad av 100-klubben. Det första svaret jag
            fick när jag ringde till Arbetsförmed ­ lingen var: ”Hur tänker
            du nu?” Jag svarade: ”100-klubben, som statsministern lanserade.”
            ”Hur menar du nu?”, fick jag till svar. Efter en lång väntan i
            telefonen fick jag svaret att jag skulle fylla i ett formulär,
            och sedan skulle Arbetsförmedlingen återkomma.
          </note>
          <note>
            Det går givetvis alltid att diskutera om det ska finnas särskilda
            gräddfiler i Sverige. Men en så stor och prestigefull satsning
            från regeringens sida som inte har nått ut till den organisation
            som ska genomföra det hela visar brist på ledarskap och dålig
            ledning.
          </note>
          <note type="speaker">
            Anf. 3 Arbetsmarknads- och etableringsminister YLVA JOHANSSON
            (S):
          </note>
          <note>
            Herr talman! Erik Andersson använder sin debattid till att i
            största allmänhet raljera över regeringens politik och ambition
            att lösa svåra utmaningar tillsammans. Jag vill försvara det.
          </note>
          <note>
            Sverige står inför, och är mitt uppe i, en oerhört stor utmaning.
            Det kom 163 000 asylsökande till Sverige förra året. Det var en
            ohållbar situa ­ tion. Regeringen agerade. I dag kommer färre
            asylsökande, men Sverige står fortfarande inför stora utmaningar
            med många nyanlända som ska ut på arbetsmarknaden.
          </note>
          <note>
            Erik Andersson vet precis som jag att om vi lyckas med detta
            kan vi göra Sverige mycket starkare, men det krävs stora insatser
            för att lyckas. Särskilt viktigt är det, enligt regeringens mening,
            att Sverige jobbar tillsammans. Det är därför jag har lagt ned
            mycket energi på att träffa företagare, till exempel turnén tillsammans
            med Welcome Talent, handelskamrarna och Linkedin. Vi gör detta
            tillsammans med både småföretag och storföretag.
          </note>
          <note>
            100-klubben riktar sig till storföretag. När det gäller småföretag
            finns redan ett mycket framgångsrikt projekt tillsammans med Företagarna
            som heter Jobbsökarna. Det har varit så framgångsrikt att det
            har permanentats. Arbetet fortsätter precis på det sättet.
          </note>
          <note>
            Detta kommer att kräva insatser av företag och av ideella föreningar,
            av enskilda och volontärer, av kommunerna och av staten samt av
            parterna. Sverige står inför en stor utmaning, men det finns också
            en stor möjlighet. Om vi ska lyckas med den krävs det att många
            samarbetar. Det är något jag är stolt över att vi gör.
          </note>
          <note>
            När det gäller 100-klubben har det glädjande visat sig att vi
            är uppe i tusen praktikplatser. Närmare sagt 987 personer har
            kommit ut i praktik. 30 procent av dem har redan fått jobb via
            sin praktikplats. Det är glädjan ­ de. Det är en hög siffra för
            den typen av praktik.
          </note>
          <note>
            I morse kunde vi höra på radion att praktikplatser för nyanlända
            i statliga myndigheter också går bra och ökar. Vi kommer att behöva
            göra ännu mer, men Sverige är på god väg. Många krafter ställer
            upp, och det är jag glad för.
          </note>
          <note type="speaker">
            Anf. 4 ERIK ANDERSSON (M):
          </note>
          <note>
            Herr talman! Det är bra att statsrådet erkänner att det finns
            stora utmaningar. Hitintills har vi hört att statsrådet är nöjd
            med situationen som den är.
          </note>
          <note>
            Låt mig återgå till 100-klubben. Att det är en reform som inte
            har slagit igenom riktigt väl beror inte enbart på bristande information
            utan också på att den är mycket krånglig. I stället för att göra
            företagande och lönearbete mer lönsamt väljer man olika åtgärder,
            som är alldeles för många i det här landet. Det är helt enkelt
            för krångligt.
          </note>
          <note>
            Vad blev då resultatet av satsningen på 100-klubben, sett till
            fasta anställningar och mot bakgrund av att regeringen samlade
            hela Myndighetssverige och storföretagen? Resultatet blev 282
            jobb. Av en sådan stor samling har det blivit 282 jobb. Man kan
            ju undra om det är rätt använda skattemedel. För att över huvud
            taget komma i fråga för 100-klubben krävs det att man som arbetssökande
            har uppehållstillstånd. Men vad görs i väntan på det, innan man
            får beslut om man får stanna i Sverige eller inte? Får man undervisning
            i svenska? Får man samhällsorientering? Eller är det endast en
            lång väntan för dessa personer? I migrationsöverenskommelsen fanns
            det ett flertal olika åtgärder som skulle genomföras. Den enda
            som har genomförts är vad jag vet anvisningslagen. Allt annat
            – lättnader i PBL, att man skulle få samhällsorientering i asylboendena
            med mera – lyser med sin frånvaro.
          </note>
          <note>
            Vi är överens om att det bästa sättet att komma in i det svenska
            samhället är att jobba. Man lär sig språket och de normer som
            gäller här. Men det finns en annan komponent som jag snuddade
            vid alldeles nyss, och det är bostäder. De här två hör ihop –
            inget jobb, ingen bostad.
          </note>
          <note>
            Vad gör regeringen i denna fråga? Hur vore det om regeringen
            kunde ta krafttag också när det gäller bostäder, alltså en nationell
            samling för att det ska byggas fler bostäder? Jag har inte hört
            ett enda ord från regeringen i bostadsfrågan, och det är den som
            är själva grunden. Bostaden är viktig. Har du inget jobb får du
            ingen bostad – och i princip vice versa. Man måste se över alla
            regelverk som finns och göra det möjligt att bygga även om det
            finns lite träskmark i närheten. Här finns det inga svar, men
            regeringen är nöjd och passiv i sitt agerande.
          </note>
          <note>
            En annan sak som jag tycker är märklig är RUT-reformen. Det är
            inte den som är märklig, men regeringens hantering av RUT-reformen
            är det. Man halverade RUT. Men det är en reform som har skapat
            jobb – många jobb. Moderaterna har insett detta och vill tredubbla
            RUT medan reger ­ ingen som sagt har halverat det hela. Det har
            skapat stor osäkerhet i hela branschen.
          </note>
          <note>
            Man kan ju tänka så här: Varför gör a en förändring som bara
            ger 90 miljoner kronor till statskassan? Halveringen gav bara
            90 miljoner till statskassan. Var det nödvändigt att genomföra
            den reformen och göra alla företag på marknaden osäkra? Om man
            jämför 2015 och 2016 ser man att antalet RUT-företag har minskat
            med 14 procent. Det tycker jag inte är bra för Sverige.
          </note>
          <note type="speaker">
            Anf. 5 Arbetsmarknads- och etableringsminister YLVA JOHANSSON
            (S):
          </note>
          <note>
            Herr talman! Den här interpellationsdebatten handlade om frågor
            som Erik Andersson ställt till mig: hur många platser som har
            tillkommit genom 100-klubben och hur jag följer upp den satsningen.
            Jag har svarat på de frågorna. Jag noterar att Erik Andersson
            hellre vill diskutera bostadspolitiken och skattepolitiken. Jag
            får nog hänvisa Erik Andersson till att ställa interpellationer
            om de specifika områdena till berörda ministrar.
          </note>
          <note>
            Låt mig ändå säga att minnet tycks vara väldigt kort hos Erik
            Andersson. Det är ett halvår sedan regeringen bjöd in till just
            en nationell samling om bostadspolitiken. Vi bjöd in mycket brett
            till samtal över blockgränserna för att nå det som var regeringens
            syfte: gemensamma satsningar för att komma till rätta med de mycket
            stora problem som har byggts upp under flera års tid, inte minst
            under den gamla regeringens tid, när det gäller bostadspolitiken.
            Jag kan bara konstatera att de borgerliga partierna valde att
            lämna de samtalen.
          </note>
          <note type="speaker">
            Anf. 6 ERIK ANDERSSON (M):
          </note>
          <note>
            Herr talman! Det är givetvis så att olika frågor hör ihop. Det
            är klart – jag tror i varje fall – att även statsrådet vill att
            det ska anställas fler människor i företag och det inte bara genom
            aktivitet genom åtgärder. Det är ju en temporär lösning. Förhoppningsvis
            kommer de här åtgärderna att innebära att man får fast anställning.
            Det är väl det som är själva poängen. Därför anser jag, herr talman,
            att frågorna hör ihop. Vidtar man åtgärder som gör att det blir
            mindre lönsamt att jobba är det klart att det inte blir fler jobb.
            Vidtar man åtgärder som gör det svårt att driva företag i Sverige
            är det klart att det inte blir fler företag. Samma sak gäller
            halveringen av RUT-avdraget.
          </note>
          <note>
            Men statsrådet har rätt i att arbetslösheten sjunker. Det är
            inte så konstigt; det är naturligt när man har god ekonomi. Men
            tyvärr gäller det inte alla. Vi får fler långtidsarbetslösa. Vi
            får fler utrikes födda inskrivna på Arbetsförmedlingen än inrikes
            födda. Det är där man ska ta krafttag. Det är där man ska lägga
            insatserna så att de här människorna får riktiga jobb.
          </note>
          <note>
            Mot bakgrund av det tror inte jag att 100-klubben är svaret på
            hur folk ska få riktiga jobb med tanke på att den nationella samlingen
            bara ha r inneburit 282 jobb. Det är en usel siffra. Det kan också
            bero på att det är väldigt krångligt att få sådana här stödanställningar.
            Där måste vi nog tänka en gång till på hur man ska göra för att
            underlätta.
          </note>
          <note>
            Herr talman! Jag vill tacka statsrådet för debatten och önska
            henne en trevlig dag.
          </note>
          <note type="speaker">
            Anf. 7 Arbetsmarknads- och etableringsminister YLVA JOHANSSON
            (S):
          </note>
          <note>
            Herr talman! Jag kan önska Erik Andersson en trevlig dag trots
            det usla vädret. Man får hoppas att man kan överleva trots det.
          </note>
          <note>
            Erik Andersson påstår att det inte blir fler jobb. Sanningen
            är att det blir rekordmånga jobb. Sverige växer så det knakar.
            Vi har fler än 100 000 lediga jobb som i dag inte tillsätts. Det
            beror på att de arbetslösa har fel eller låg kompetens eller att
            de är nyanlända i Sverige och ännu inte har kommit in på den svenska
            arbetsmarknaden. Det är inte brist på tillväxt av nya jobb, men
            det har under många års tid varit brist på insatser för att de
            som är arbetslösa ska kunna ta de lediga jobben.
          </note>
          <note>
            En viktig del handlar om att nyanlända får möjlighet att komma
            ut på en svensk arbetsplats, lära sig hur en svensk arbetsplats
            fungerar, lära sig svenska på arbetsplatsen och den vägen gå vidare
            till antingen en utbildning till ett yrke som de tycker passar
            eller direkt till en anställning.
          </note>
          <note>
            Det är därför vi gör insatser för att man ska komma ut i privata
            företag. Där är resultat et ganska gott, må jag säga – 30 procent
            av dem som kommer ut i praktik får arbete. Det är god utdelning
            av en praktikplats jämfört med många andra delar av praktiken.
          </note>
          <note>
            Vi fick höra glädjande nyheter på radion i morse: Det fungerar
            väldigt bra med nyanlända ute på praktik i statliga myndigheter.
          </note>
          <note>
            Det mest omfattande arbetet sker tillsammans med små och medelstora
            företag. Det är det som sker överallt; det är där majoriteten
            av alla praktikplatser och anställningar sker, och det är det
            Arbetsförmedlingen jobbar med hela tiden.
          </note>
          <note>
            De nyanlända skrivs in i etableringsuppdraget. Sedan jag tillträdde
            har andelen i etableringsuppdraget som går vidare till arbete
            eller studier ökat. Jag tycker fortfarande att nivån är för låg,
            men det går uppåt. Det blir fler som kommer i arbete och studier
            trots att antalet personer som finns i etableringsuppdraget ökar
            och nästan har fördubblats.
          </note>
          <note>
            Herr talman! Det är självklart att vi måste göra väldigt mycket
            mer. Men många saker är också på gång, och när det gäller just
            praktikplatser går det faktiskt i rätt riktning.
          </note>
          <note>
            Överläggningen var härmed avslutad.
          </note>
          <note>
            § 5 Svar på interpellation 2016/17:58 och 75 om statligt subventionerade
            jobb
          </note>
          <note type="speaker">
            Anf. 8 Arbetsmarknads- och etableringsminister YLVA JOHANSSON
            (S):
          </note>
          <note>
            Herr talman! Katarina Brännström har frågat mig när jag avser
            att förenk ­ la lönestöden. Lotta Finstorp har frågat mig om regeringen
            avser att fortsätta bedriva en sådan politik som leder till att
            tre av fyra statligt subventionerade jobb går till män samt vilka
            åtgärder jag tänker vidta för att fler av de statligt subventionerade
            jobben ska gå till kvinnor.
          </note>
          <note>
            Utvecklingen i svensk ekonomi är stark, och efterfrågan på arbetskraft
            är god. Den starka efterfrågan på arbetskraft kan komma att gynna
            även personer som står långt från arbetsmarknaden. Sedan regeringen
            tillträdde har sysselsättningen ökat med 120 000 personer samtidigt
            som arbetslösheten minskat, inte minst bland ungdomar , vars arbetslöshet
            är den lägsta på 13 år. Samtidigt som efterfrågan på arbetskraft
            är stark är arbetslösheten hög inom vissa grupper, särskilt bland
            vuxna med kort utbildning och personer som varit kort tid i Sverige.
          </note>
          <note>
            Det är av stor betydelse att anställningsstöden inom arbetsmarknadspolitiken
            är träffsäkra och fungerar på ett ändamålsenligt sätt. För personer
            som är arbetslösa eller som av andra skäl har stått utanför arbetsmarknaden
            under en längre tid kan en subventionerad anställning bryta arbetslösheten
            och göra det möjligt att försörja sig genom ett arbete och lön.
            Det ger också möjligheter till ny arbetslivserfarenhet för den
            enskilde och en möjlighet att visa arbetsgivaren sin kompetens
            och förmåga.
          </note>
          <note>
            Inom Regeringskansliet pågår ett generellt arbete med att förenkla
            anställningsstöden och göra dem mer effektiva och träffsäkra.
            Bland annat har förändringar i nystartsjobb och extratjänster
            aviserats i budgetpropositionen för 2017.
          </note>
          <note>
            Regeringen bedömer dock att det finns ett ytterligare behov av
            att se över stöden och göra dem mer ändamålsenliga. En utredning
            vid Arbetsmarknadsdepartementet har därför tillsatts för att se
            över de subventione ­ rade anställningarna. Syftet med översynen
            är att systemet ska bli mer överskådligt genom en förändrad utformning
            och harmonisering av stöden i de delar där det bedöms som möjligt
            och effektivt. Detta arbete ska givetvis också omfatta ett jämställdhetsperspektiv.
          </note>
          <note>
            Det stämmer att män i större utsträckning än kvinnor tar del
            av subventionerade anställningar. Under 2015 var andelen män som
            tog del av nystartsjobb nästan dubbelt så hög som andelen kvinnor.
            Detta mönster genomsyrar även det särskilda anställningsstödet
            samt instegsjobben. Däremot ser vi ett annat mönster för extratjänster
            och traineejobb, där könsfördelningen är omvänd.
          </note>
          <note>
            Regeringen anser att arbetsmarknadspolitiken i högre grad måste
            bidra till jämställdhet och motverka en könsuppdelad arbetsmarknad,
            bland annat genom att kvinnors sysselsättning och arbetskraftsdeltagande
            ökar. Arbetsförmedlingen har därför fått i uppdrag att ta fram
            en plan för hur myndigheterna avser att utveckla arbetet med jämställdhetsintegrering
            i syfte att verksamheten ska bidra till att de jämställdhetspolitiska
            målen nås. Uppdraget ska slutredovisas 2018.
          </note>
          <note>
            Dessutom förtydligades 2015 Arbetsförmedlingens uppdrag som rör
            jämställdhet. Myndigheten ska utforma sin verksamhet så att den
            främjar jämställdhet och motverkar könsuppdelning på arbetsmarknaden.
          </note>
          <note>
            Det är självklart angeläget att både kvinnor och män får del
            av effektiva insatser för etablering på arbetsmarknaden. Under
            2014 påbörjade Arbetsförmedlingen ett arbete med att utveckla
            arbetssättet inom etableringsuppdraget. Det nya arbetssättet har
            visat sig leda till större jobbfokus i nyanlända kvinnors etableringsplaner.
            Regeringen bedömer att utvecklingsarbetet bör kunna bidra till
            ökad likvärdighet och ändamålsenlighet i de insatser som både
            kvinnor och män deltar i.
          </note>
          <note type="speaker">
            Anf. 9 KATARINA BRÄNNSTRÖM (M):
          </note>
          <note>
            Herr talman! Jag vill tacka ministern för svaret även om det
            inte innehåller något konkret svar på min fråga, som var: När
            kommer förslaget om förenklade lönestöd?
          </note>
          <note>
            Bakgrunden till min interpellation är att inte bara arbetsgivare
            utan även arbetsförmedlare upplever att lönestöden är för många
            och för krångliga och att det är svårt att ha koll på vad som
            gäller i olika situationer. Jag håller med ministern om att lönestöd
            är av stor betydelse för att få fler i jobb, och i många fall
            kanske till och med nödvändigt för dem som varit arbetslösa länge.
          </note>
          <note>
            Tyvärr har floran av olika anställningsstöd vuxit; de är i dag
            alldeles för många, trots regeringens löften. Till och med Arbetsförmedlingen
            har varit aktiv och lämnat förslag till regeringen om att lönestöden
            borde slås ihop till ett enda. Jag har vid flera tillfällen kunnat
            läsa i medierna att arbetsmarknads- och etableringsministern flera
            gånger har uttryckt önskemål om förenkling, men ännu har ingenting
            kommit.
          </note>
          <note>
            Tvärtom ser vi nya lönestöd från regeringen, i all godhet. Man
            vill ska ­ pa fler jobb i form av traineeplatser, extratjänster,
            snabbspår och beredskapsjobb. Det finns kritik mot detta, bland
            annat från Arbetsmarknadspolitiska rådet, som säger att lönestöden
            är för många och för krångliga. IFAU säger också att man kritiserar
            regeringen för att inte ha tagit tag i förenklingen av lönestöden.
          </note>
          <note>
            I svaret till mig skriver ministern att det pågår en översyn
            av lönestöden på departementet, bland annat för nystartsjobb och
            extratjänster, och att detta tas upp i budgeten för 2017. Kanske
            har jag inte letat tillräckligt, men under utgiftsområde 14 hittade
            jag bara en promemoria om lönestöd för personer med funktionshinder.
            Det är ju väldigt bra, men problemet är större än så.
          </note>
          <note>
            I svaret står det också om ytterligare behov av att se över lönestöden,
            och en ny utredning har tillsatts. Min fråga är ändå: Hur långt
            har utredningen kommit, och när kommer förslaget om förenklingar?
          </note>
          <note>
            Herr talman! Allt fler utrikes födda hamnar i en evighetslång
            arbetslöshetskö; 2 000 fler än i fjol befinner sig i denna långa
            arbetslöshet. I dag är arbetslösheten för denna grupp drygt 22
            procent. Det gäller särskilt dem med låg utbildning, precis som
            ministern skriver i sitt svar. Detta är en stor utmaning och ett
            stort problem.
          </note>
          <note>
            Vi måste också se till att få en arbetsförmedling som är mycket
            mer aktiv när det gäller att få fler branscher att ta emot människor
            med stöd av olika slag. Jag tror att informationen är jätteviktig
            här, men nyckeln är faktiskt också det förenklade stödet. Det
            är också viktigt att förenkla arbetsgivarnas administration kring
            lönestöden. Samtidigt vet jag att vi måste kontrollera så att
            inte oseriösa företagare utnyttjar systemet och bara tar in människor
            med stöd.
          </note>
          <note>
            I början av året föreslog vi moderater att alla lönestöd skulle
            slås ihop till ett. Utgångspunkten var nystartsjobben som Alliansen
            har infört, med dubbla avdrag för arbetsgivaravgiften. Arbetsförmedlingen
            var positiv till detta, och ministern lovade att det skulle göras.
          </note>
          <note>
            Nu är vi i slutet av året. Ganska lång tid har gått, men vi ser
            inga förslag. Vi ser faktiskt inte några propositioner från ministern
            eller departementet till vårt utskott, och man kan undra vad som
            sker och vad det fokuseras på. Förenkling av lönestöden skulle
            förmodligen underlätta för att få fler i jobb, och det borde vara
            regeringens prioritering att fokusera på alla som inte har möjlighet
            att komma in på arbetsmarknaden.
          </note>
          <note type="speaker">
            Anf. 10 LOTTA FINSTORP (M):
          </note>
          <note>
            Herr talman! Tack, ministern, för svaret! I dagens Sverige med
            e n feministisk regering går endas t vart fjärde statligt subventionerat
            jobb till en kvinna. De nyanlända kvinnorna får helt enkelt stå
            tillbaka när de ska kom ­ ma in på arbetsmarknaden. Allra svårast
            är det naturligtvis för dem som står längst från arbetsmarknaden
            redan från början.
          </note>
          <note>
            Nästan hälften av dem som fick uppehållstillstånd 2015 var kvinnor.
            Det är vanligast att nyanlända får instegsjobb och nystartsjobb,
            och här står staten för stora delar av lönen. Totalt i landet
            gick alltså bara vart fjärde av dessa statligt subventionerade
            jobb till en kvinna, trots att 46 procent av de i arbetsför ålder
            som i fjol fick uppehållstillstånd var kvinnor. När trycket på
            Arbetsförmedlingen ökar verkar kvinnorna få stå tillbaka ännu
            mer.
          </note>
          <note>
            Anledningen till att jag skrev denna interpellation var att jag
            såg ett inslag på SVT där man besökte en arbetsförmedling i Stockholmsområdet
            och intervjuade arbetsförmedlare där om skillnaden mellan nyanlända
            mäns och kvinnors deltagande på arbetsmarknaden.
          </note>
          <note>
            Att tre av fyra arbeten går till män kan se ännu värre ut i andra
            delar av landet, om man gör djupdykningar på regional nivå. Det
            har jag inte kunnat göra, men arbetsförmedlaren sa också att det
            fanns väldigt stora skillnader i landet. Förmedlaren beskrev frustrerat
            att endast 15 procent av dem som hade instegsjobb i den aktuella
            delen av Stockholm i augusti i år var kvinnor. Detsamma gällde
            nystartsjobb.
          </note>
          <note>
            Att inte ha ett arbete att gå till försvårar integrationen, och
            kvinnor riskerar att bli socialt isolerade. Jag vet att vi delar
            den bilden och den oron.
          </note>
          <note>
            I SVT-inslaget intervjuades också Thikra Hasan, som är ordförande
            för Irakiska föreningen för kvinnor och barn. Hon menar att en
            anledning till att nyanlända kvinnor har en svag representation
            på arbetsmarknaden är att de inte kan ta alla jobb. Hon anser
            att det kan vara svårt för många arabisktalande kvinnor att komma
            in på den svenska arbetsmarknaden. Jag citerar: ”Här i Sverige
            är det normalt med pappaledighet, men bland arabiska män är det
            inte många som vill ta pappaledigt och ta hand om barnen.” Hon
            menar alltså att det skulle kunna vara en försvårande faktor när
            kvinnor ska ut på arbetsmarknaden.
          </note>
          <note>
            Hon menar också att kvinnor från arabvärlden inte kan ta vilka
            jobb som helst. I de delarna av världen är det inte så vanligt
            med kvinnliga målare, nämner hon som exempel.
          </note>
          <note>
            Arbetsförmedlaren säger att en del insatser görs för att kvinnor
            ska komma in på till exempel bussförarutbildning, eftersom man
            vet att det saknas många bussförare. Men de flesta insatser na
            är inriktade på mansdominerade yrken.
          </note>
          <note>
            Ett yrke som många kvinnor är intresserade av är barnskötare.
            Enligt den intervjuade arbetsförmedlaren är det dock svårt att
            få igång en sådan utbildning, och där har jag en fråga till ministern.
            Jag tyckte att det lät konstigt, för jag som kommer från Sörmland
            vet att det ute i landet finns många barnskötarutbildningar där
            nyanlända kvinnor kommer in. Så det ser säkert också olika ut
            i landet.
          </note>
          <note>
            Den person som blev intervjuad menar dock att när det gäller
            väldigt kostsamma utbildningar som mekaniker, maskinförare och
            bussförare verkar det finnas hur mycket resurser som helst, men
            inte när det gäller till exempel barnskötare. Jag skulle vilja
            att ministern kommenterar detta.
          </note>
          <note>
            Vad anser ministern måste göras? Vill den feministiska regeringen
            styra kvinnors yrkesval utifrån svenska normer och värderingar?
            Är den svenska feministiska arbetsmarknadspolitiken främst inriktad
            på satsning ­ ar på typiskt manliga yrken?
          </note>
          <note type="speaker">
            Anf. 11 ERIK ANDERSSON (M):
          </note>
          <note>
            Herr talman! Jag ska försöka hålla mig till ämnet den här gången.
          </note>
          <note>
            Detta med kvinnliga och manliga åtgärder på Arbetsförmedlingen
            och vilka som får flest jobb är ett problem som är mycket större
            än att det kan rättas till genom en ny checklista åt Arbetsförmedlingen
            för att få in kvinnor på instegsjobben. Problemet är större än
            så. Det handlar om normer och värderingar.
          </note>
          <note>
            Jag har själv besökt ett utanförskapsområde. Under det besöket
            slogs jag av att kvinnor och män satt i olika rum. Detta var en
            åtgärd som bekostades av Arbetsförmedlingen, alltså av staten,
            men det var en organisation som försökte få in människor i sysselsättning
            och möjligtvis i jobb. Ska vi ha det så i Sverige att kvinnor
            sitter i ett rum och män i ett annat? Det är där grundproblemet
            finns. Från samhällets sida måste vi kraftfullt visa att vi inte
            kan ha det så, och det skulle vi ha gjort redan för länge sedan.
          </note>
          <note>
            Ska man förändra en sådan kultur måste man göra det från början.
            Om man kommer till Sverige, ett av världens mest jämställda länder,
            från ett land som kanske inte alls är lika jämställt måste man
            få veta vad som gäller här. Det ska man få till sig direkt vid
            kontakt med Migrationsverket. Därför är det viktigt att man får
            samhällsorientering från början och att man får veta vad vi har
            för lagar och regler här.
          </note>
          <note>
            Detta handlar alltså inte bara om att handläggarna på Arbetsförmed
            ­ lingen har fått en ny checklista för att fler kvinnor ska komma
            i fråga. Grundproblemet är ett annat. I sin tur kommer detta tyvärr
            att skapa ett utanförskap.
          </note>
          <note type="speaker">
            Anf. 12 Arbetsmarknads- och etableringsminister YLVA JOHANSSON
            (S):
          </note>
          <note>
            Herr talman! Detta är mycket viktiga frågor. Låt mig börja med
            Lotta Finstorps fråga om den stora könsskillnaden när det gäller
            insatser för att komma ut i arbete. Detta är något jag tar på
            mycket stort allvar. Jag är inte nöjd med utvecklingen.
          </note>
          <note>
            Jag sa tidigare att andelen inom etableringsuppdraget som går
            vidare till arbete eller studier har ökat de senaste två åren,
            men ökningen gäller män, knappast kvinnor. Det är en väldigt allvarlig
            utveckling, och den måste vi möta med flera olika insatser. En
            sådan är förstås att se över hur de olika anställningsstöden fungerar.
            Vi kan konstatera att nystartsjobb, som är den vanligaste formen
            för nyanlända, huvudsakligen går till män, medan de nya extratjänsterna,
            som ännu inte är så många i antal, tycks ha en helt annan könsfördelning.
            Jag återkommer till detta sedan. Utformningen av stödet kan också
            påverka hur det passar för olika verksamheter och för kvinnor
            och män.
          </note>
          <note>
            Låt mig också nämna detta med föräldraledigheten. När människor
            som har flytt från helveten och lev t under mycket osäkra villkor
            äntligen får uppehållstillstånd i ett tryggt och säkert land som
            Sverige vågar de skaffa de barn de önskar sig. Det är djupt mänskligt
            att de vill det, och självklart ska de göra det. Men det har också
            till effekt att många kvinnor börjar sin tid i Sverige med föräldraledighet.
            Det är en utmaning att säkerställa att föräldraledighetstiden
            inte blir en fälla som gör att de inte kommer in på arbetsmarknaden.
          </note>
          <note>
            En utredare har nyligen lämnat ett förslag till socialförsäkringsministern
            om förändringar i föräldraförsäkringen när det gäller barn som
            redan finns när familjen kommer hit och om att begränsa uttaget
            av föräldraförsäkring för de barn som är över två år när de kommer
            till Sverige. Jag tycker att det är ett bra förslag, men det ska
            förstås behandlas och beredas innan det blir verklighet. Men vi
            kan också behöva titta på andra delar. Ska man till exempel göra
            det lättare att delta i svenskundervisning och annat under den
            tid man är föräldraledig, för att inte förlora den kontakt som
            man kanske har hunnit bygga upp?
          </note>
          <note>
            Det finns många saker som behöver göras i detta. Jag är mycket
            oroad över den stora skillnad som finns. Jag tänker inte acceptera
            att det fortsätter att se ut på det här sättet.
          </note>
          <note>
            Detta berör också den viktiga fråga som Katarina Brännström tar
            upp, nämligen utformningen av lönestöden. Det finns ett stort
            behov av att förenkla lönestöden. De behöver bli färre och enklare.
            Jag tror att vi är helt eniga om detta. Jag ska dock ärligt säga
            att det har varit svårare än jag trodde.
          </note>
          <note>
            Vi har tagit emot ett förslag från Arbetsförmedlingen som innebär
            en förenkling. Men det innebär också till exempel att nystartsjobben
            försvinner, och nystartsjobben är något som många arbetsgivare
            uppskattar.
          </note>
          <note>
            Jag har noterat att Moderaterna har lagt fram ett förslag som
            innebär en förenkling, men det förslaget innebär att nästan allting
            blir nystartsjobb. Nystartsjobb är den stödform som har störst
            problem med dödviktskostnader, och det finns också en könsuppdelning
            där. Det hela är alltså lite svårare än jag trodde.
          </note>
          <note>
            Jag kan svara lite tydligare nu: Jag har tillsatt en särskild
            utredare inom Arbetsmarknadsdepartementet, som har ett särskilt
            uppdrag med ett direktiv om att göra en översyn och förenkling
            av lönestöden som ska vara klar senast i augusti nästa år.
          </note>
          <note type="speaker">
            Anf. 13 KATARINA BRÄNNSTRÖM (M):
          </note>
          <note>
            Herr talman! Det är angenämt att arbetsmarknadsministern inser
            problematiken och hur svårt detta är. Det har låtit lite annorlunda
            tidigare – det har låtit som om allt skulle fixas och som om det
            var ganska enkelt. Jag välkomnar att ministern säger att det är
            svårare än man kan tro att göra dessa förändringar, och det är
            svårare än man kan tro att få många av dessa människor i jobb
            över huvud taget.
          </note>
          <note>
            Nu ser vi att långtidsarbetslösheten växer, och vi som står här
            vet också vilka det är som till kommer i den gruppen. Det är nyanländ
            a och lågutbildade, som det är väldigt svårt att över huvud taget
            få en arbetsgivare att intressera sig för.
          </note>
          <note>
            Jag funderar på hur man ska se på lönestöd och hur de kan förändras
            över tid. Arbetslöshet ser inte likadan ut hela tiden. När vi
            tillträdde för tio år sedan var det väldigt många ungdomar som
            var arbetslösa. Det var människor som var långtidssjukskrivna.
            Det var en annan problematik. Då kan ­ ske det behövdes en viss
            form av lönestöd. I dag är det något annat som behövs. Jag tror
            att det är bra att man hela tiden ser över denna typ av stöd.
          </note>
          <note>
            Vi ska också vara medvetna om att subventionerade anställningar
            alltid riskerar att tränga undan andra jobb. De som får subventionerna
            kanske tar jobbet från någon som kunde ha fått det utan subventioner.
            Vi vet att den risken finns, och det gäller att hitta en balans,
            så att vi inte med dessa kostnader skaffar fram jobb som hade
            kommit i alla fall.
          </note>
          <note>
            Samtidigt vet vi att det är mycket i arbetsmarknadspolitiken
            som inte fungerar. Arbetsmarknadsutbildningarna, särskilt de som
            inte är specifikt inriktade mot ett visst yrke, leder ofta till
            att människor hamnar i ännu längre arbetslöshet. Det är svårt
            att fixa jobb till dem som är lågutbildade. Det är svårt att fixa
            jobb till dem som inte kan svenska språket eller inte har varit
            inne på svensk arbetsmarknad. Jag välkomnar att ministern numera
            erkänner detta.
          </note>
          <note>
            Inom etableringsuppdraget – det handlar alltså om dem som har
            kommit till Sverige de senaste två åren – har antalet ökat. Det
            är nu 23 000. Det är en jätteutmaning! Vi ser att de inte kan
            få jobb i dag, när det är högkonjunktur och arbetslösheten minskar.
            Hur ska det då gå för den gruppen när konjunkturen vänder nedåt?
            Vi vet alla att det kommer att ske. Det går upp , och det går
            ned.
          </note>
          <note>
            A lla arbetsgivare jag har talat med har sagt att de skulle kunna
            tänka sig att ta emot någon, bara det vore mindre krångel. Så
            måste vi se till att det blir. För min del skulle jag kunna tänka
            mig att man helt enkelt slopade arbetsgivaravgifter och kanske
            minskade skatten i stället för att ge bidrag. Då kommer man ut
            ur detta med enklare lösningar. Om vi inte klarar av att göra
            detta nu kommer vi att stå här om några år med ett ännu större
            pro ­ blem.
          </note>
          <note>
            Vi måste också få fler branscher att bli intresserade. I dag
            är det mest taxi, handel, hotell och restaurang. Det är ganska
            enkla jobb, om vi nu får kalla dem det. Vi måste få med industrin,
            statliga verksamheter och kommunala verksamheter på ett betydligt
            bättre sätt än i dag. Det är för få som tar ansvar. Vi ska inte
            skylla på dem. Vi som finns i den här kammaren måste se till att
            reglerna är så pass enkla att det finns ett intresse. Man anställer
            inte någon bara för att man är en god människa. Man anställer
            någon därför att man ser att man kan få nytta av den anställningen
            i framtiden.
          </note>
          <note type="speaker">
            Anf. 14 LOTTA FINSTORP (M):
          </note>
          <note>
            Herr talman! Tack, ministern, för en delad bild av problematiken
            med en ojämställd arbetsmarknad för nyanlända! Detta är oerhört
            bekymmersamt.
          </note>
          <note>
            Ministern tog upp detta med att man kanske ska kunna gå kvar
            i till exempel sin sfi-utbildning när man har fått barn. Man skaffar
            gärna barn när man kan dra en lättnadens suck och kan tänka: Nu
            kan vi planera för en familj här i Sverige. Det är många nyanlända
            kvinnor som föder barn.
          </note>
          <note>
            För ett tag sedan gjorde jag ett studiebesök i Flens kommun hos
            ett etableringsföretag. Där hade man en sorts öppen förskola för
            nyanlända med väldigt små bebisar. Det var kvinnor som var akademiker,
            till exempel tandläkare och läkare, och som behövde jobba med
            sin yrkessvenska. De var väldigt oroliga för att behöva avbryta
            det. Därför hade man organiserat en väldigt bra verksamhet där
            de kunde ha med sig sina riktigt små bebisar. Jag tror att man
            skulle kunna titta vidare på om detta skulle kunna göras lite
            bredare i landet.
          </note>
          <note>
            Ministern sa i sitt svar och även nu i ett anförande att könsfördelningen
            är omvänd när det gäller extratjänster och traineejobb. Det är
            alltså fler kvinnor som får de åtgärderna. Men det handlar främst
            om kontaktyrken, det vill säga traditionella kvinnoyrken. Då är
            min fråga: Är det önskvärt att befästa en könsuppdelad arbetsmarknad?
          </note>
          <note>
            Jag har tittat på en statlig utredning som gjordes 2012, som
            är väldigt aktuell också i dag. Den heter Med rätt att delta –
            Nyanlända kvinnor och anhöriginvandrare på arbetsmarknaden . Den
            är som sagt synnerligen aktuell i dag. Utredningen pekar på flera
            faktorer som försvårar för nyanlända att tillgodogöra sig stöd
            för etablering på arbetsmarknaden. I utredningen står det att
            kvinnor och män inte erbjuds insatser utifrån individuella behov.
            Samverkan saknas mellan de mottagande aktörerna, och det saknas
            relevanta insatser för korttidsutbildade.
          </note>
          <note>
            Den frustration som beskrivs i utredningen känner alla långtidsarbetslösa.
            Men är man dessutom nyanländ i ett nytt land blir frustrationen
            ännu större om man inte får ett arbete eller kommer in på arbetsmarknaden
            efter en lång tid. Det är inget nytt problem. Det är bara det
            att det nu har kommit många fler, vilket gör att den ojämställda
            arbetsmarknaden ser ut som den gör.
          </note>
          <note>
            Nu ska Arbetsförmedlingen börja med ett nytt arbetssätt. Man
            ska kartlägga utifrån en checklista, som ministern sa. Det är
            något som förvånar mig: Kan det vara möjligt att Arbetsförmedlingen
            först nu ska kartlägga individerna på individuell nivå och på
            ett likvärdigt sätt? Det har jag trott att man hela tiden har
            gjort. Men man tar fram nya verktyg. Några kontor har haft det
            som projekt, och nu är det permanentat. Det är bra.
          </note>
          <note>
            Jag hoppas verkligen att detta kommer att leda till att fler
            kvinnor kommer in på arbetsmarknaden med de statligt subventionerade
            åtgärderna. Men problemet kvarstår fortfarande. Jag undrar om
            ministern kan svara på min fråga. Nu gör man checklistor för att
            likvärdigt se över vad människor har med sig i bagaget, vad de
            har för utbildning och vad de har för erfarenhet. Men på vilket
            sätt kommer gapet att minska bara för att man gör en likvärdig
            bedömning? Det här handlar ju om både män och kvinnor. På vilket
            sätt finns det en jämställdhetsparameter i den nya modellen?
          </note>
          <note type="speaker">
            Anf. 15 ERIK ANDERSSON (M):
          </note>
          <note>
            Herr talman! Vi har nu kunnat höra att tre av fyra åtgärder går
            till män. Den här feministiska regeringen levererar inte i jämställdhetens
            Sverige. Det är precis som snöröjningen i Stockholm, som man kallar
            för feministisk: Den funkar inte heller.
          </note>
          <note>
            Grundproblemet är också: Hur ska man hitta de här kvinnorna och
            stötta dem, så att de över huvud taget kommer till Arbetsförmedlingen?
            Det ska man väl också fundera på. Har statsrådet några svar på
            det? Hur ska man få dem till Arbetsförmedlingen, så att de får
            veta vilka möjligheter som finns, vilka möjligheter som finns
            att komma i jobb och vilka möjligheter som finns att lära sig
            språket?
          </note>
          <note>
            För oss moderater, herr talman, är inte det viktiga varifrån
            du kommer, utan det viktiga är vart du är på väg. I Sverige är
            det faktiskt så att alla kan bli vad de vill. Vi har ett system
            där det är möjligt. Den amerikanska drömmen finns inte i Amerika.
            Den finns här i Sverige. Vi har ett utbildningssystem som innebär
            att alla kan utbilda sig och bli precis vad de vill. Det ska inte
            finnas några hinder för detta, som exempelvis begränsningar på
            grund av unkna värderingar. Därför tycker jag att statsrådet ska
            berätta hur vi ska göra så att alla kvinnor kan komma till sin
            rätt utan att de exempelvis blir begränsade av föråldrade värderingar
            eller kulturer.
          </note>
          <note type="speaker">
            Anf. 16 Arbetsmarknads- och etableringsminister YLVA JOHANSSON
            (S):
          </note>
          <note>
            Herr talman! Definitionen av långtidsarbetslös är enligt Statistiska
            centralbyrån att man har varit arbetslös i sex månader. Enligt
            Arbetsförmedlingen är definitionen att man har varit arbetslös
            i tolv månader. Då klassas man som långtidsarbetslös.
          </note>
          <note>
            När man skrivs in i etableringsuppdraget är det normalt att man
            har en etableringsplan som är 24 månader. Det betyder att väldigt
            många av de 60 000 personer som i dag finns i etableringsuppdraget
            kommer att klassas som arbetslösa under sin etableringsperiod.
            Det ligger så att säga inbyggt i statistiken.
          </note>
          <note>
            Mitt fokus är att säkerställa att vi får ut en allt större andel
            i arbete och studier efter den tvåårsperioden. När jag tillträdde
            var det 27 – 28 procent. Förra året var vi uppe i 31 procent.
            Jag hoppas att vi under innevarande år kommer att öka detta ytterligare.
            Vi måste jobba för att allt fler ska kunna etablera sig på arbetsmarknaden
            under den tvåårsperioden, även om det na ­ turligtvis är svårare
            när det är väldigt många på en gång.
          </note>
          <note>
            Jag vill kommentera arbetsmarknadsutbildningen, som Katarina
            Brännström tar upp. Det skedde en dramatisk förändring av arbetsmarknadsutbildningen
            2007. Efter en situation där ungefär 70 procent som gick en arbetsmarknadsutbildning
            fick jobb skedde det en dramatisk minskning under ett halvårs
            tid ned till 30 procent. Det betyder att vi under några år har
            legat på en nivå där arbetsmarknadsutbildning har noll effekt.
            Det är alltså lika stor sannolikhet att få jobb utan arbetsmarknadsutbildning
            som med arbetsmarknadsutbildning. Det är helt oacceptabelt.
          </note>
          <note>
            Nu håller den här regeringen på att ändra det som den förra regeringen
            ställde till med när det gällde arbetsmarknadsutbildningarna.
            Nu ökar andelen som får arbete efter arbetsmarknadsutbildningar,
            men mer återstår att göra inom detta område.
          </note>
          <note>
            Jag delar helt uppfattningen att man behöver förändra lönestöden.
            Det är också det vi gör. Vi vässar nystartsjobben och riktar dem
            mer till dem som står långt från arbetsmarknaden i ett läge där
            vi har en god konjunktur, och vi har tagit bort den ineffektiva
            nedsättningen av arbetsgivaravgiften för unga.
          </note>
          <note>
            Lotta Finstorp tar upp väldigt viktiga frågor. Det är klart att
            särskilt för kvinnor är kombinationen av föräldraskapet och inträdet
            på arbetsmarknaden en särskild utmaning – så har det också varit
            i Sverige. Där är föräld ­ raförsäkringen en viktig fråga. Den
            svenska föräldraförsäkringen har byggts upp för att det ska vara
            ett incitament att först skaffa sig ett arbete och en inkomst
            och sedan bilda familj. Det har fungerat. Det har varit ett viktigt
            verktyg som bidragit till att vi har en hög sysselsättningsgrad
            bland kvinnor. Väldigt många unga kvinnor börjar sitt vuxenliv
            med att utbilda sig och arbeta. Sedan bildar de familj, och då
            är det lättare att komma tillbaka.
          </note>
          <note>
            Men här är det människor som kommer till Sverige , som har flytt
            från krig och som har levt i helveten och under osäkra villkor.
            När de äntligen får fast mark under fötterna, får uppehållstillstånd
            och kan leva i ett tryggt land finns det en uppdämd vilja hos
            många att få barn, bilda familj eller få en större familj. Det
            är djupt mänskligt att vilja det. Men det betyder också att man
            börjar sitt vuxenliv i Sverige med föräldraskap och inte med arbete.
            Det drabbar kvinnor hårdare än män, och så har det sett ut tidigare
            i Sverige också , innan vi hade föräldraförsäkringen. Hur vi ska
            klara detta är en särskild utmaning. Jag tror verkligen att det
            som Lotta Finstorp tog upp om öppen förskola och flexibla former
            för svenskutbildning är bra vägar framåt, som vi bör gå.
          </note>
          <note>
            Vi ska självfallet inte förstärka en könsuppdelad arbetsmarknad.
            Det är därför Arbetsförmedlingen har återfått det uppdrag man
            hade tidigare men som den gamla regeringen tog bort, nämligen
            att Arbetsförmedlingen ska motverka en könsuppdelad arbetsmarknad.
            Det uppdraget har man nu igen.
          </note>
          <note>
            Lotta Finstorp tog också upp de förändringar som behöver göras
            i etableringsuppdraget. Jag återkommer till det i mitt nästa inlägg,
            herr talman.
          </note>
          <note type="speaker">
            Anf. 17 KATARINA BRÄNNSTRÖM (M):
          </note>
          <note>
            Herr talman! Jag tackar för en bra debatt. Men frågan kvarstår:
            Hur kommer regeringen att klara av den utmaning som finns i och
            med att vi har allt fler långtidsarbetslösa? Det är ett större
            problem; det har ministern redan erkänt. Även experter dömer ut
            både traineetjänster och extratjänster som lösningar på detta
            problem. De 5 000 moderna beredskapsjobben får inte heller något
            högre betyg av till exempel Lars Calmfors, som är ordförande i
            Arbetsmarknadsekonomiska rådet. Det finns också andra som säger
            samma sak.
          </note>
          <note>
            Det behövs en hel palett av nya förslag, men regeringen kommer
            inte med någonting – inte en enda proposition. Nu är vi i en högkonjunktur.
            Vad händer, och vad har regeringen för beredskap, när vi går in
            i en lågkonjunktur? Det ser ganska dystert ut. Jag har förståelse
            för att det är lite svårare än man trodde, men det måste komma
            nya förslag om hur man ska klara av denna stora grupp. Annars
            har de inte en chans. Om de har varit arbetslösa i ett antal år
            är det ingen som är intresserad av dem.
          </note>
          <note>
            Man talar bland annat om lägre ingångslöner, och man talar om
            olika former, en palett, av förslag. Där ser vi inte att regeringen
            är med på banan. Nu ska det komma förenklande förslag senast i
            augusti. Det är välkommet, men det behövs som sagt mer för att
            vi ska klara utmaningen.
          </note>
          <note>
            Arbetsmarknadsministern sa att arbetsmarknadsutbildningarna var
            ineffektiva under vår tid. De är fortfarande ineffektiva. Forskningen
            visar att de inte ger särskilt många fler jobb. Där behöver man
            också göra saker. Arbetsförmedlingen behöver reformeras. Det är
            ganska stora utmaningar som ministern har framför sig, och vi
            skulle välkomna att det kom några förslag i en riktning som visar
            att dessa långtidsarbetslösa kan få jobb och utbildning.
          </note>
          <note type="speaker">
            Anf. 18 LOTTA FINSTORP (M):
          </note>
          <note>
            Herr talman! Tack, ministern, för en bra och viktig debatt! I
            den färska forskningsrapporten The Gender Employment Gap från
            Eurofound är huvudsyftet att visa på vikten av reformer som ökar
            kvinnors sysselsättningsgrad. Sverige är procentuellt sett väldigt
            bra, men vi kan bli ännu bättre. Vi kvinnor som har haft turen
            att vara födda i Sverige har en hög sysselsättningsnivå, medan
            nyanlända inte kommer in på arbetsmarknaden i samma utsträckning.
            Det är ett stort bekymmer. Såväl samhällsekonomin som den enskildes
            ekonomi tjänar på en arbetsmarknad där det råder balans mellan
            könen. Det handlar alltså både om samhällsekonomi och individens
            ekonomi.
          </note>
          <note>
            Rapporten från Eurofound visar att för kvinnor själva medför
            ökad delaktighet på arbetsmarknaden bättre ekonomisk trygghet
            och social inkludering. Man har dessutom räknat ut att Sverige
            skulle tjäna 57 miljarder på att ha en totalt jämställd arbetsmarknad.
            Det kanske kan vara en morot för ministern!
          </note>
          <note>
            Den statliga utredning från 2012 som jag återgav tidigare, Med
            rätt att delta – Nyanlända kvinnor och anhöriginvandrare på arbetsmarknaden
            , tar upp detta med stärkta incitament för småbarnsmammor, som
            det står i utredningen. Det är precis det vi talade om tidigare
            i våra inlägg: att försöka hitta en bra öppen verksamhet eller
            något sätt som gör att man inte behöver avbryta exempelvis sin
            sfi, sin introduktionsutbildning och så v idare. Att göra sig
            anställ bar som kvinna är ett sätt att komma in på arbetsmarknaden
            och att därmed själv bidra till ökad jämställdhet. Det ligger
            ju också ett visst eget ansvar i detta. Vilka krav anser ministern
            att samhället kan ställa på den enskilde?
          </note>
          <note type="speaker">
            Anf. 19 Arbetsmarknads- och etableringsminister YLVA JOHANSSON
            (S):
          </note>
          <note>
            Herr talman! Lotta Finstorp sa tidigare att hon var förvånad
            över vad som inte redan hade skett inom etableringsuppdraget.
            Det var jag också när jag klev in i detta ansvarsuppdrag. Jag
            var förvånad över att man inte hade ett systematiskt arbetssätt
            i hela arbetet och att man hade etableringslotsar till alla och
            samma åtgärd till alla trots att dessa personer naturligtvis har
            helt olika behov och förutsättningar. De måste därför också bemötas
            individuellt och inte alls likadant.
          </note>
          <note>
            Etableringsuppdraget i dag är ett krångligt och ganska byråkratiskt
            system. Vi jobbar nu och har lagt fram förslag om en förenkling,
            som är ute på remiss. Förslagen gör också att vi kan ställa samma
            krav på nyanlända i etableringsuppdraget som vi gör på alla andra
            arbetslösa.
          </note>
          <note>
            Det är också svaret på Lotta Finstorps fråga: Jag anser att vi
            måste kunna ställa tydliga krav i etableringsuppdraget, precis
            som vi gör på andra arbetslösa. Det gäller exempelvis att man
            måste gå en viss utbildning, ta ett visst jobb eller delta i en
            viss åtgärd. Om man inte vill det får det också konsekvenser för
            ersättningen. Jag tycker att det är rimligt att vi ställer samma
            krav. Förslag är alltså ute på remiss , och vi räknar med att
            kunna lägga fram dem.
          </note>
          <note>
            Jag kan försäkra Lotta Finstorp att det är en stark morot för
            mig att nå en totalt jämställd arbetsmarknad. Vi har oerhört mycket
            att vinna på det. Sverige ligger före många andra länder också
            när det gäller utrikes födda kvinnor. Utrikes födda kvinnor i
            Sverige har en högre sysselsättningsgrad än genomsnittet i EU
            trots att sammansättningen av utrikes födda i Sverige i stor utsträckning
            baseras på flyktingar och anhöriga till flyktingar, medan andra
            länder har en större andel arbetskraftsinvandrare. Ändå ligger
            vi över snittet. Det betyder inte att vi inte har mycket kvar
            att göra, men några saker gör vi också rätt.
          </note>
          <note>
            Till Katarina Brännström vill jag trots allt säga: Om man vill
            sänka löner får man välja en annan regering. Vi står upp för den
            svenska modellen och löner som man kan leva på.
          </note>
          <note>
            Överläggningen var härmed avslutad.
          </note>
          <note>
            § 6 Svar på interpellation 2016/17:69 om anslagshöjningen till
            kommunerna
          </note>
          <note type="speaker">
            Anf. 20 Statsrådet ARDALAN SHEKARABI (S):
          </note>
          <note>
            Herr talman! Jan Ericson har frågat finansministern hur hon och
            reger ­ ingen anser att tillskotten till kommunerna kan och bör
            användas, vilka behov hon anser att de utlovade 10 miljarder kronorna
            ska täcka och hur hon avser att säkerställa att poster i statsbudgeten
            får en tydlig avsiktsför ­ klaring. Arbetet inom regeringen är
            så fördelat att det är jag som ska svara på interpellationen.
          </note>
          <note>
            För att skapa långsiktiga planeringsförutsättningar för kommuner
            och landsting aviserade regeringen i april att den avsåg att föreslå
            ett tillskott om 10 miljarder kronor per år till kommunsektorn
            för 2017 och framåt. Tillskottet ska fördelas dels med ett enhetligt
            belopp per invånare via anslaget för kommunalekonomisk utjämning,
            dels med en fördelningsnyckel där hänsyn tas till antalet asylsökande
            och nyanlända i varje kommun och landsting.
          </note>
          <note>
            Förslag om detta har därefter presenterats i budgetpropositionen
            för 2017. Av budgetpropositionen framgår att för 2017 föreslås
            3 miljarder kronor som fördelas via anslaget för kommunalekonomisk
            utjämning och 7 miljarder kronor via ett nytt anslag: Stöd med
            anledning av flyktingsitua ­ tionen.
          </note>
          <note>
            Ändamålet med anslaget för kommunalekonomisk utjämning är att
            ge kommuner och landsting goda och likvärdiga ekonomiska förutsättningar.
            Förändringar av anslagsnivån fördelas mellan kommuner respektive
            landsting med ett enhetligt belopp per invånare. Utjämningen är
            således inte beroende av anslagsnivån.
          </note>
          <note>
            Enligt förslaget till ändamål för det nya anslaget Stöd med anledning
            av flyktingsituationen anges att det får användas för statsbidrag
            till kommuner och landsting. Vidare framgår att anslaget kommer
            att fördelas med hänsyn till antalet asylsökande och nyanlända
            i varje kommun och landsting.
          </note>
          <note>
            Det är rimligt att anta att en stor del av tillskottet om 10
            miljarder kronor kommer att användas inom de verksamheter som
            kommunerna och landstingen satsar mest resurser på, såsom utbildning,
            social omsorg samt hälso- och sjukvård.
          </note>
          <note>
            Jag vill dock framhålla att de medel, inklusive det föreslagna
            tillskottet, som utbetalas från båda anslagen inte är öronmärkta
            utan generella, vilket innebär att det är upp till varje kommun
            och landsting att avgöra hur de används på bästa sätt.
          </note>
          <note>
            Regeringsformen slår fast att den svenska folkstyrelsen förverkligas
            bland annat genom den kommunala självstyrelsen. Det innebär att
            kom ­ muner och landsting, genom politiska beslut och prioriteringar,
            avgör hur de med hänsyn till lokala och regionala förutsättningar
            ska uppnå de na ­ tio ­ nella mål som riksdagen lagt fast. Detta
            innebär att staten i sin styrning av kommuner och landsting måste
            ge dem handlingsutrymme för egna pri ­ o ­ riteringar. Det handlar
            med andra ord om att ha tillit till kommuner och landsting.
          </note>
          <note type="speaker">
            Anf. 21 JAN ERICSON (M):
          </note>
          <note>
            Herr talman! Jag tackar statsrådet för svaret, fast jag kan konstatera
            att han egentligen inte kan ge något tydligt svar på min fråga.
          </note>
          <note>
            I grunden ställer våra partier upp på principen om det kommunala
            självstyret och att varje kommun som utgångspunkt själv bör få
            avgöra hur man ska disponera ökade statsbidrag, även om det emellanåt
            kan finnas anledning att lämna tydligt riktade statsbidrag, när
            staten extra tydligt vill markera en resursökning till ett specifikt
            område.
          </note>
          <note>
            Jag delar statsrådets åsikt att kommunerna bör ha stor frihet
            att hantera de 10 miljarder som de fick enligt migrationsöverenskommelsen
            mellan Alliansen och regeringen. Men problemet jag pekar på är
            ett helt annat. Det handlar om att olika ministrar och statsråd
            i den offentliga debatten använder dessa 10 miljarder, om och
            om igen, som lösning på alla problem och alla resursbrister. Det
            kommunala självstyret är helt plötsligt som bortblåst, och varje
            statsråd och minister anser att de 10 miljarderna bör användas
            till just hans eller hennes ansvarsområde.
          </note>
          <note>
            Jag har lyssnat intresserat på olika tv-inslag ända sedan vi
            fattade beslutet om de 10 miljarderna. Jag har hört ministrar
            och statsråd berätta att pengarna ska användas till ökad lärartäthet,
            mindre elevgrupper i skolan, kortare vårdköer, mer personal i
            äldreomsorgen, resursförstärkning i sjukvården, bredbandsutbyggnad,
            landsbygdsutveckling, byggande och infrastruktur, förutom att
            de ska täcka de extra kostnaderna för migrationen.
          </note>
          <note>
            Så fort en minister eller ett statsråd i dag får kritik för resursbrist
            inom sitt ansvarsområde deklarerar man stolt att man minsann tillfört
            kommunerna 10 miljarder, vilket är mycket pengar just för det
            specifika område som den här frågan avser. Men samma 10 miljarder
            kan faktiskt bara användas en gång.
          </note>
          <note>
            Det är här min lilla inledning om grisen Särimner kommer in i
            diskus ­ sionen. Grisen Särimner var enligt legenden en gris som
            man kunde slakta och äta upp varje kväll. Morgonen efter återuppstod
            den och kunde slaktas på nytt nästa kväll.
          </note>
          <note>
            Jag tror att jag och statsrådet kan vara överens om att den legenden
            inte passar riktigt bra som modell när det handlar om statens
            och kommunernas ekonomi. Regeringens ministrar och statsråd kan
            självklart inte inteckna de 10 miljarderna så många gånger som
            man redan har gjort. Man kan inte utlova förbättringar och satsningar
            på snart sagt alla områden, utan att skicka med pengar, och bara
            åberopa de 10 miljarderna. Jag vill först och främst fråga statsrådet
            om han inte ser några problem med att hans regeringskollegor agerar
            på detta sätt.
          </note>
          <note>
            Herr talman! När det gäller att stärka kommunernas ekonomi finns
            det inte så många alternativ. Ett sätt är naturligtvis att ständigt
            höja kommunalskatten för att bekosta alla större kommunala åtaganden.
            Det är en farlig väg, som dessutom slår hårdast mot dem med lägre
            inkomst. Ett annat sätt är att kommunerna blir effektivare och
            bättre på att prioritera. Man kan inte ständigt ha nya åtaganden
            utan att samtidigt prioritera bort annat som är mindre viktigt.
          </note>
          <note>
            De här sakerna bygger ju på rena kommunala beslut. Men om staten
            långsiktigt vill bidra till att förbättra kommunernas ekonomi
            finns det bara två sätt.
          </note>
          <note>
            Det handlar givetvis om att vid behov tillföra extra statsbidrag,
            och jag välkomnar som sagt de 10 miljarderna per år som vi kommit
            överens om för att hantera migrationskostnaderna. Men från moderat
            sida tror vi inte att detta räcker. Vi tillför därför de kommande
            tre åren 50 procent mer till kommunerna i vår budget än vad regeringen
            gör. Huvuddelen av dessa pengar är generella statsbidrag. Men
            vi tillför också särskilt riktade bidrag till skolan. Vi klarar
            detta samtidigt som vi, till skillnad från regeringen, levererar
            en budget i balans.
          </note>
          <note>
            Ökade statsbidrag kan dock aldrig ensamt lösa problemen. Det
            viktigaste långsiktigt är att staten för en politik som gör det
            möjligt för kommunerna att verka i en samhällsekonomi med stark
            tillväxt över hela landet. Då duger det inte med företagsfientliga
            förslag som gör det krångligare och dyrare att anställa, som gör
            det dyrare med energi och transporter och som höjer skatterna
            och ökar byråkratin. Vi måste förbättra företagarnas villkor i
            stället för att försämra dem.
          </note>
          <note type="speaker">
            Anf. 22 Statsrådet ARDALAN SHEKARABI (S):
          </note>
          <note>
            Herr talman! Tack, Jan Ericson, för denna interpellation! Tack
            också för att du har en ton mot kommunsektorn som skiljer sig
            från en del riksdagsledamöter, som under de senaste månaderna
            och i år i denna kammare ifrågasatt det kommunala självstyret,
            hånat kommunsektorn och visat ett avståndstagande till de människor
            som sliter i kommunsektorn och som fattar svåra beslut utifrån
            de utmaningar som vi har i dagens Sverige.
          </note>
          <note>
            Jan Ericson ger en bild av att denna regering gör allting dåligt
            och att Moderaterna gör allting bra. Om det hade varit moderat
            styre i detta land hade kommunerna fått ännu mer pengar och allt
            hade blivit bra, men nu är det bara försämringar.
          </note>
          <note>
            Jag önskar att verkligheten var så enkel att man kunde ge enkla
            svar och säga: Med detta löser vi kommunsektorns problem. Men
            de utmaningar som svensk välfärd, och därmed svensk kommunsektor,
            står inför är så komplexa att det krävs enorma insatser inom alla
            politikområden. För att kommunerna ska ha goda och likvärdiga
            villkor, så att de kan klara av en bra välfärd i hela vårt land,
            krävs det att vi visar en högre grad av tillit gentemot kommunsektorn.
            Då kan vi inte fortsätta med riktade statsbidrag och med en detaljstyrning
            av kommunsektorn minska det kommunala handlingsutrymmet.
          </note>
          <note>
            Därför har regeringen aviserat att vi nu satsar på det generella
            systemet i mycket större utsträckning. Det var därför de 10 miljarderna
            lades i det generella systemet. Det var också därför moderata
            kommunalråd från olika delar av vårt land höjde sin röst mot den
            moderata partiledningen när Moderaterna bestämde sig för att inte
            utgå från det generella systemet utan fortsätta att detaljstyra
            kommunsektorn med riktade statsbidrag.
          </note>
          <note>
            Herr talman! Svensk kommunsektor har allvarliga utmaningar. Denna
            regering har bestämt sig för att vidta de åtgärder som vi kan
            för att effektivisera kommunsektorn och för att genomdriva svåra
            men nödvändiga strukturförändringar som krävs för att vi ska säkerställa
            likvärdigheten i välfärden i vårt land.
          </note>
          <note>
            Vad är då det moderata svaret? När vi tar tag i regionfrågan,
            som handlar om hälso- och sjukvården, är svaret: Skjut på denna
            fråga! Det är inte dags att ta tag i den.
          </note>
          <note>
            När vi tar tag i kostnadsutjämningen märker vi inget engagemang
            från det moderata hållet. Och jag förstår att moderata kommunalråd
            runt om i landet är frustrerade över detta bristande engagemang
            hos Moderaterna i riksdagen när det gäller villkoren för svenska
            kommuner och landsting.
          </note>
          <note>
            Det är en helt annan diskussion och helt andra tongångar när
            man möter de moderata kommun- och landstingspolitikerna med de
            utmaningar som de står inför. Där finns inte de partiskiljande
            perspektiven på svensk välfärdspolitik – det är praktiska utmaningar
            som kommunerna står inför.
          </note>
          <note>
            Avslutningsvis: Denna regering respekterar det kommunala självstyret,
            så när det handlar om hur dessa medel ska användas respekterar
            vi hur människor har röstat lokalt och regionalt i kommun- och
            landstingsval. Utifrån regionala och lokala behov fördelas dessa
            pengar, och det är folkvalda kommun- och landstingspolitiker som
            utifrån den lokala och regio ­ nala folkviljan beslutar om hur
            dessa medel ska användas.
          </note>
          <note type="speaker">
            Anf. 23 JAN ERICSON (M):
          </note>
          <note>
            Herr talman! Det var en rejäl genomgång av vikten av det kommunala
            självstyret, som jag i min inledning sa att jag står bakom. Det
            gör Moderaterna också. Men det var inget svar på min fråga: Om
            det nu är de kommunala företrädarna som ska bestämma hur de här
            pengarna ska användas, varför sitter då regeringens statsråd i
            tv och lovar ut de här pengarna till allt möjligt annat som staten
            har ansvar för i stället för att låta pengarna användas av kommunerna
            som det var tänkt från början? Här gör statsrådet en kullerbytta.
          </note>
          <note>
            Jag har aldrig påstått att Moderaterna skulle göra allting rätt
            och att regeringen skulle göra allting fel. Vi har bevisligen
            inte gjort allting rätt under vår regeringstid, men vi kan definitivt
            inte heller säga att regeringen i dag gör allting rätt.
          </note>
          <note>
            Att det krävs enorma insatser i den situation som Sverige i dag
            befinner sig i kan vi verkligen vara överens om. Det har ju varit
            en ganska stor yrvakenhet från regeringen , men tyvärr även från
            företrädare för mitt eget parti.
          </note>
          <note>
            När det gäller riktade, generella statsbidrag är det bara att
            konstatera att den upprördhet som påstås finnas hos moderata företrädare
            i kommunerna nog är en liten missuppfattning från statsrådets
            sida, för det berodde på att det fanns en bild i budgeten av att
            vi skulle ge bara riktade statsbidrag. Men sanningen är den att
            vi ger lika mycket generella statsbidrag som regeringen gör, dessutom
            riktade statsbidrag till framför allt skolan. Det är alltså en
            liten mytbildning som statsrådet ägnar sig åt här.
          </note>
          <note>
            När jag talar med moderata kommunpolitiker är de mest upprörda
            över den stora skuld som Migrationsverket har till kommunerna.
            Det var 20 miljarder när jag ställde den här frågan till Morgan
            Johansson, och då påstod han att det för tillfället var bara 16
            miljarder. Men det är fortfarande väldigt mycket pengar – pengar
            som Migrationsverket är skyldigt de svenska kommunerna för migrationsåtgärder
            men som man inte betalar till kommunerna. Det är alltså mer pengar
            än de extra 10 miljarderna som kommunerna får det närmaste året.
            Detta är mycket allvarligt.
          </note>
          <note>
            Jag efterlyste en lösning på detta och rekommenderade någon form
            av a conto-lösning, alltså att man betalar ut pengarna först,
            granskar handlingarna efteråt och vid behov kräver tillbaka pengarna.
          </note>
          <note>
            Denna skuld skapar ett jättestort hål i de kommunala budgetarna,
            och det är mycket bekymmersamt.
          </note>
          <note>
            Det är detta som de kommunala företrädarna är mest upprörda över
            i dag, inte att Moderaterna vill ge mer pengar än regeringen.
          </note>
          <note>
            Åter till grundfrågan. Det går att diskutera statsbidrag kors
            och tvärs, men vi kan aldrig lösa kommunernas ekonomiska situation
            bara genom att öka statsbidragen. Pengarna måste komma någonstans
            ifrån också.
          </note>
          <note>
            Som jag avslutade mitt förra inlägg: När regeringen för en sådan
            företagsfientlig politik som man gör i dag slår man undan benen
            på kommunsektorn. Vi vet att det är företagen och deras anställda
            som med sina skattepengar skapar alla resurser till vår välfärd,
            till våra pensioner och till finansieringen av hela den offentliga
            sektorn. Slår man hela tiden med sina politiska förslag mot det
            privata näringslivet blir det mindre pengar till kommunsektorn.
          </note>
          <note>
            I sin iver att öka beskattningen och tillgodose vänsterfalangen
            i sina partier med rent företagsfientliga förslag verkar regeringen
            missa att detta direkt leder till att kommunerna får sämre ekonomi.
            SKL är i dag mycket bekymrade över att man ser en negativ utveckling
            för kommunsektorn i framtiden. Detta kommer statsrådet och regeringen
            aldrig att kunna lösa med statsbidrag. Det finns ingen möjlighet
            att tillföra så mycket pengar i statsbidrag.
          </note>
          <note>
            Vet och inser statsrådet att det är de privata företagen och
            deras anställ ­ da som med sina skattepengar skapar resurserna
            för hela den svenska välfärdssektorn och hela det svenska pensionssystemet?
          </note>
          <note type="speaker">
            Anf. 24 Statsrådet ARDALAN SHEKARABI (S):
          </note>
          <note>
            Herr talman! Låt mig åter uttrycka min glädje över att Jan Ericson
            har ett engagemang för kommunsektorns förutsättningar. Han verkar
            dess ­ utom ha en dialog med företrädare för kommunsektorn och
            Sveriges Kom ­ muner och Landsting. Det gläder mig, för vi behöver
            mer dialog mellan riksdag och kommunsektor så att de beslut som
            fattas i denna kammare också beaktar de behov och utmaningar som
            kommunsektorn har.
          </note>
          <note>
            Relationen mellan den offentliga välfärden – och den offentliga
            sektorns åtagande – och tillväxten och utvecklingen i det privata
            näringslivet är tvåsidig.
          </note>
          <note>
            Vi behöver företag som växer, som exporterar varor och tjänster,
            som anställer nya medarbetare och som möjliggör välfärdens finansiering.
            Företagen behöver en välfungerande och effektiv offentlig sektor
            där vi använder våra skattemedel så effektivt som möjligt för
            att säkerställa en god och likvärdig välfärd i hela vårt land.
          </note>
          <note>
            Företagen kräver att vi har välfungerande kommunikationer och
            ett trygghetssystem som erbjuder företagarna och deras medarbetare
            trygghet vid sjukdom och arbetslöshet.
          </note>
          <note>
            Företagen kräver att vi har skolor som säkerställer en god kompetensförsörjning
            i svenskt näringsliv och att vi har en högre utbildning som är
            gemensamt finansierad och som gör att vi kan klara oss i en mycket
            hård internationell konkurrens.
          </note>
          <note>
            Det är ett samspel mellan det privata och det offentliga. Då
            är det ännu viktigare att den offentliga sektorn jobbar med effektiviseringar
            och kontinuerliga strukturella förändringar. Här har regeringen
            engagerat sig i flera processer som den förra regeringen tyvärr
            inte engagerade sig i.
          </note>
          <note>
            Vi har satt igång arbetet med tillitsreformen. Här handlar det
            om att se till att relationen mellan stat och kommuner och landsting
            i större utsträckning präglas av tillit. Det handlar om att minska
            detaljstyrningen av kommuner och landsting. Det handlar om att
            få en helhetsbild av effekterna av den statliga styrningen av
            kommunsektorn.
          </note>
          <note>
            Det handlar om att eliminera omotiverade tidstjuvar som stjäl
            tid från kommunsektorns medarbetare. Det handlar om att ta bort
            en administrativ börda som har blivit alltför tung i våra skolor,
            som sköts av kommunerna.
          </note>
          <note>
            Dessa processer är igång. Statskontoret har tagit fram viktiga
            underlag som kan användas för att förändra regeringens och statens
            styrning av kommunerna. Det är ett initiativ som välkomnas av
            kommunsektorn.
          </note>
          <note>
            Samtidigt har vi aviserat att vi ser över de riktade statsbidragen.
            Vi har riktade statsbidrag i vårt land som knappast främjar effektivitet
            i kommunal sektor utan bakbinder kommunerna och ger en administrativ
            börda. Ibland krävs till och med återrapportering på personnummernivå.
            Så kan vi inte ha det, så nu tittar vi på vilka riktade statsbidrag
            som kan förenklas.
          </note>
          <note>
            Framför allt har vi bestämt att när vi nu ökar resurserna i kommunsektorn
            genom nya tillskott sker det främst inom ramen för det generella
            systemet.
          </note>
          <note>
            För ett par veckor sedan tillsatte regeringen dessutom en utredning
            som ska titta på kostnadsutjämningen. Det handlar om att få en
            ändamålsenlig och modern modell för kostnadsutjämning mellan kommuner
            och landsting , så att vi kan säkerställa likvärdigheten i vårt
            land.
          </note>
          <note>
            Något som oroar oss och som borde oroa alla politiker i Sverige
            är nämligen den växande regionala klyftan och att vårt samhälle
            klyvs isär. Regeringen och riksdagen måste därför göra allt vi
            kan för att ge alla kommuner, oavsett var i landet de finns, så
            goda förutsättningar som möjligt.
          </note>
          <note type="speaker">
            Anf. 25 JAN ERICSON (M):
          </note>
          <note>
            Herr talman! Det är bra att statsrådet nämner ett antal åtgärder
            för att minska byråkratin i kommunerna. Vi hade många sådana projekt
            under Alliansens tid också.
          </note>
          <note>
            Problemet är att även om en regering tar bort en del lagar och
            regler så tillför den ungefär dubbelt så många nya. Nettot blir
            av någon underlig anledning alltid negativt, och det verkar vara
            något som ligger i politikens natur. Jag tror att vi måste vara
            lite ödmjuka inför detta, för det finns så många önskemål från
            en regering att hela tiden tillföra nya regler och bestämmelser.
          </note>
          <note>
            Det är bra att statsrådet inser företagandets betydelse för välfärden.
            Jag delar denna åsikt. Givetvis är det ett växelspel, men vi kommer
            aldrig ifrån att all den välfärd som vi vill erbjuda finansieras
            med skattemedel från den privata sektorn. Då är det konstigt att
            regeringen för en sådan oerhört negativ politik när det gäller
            företagandet, och näringslivets förtroende för regeringen är nere
            på bottennivå.
          </note>
          <note>
            Historiskt har moderatstyrda alliansregeringar varit bäst för
            kommunsektorn. Under de år som Alliansen styrde Sverige hade vi
            balans mellan kostnader och skatteintäkter. Åren före Alliansen,
            2002–2006, var kostnaderna i kommunsektorn mycket högre än skatteunderlaget.
            Resultaten var också mycket sämre. Under S-regeringen 2000–2004
            var det ett kraftigt underskott i kommunsektorn. Under 2007–2015,
            då Alliansen styrde med sina budgetar, hade kommunerna stabila
            resultat.
          </note>
          <note>
            Till och med under krisåren hade vi bättre stabilitet i kommunsektorn
            i Sverige än vad vi hade under högkonjunkturen i början av 2000-talet
            när Socialdemokraterna styrde.
          </note>
          <note>
            Historiken talar alltså för att Alliansen är bättre på att hantera
            kommunernas ekonomiska situation. Jag hoppas att statsrådet tar
            till sig detta och, framför allt, att grisen Särimner inte styr
            den svenska politiken.
          </note>
          <note type="speaker">
            Anf. 26 Statsrådet ARDALAN SHEKARABI (S):
          </note>
          <note>
            Herr talman! Jag tackar Jan Ericson för debatten.
          </note>
          <note>
            Jag kan garantera Jan Ericson att de goda initiativ, projekt
            och processer som startades under de borgerliga åren fortsätter.
            Det fanns dock många brister som vi var tvungna att ta tag i.
            En sådan stor brist var att vi inte hade en samlad bild av effekterna
            av regeringens och riksdagens styrning av kommunsektorn.
          </note>
          <note>
            En annan brist var att kommunernas administrativa börda har vuxit
            enormt under de senaste årtiondena. Framför allt märks det i våra
            skolor. De som får betala priset för denna växande administrativa
            börda är våra lärare och övriga professionsgrupper i den offentliga
            sektorn. Deras handlingsutrymme har minskat. Vi låter inte proffsen
            vara proffs i dagens Sverige. Därför är det så viktigt att regeringen
            tar tag i dessa frågor.
          </note>
          <note>
            Till skillnad från Jan Ericson kan jag inte garantera att allt
            vi gör kommer att lösa alla problem. Det är mycket komplext, och
            vi kommer att behöva ha en tydligare självkritisk ingång i de
            frågor som handlar om styrning av kommunsektorn. Den förra regeringen
            gjorde inte allting fel, och vi gör förmodligen inte allting rätt.
          </note>
          <note>
            Det är dock viktigt att vi erkänner att det är det kommunala
            självstyret och behovet av lokala och regionala lösningar och
            anpassningar till olika förhållanden som gör att Sverige kan ha
            en god och likvärdig välfärd i framtiden.
          </note>
          <note>
            Jag tackar för debatten och ser fram emot fortsatt diskussion
            om kommunernas förutsättningar.
          </note>
          <note>
            Överläggningen var härmed avslutad.
          </note>
          <note>
            § 7 Svar på interpellation 2016/17:85 om påstådda övervinster
            i välfärden
          </note>
          <note type="speaker">
            Anf. 27 Statsrådet ARDALAN SHEKARABI (S):
          </note>
          <note>
            Herr talman! Michael Svensson har frågat mig hur jag definierar
            övervinster och på vilka fakta jag har baserat mitt ställningstagande
            att de uppgått till 15 miljarder kronor.
          </note>
          <note>
            Det stämmer att jag skrev i Svenska Dagbladet att övervinsterna
            inom välfärden under perioden 2005–2013 uppgick till nästan 15
            miljarder kronor. Det framgår i artikeln att jag hänvisar till
            en underlagsrapport till Välfärdsutredningen . Övervinst definieras
            i rapporten som den del av rörelseresultatet som överstiger den
            marknadsmässiga kapitalkostnaden för välfärdsbranschen.
          </note>
          <note>
            I underlagsrapporten uppskattas den marknadsmässiga kapitalkostnaden
            för välfärdsbranschen till ungefär 10 procent. Mot den bakgrunden
            beräknas de totala över- och undervinsterna för 2005–2013. Den
            totala övervinsten uppgår till 20,3 miljarder kronor. Den totala
            undervinsten för samma period är 5,4 miljarder kronor. Summan
            av över- och undervinst ­ erna för företagen inom välfärden blir
            därmed 14,9 miljarder kronor.
          </note>
          <note>
            Michael Svensson tar upp en viktig fråga när han sätter övervinsterna
            i relation till lönsamhetsmått, som vinstmarginal och rörelsemarginal.
            Jag håller med om Michael Svenssons beskrivning att vinstmarginalerna
            eller rörelsemarginalerna i välfärden i genomsnitt inte uppgår
            till 50 procent. Det har jag eller någon annan heller inte påstått.
            Enligt SCB var den genomsnittliga rörelsemarginalen i välfärdssektorn
            ungefär 5 procent 2013. Men eftersom kapitalbehoven är små inom
            välfärdssektorn räcker det till mycket god genomsnittlig kapitalavkastning,
            vilket beräkningarna av övervinsterna visar.
          </note>
          <note>
            Då Michael Svensson, som framställt interpellationen, anmält
            att han var förhindrad att närvara vid sammanträdet medgav förste
            vice talmannen att Alexandra Anstrell i stället fick delta i överläggningen.
          </note>
          <note type="speaker">
            Anf. 28 ALEXANDRA ANSTRELL (M):
          </note>
          <note>
            Herr talman! Tack för att jag får ge mig in i debatten!
          </note>
          <note>
            Det låter som att vinster, eller övervinster som används här,
            är något dåligt. Jag hade ett resonemang i går kväll med min elvaårige
            son , eftersom han undrade vad jag skulle göra på jobbet i dag.
            Vi pratade om vinster och hur viktigt det är i ett företag att
            ha god ekonomi så att man inte äventyrar arbete och ekonomi för
            sig själv och sina anställda. Det är också bra att kunna spara
            till något man planerar att göra eller köpa. Han sa: Precis som
            jag gör på mitt konto, det är väl bra, mamma?
          </note>
          <note>
            Ja, herr talman, det är precis som på hans konto, och det är
            ganska bra. Ett bra företag i välfärden, eller i vilken bransch
            som helst, behöver ha ekonomisk långsiktighet. Vinsten är inte
            målet, men vinsten är kvittot på en bra verksamhet. I företag
            är vinsten en trygghet för utveckling och stabilitet. De som vill
            förbjuda vinster säger också nej till att företag ska få växa
            och hämmar utvecklingskraften. Jag menar att det blir tokigt med
            vinsttak.
          </note>
          <note>
            Om du som företagare levererar hög kvalitet och ändå har pengar
            kvar måste det finnas tusentals andra företagare som vill lära
            av just dig och ditt företag. Jag tänker att man kanske måste
            lära av detta företag. Om man i stället mäter kvalitet och når
            upp till uppsatta mål eller mer och ändå har en slant över måste
            det ju finnas en mängd andra företag och kommunala verksamheter
            som man kan effektivisera.
          </note>
          <note>
            Herr talman! 60 procent av företagen inom vård och omsorg drivs
            av småföretagare, varav flertalet är kvinnor – kvinnor som i det
            här fallet ser det som sin livsuppgift att stärka välfärden. Det
            sker genom långa arbetsdagar där belöningen snarare är leendet
            från den man möter än pengar på kontot. En slant på kontot skulle
            dock kunna generera att man kan kanske kan anställa en person
            till. Dessutom är insatt eget kapital ofta väldigt lågt i många
            småföretag. Någon möjlighet att få en rimlig ekonomisk ersättning
            för det betydande risktagande som nyföretagande innebär finns
            inte med i förslaget.
          </note>
          <note>
            Fokus borde ligga på kvalitet inom vård, skola och omsorg, inte
            på sista raden i ett bokslut. Förslaget kommer att minska, om
            inte till och med kväva, utbudet och valfriheten för landets vård-
            och omsorgstagare, till gagn varken för kvaliteten eller för den
            som är i behov av omsorg.
          </note>
          <note>
            Herr talman! Jag tycker att det är ytterst märkligt att detta
            förslag kommer från en regering som har uttalat att den är feministisk.
            Hur då, undrar jag? Varför är det okej att bygga ett sjukhus och
            göra vinst? Varför är det okej att sälja plankorna till sjukhuset
            och göra vinst? Varför är det okej att sälja böcker, kopiatorer,
            blöjor och vad som helst till skolor och sjukhus och göra vinst?
          </note>
          <note>
            Man får alltså sälja det mesta till företag inom vård och omsorg
            och inom välfärden och göra vinst, men de som dagligdags sliter
            med våra barn, gamla och sjuka vill man kväva. Varför vill Socialdemokraterna
            straffa just den bransch där kvinnligt företagande är stort?
          </note>
          <note type="speaker">
            Anf. 29 Statsrådet ARDALAN SHEKARABI (S):
          </note>
          <note>
            Herr talman! Jag tackar Alexandra Anstrell för möjligheten att
            diskutera denna fråga.
          </note>
          <note>
            Jag erkänner. Jag erkänner att jag och regeringen ser problem
            med vinster i välfärden och i våra skolor. Jag erkänner att det
            är mycket problematiskt för oss att vi sitter i ett läge där våra
            skattepengar, som ska användas till svensk skola och svenska skolbarn,
            hamnar i skatteparadis långt utanför våra gränser. Jag erkänner
            att det är mycket problematiskt ur vårt perspektiv att våra skattepengar,
            som ska gå till svenska skolor, används av kommersiella företag
            för att bygga ut förskolan och skolan i Norge. Ja, herr talman,
            det är problematiskt.
          </note>
          <note>
            Vi är det enda landet i Europa och västvärlden som har släppt
            in kommersiella, vinstdrivande företag i den offentligt finansierade
            skolan. Vi är det enda landet i västvärlden och Europa som tillåter
            företagen att föra ut medel från den offentligt finansierade skolan
            till aktieutdelningar.
          </note>
          <note>
            Herr talman! Jag måste säga att detta är en fråga som borde samla
            hela Sveriges riksdag. Frågan handlar om hur våra skattepengar
            ska användas. Det är inte mina eller Alexandra Anstrells pengar
            vi talar om, utan vi talar om svenska skattebetalares pengar,
            som de har tvingats betala för att vi ska kunna finansiera den
            svenska skolan, äldreomsorgen och sjukvården. Men i dagsläget
            försvinner dessa pengar. De läcker ut från välfärden och skolan
            och hamnar någon helt annanstans.
          </note>
          <note>
            Vi har inte rätt att ta ut skatt för att sedan tillåta läckage
            från den skattefinansierade välfärden. Det är därför jag beskriver
            detta läckage som en stöld från svenska folket, precis på samma
            sätt som det är en stöld från svenska folket när offentliga verksamheter
            inte bedrivs effektivt. Vi har en skyldighet att säkerställa att
            varje skattekrona används till det som den är avsedd för. Vi kan
            inte säkerställa detta med dagens regelverk.
          </note>
          <note>
            Det är möjligt nu för företag som tar del av offentliga medel
            för att bedriva offentlig välfärdsverksamhet att dra ned på bemanningen,
            försäm ­ ra kvaliteten och ha lägre löner för dem som gör jobbet,
            för att maximera vinsten. Det borde inte vara tillåtet, och vi
            borde sätta en gräns för detta. Det borde inte vara en fråga som
            blir kontroversiell.
          </note>
          <note>
            Herr talman! Jag vill påminna Alexandra Anstrell om att Moderaternas
            systerparti i Norge är emot vinstintresse i skolan. Moderaternas
            systerparti i Danmark är emot vinstintresse i skolan. Så är det
            i Finland, i Storbritannien och i Tyskland. Inget annat land har
            tillåtit experimentet med vinstjakt i skolan. Vi har gjort det,
            och vi kan konstatera att svensk skola inte mår bättre i dag.
          </note>
          <note type="speaker">
            Anf. 30 ALEXANDRA ANSTRELL (M):
          </note>
          <note>
            Herr talman! Vi har väldigt många utmaningar, inte minst i svensk
            skola. Men jag tycker att det är fel att angripa det som fungerar.
          </note>
          <note>
            Om jag kan få vård av hög kvalitet och slippa stå i kö till samma
            pris som jag kan få sämre vård och stå i kö för, då väljer jag
            naturligtvis det snabba, bra sättet att få vård. Vi talar alltså
            om kvalitet, eftersom det är kvaliteten som gör skillnad. Man
            sätter prislappen, till exempel i den kommunala skolan och i den
            privata skolan i samma kommun, utifrån vad den kommunala verksamheten
            kostar.
          </note>
          <note>
            Vore det inte bättre att fokusera på kvaliteten i stället för
            att utmåla ett stort antal företagare i Sverige som giriga och
            säga att de stoppar undan pengar i Karibien?
          </note>
          <note>
            Herr talman! Kvaliteten i svensk välfärd behöver öka. De privata
            företagen bidrar till det. De senaste exemplen som visar detta
            finns till exempel inom skola och äldreomsorg. I en nyligen genomförd
            undersökning av de externt rättade PISA-proven framgår att friskolor
            presterar i snitt 14 poäng bättre – ungefär tre månaders studier
            – än de kommunala skolorna. När det gäller äldreomsorgen framgår
            det av Socialstyrelsens senaste enhetsundersökning att de privat
            drivna äldreboendena uppvisar bättre kvalitetsresultat i fråga
            om 18 av 22 indikatorer. Varför ska vi angripa det som fungerar?
          </note>
          <note>
            Lägstanivån på kvaliteten måste upp i hela landet. Det kan vi
            nå tillsammans med företagare och andra aktörer som jobbar inom
            vård, omsorg och skola genom att vi ser och lär av varandra och
            låter kvaliteten vara det avgörande. Framtiden visar dessutom
            på stora utmaningar med exempelvis en ökad andel äldre i befolkningen
            med behov av vård och omsorg. För att klara välfärdsåtagandet
            krävs det både kvalitetsförbättringar och ett förbättrat resursutnyttjande.
            Då kan vi göra skillnad.
          </note>
          <note>
            Då undrar jag igen: Varför vill Socialdemokraterna göra detta
            till en pengafråga, där man utmålar företagare som sliter som
            giriga i stället för att tala om vad det handlar om, nämligen
            kvalitet? Inför tydliga kvalitetskrav och inspektioner och se
            till att det får konsekvenser om man inte når uppsatta mål. Vi
            behöver nämligen högre kvalitet i välfärden. Vi behöver inte kväva
            företagare.
          </note>
          <note type="speaker">
            Anf. 31 Statsrådet ARDALAN SHEKARABI (S):
          </note>
          <note>
            Herr talman! Det är ingen som angriper välfärdsföretagare som
            sliter hårt. De berörs inte ens av det förslag som diskuteras
            och som vi kommer att remissbehandla.
          </note>
          <note>
            Förslaget går ut på att om man går in i välfärden och investerar
            kapital för att förbättra välfärden ska man också ha rätt till
            en rimlig avkastning. Det är inget kontroversiellt förslag. Det
            är så det är i resten av Europa.
          </note>
          <note>
            Men det som vi säger nej till är det faktum att vi har amerikanska
            riskkapitalbolag som söker sig till svensk skola för att ta svenska
            skattepengar, som ska användas till svenska lärare, som vinstutdelning
            till ägarna. Det är det som vi säger nej till.
          </note>
          <note>
            Vi vill ha ett långsiktigt ansvarstagande och seriösa företagare
            i den svenska välfärden, som använder skattepengarna till det
            som de är avsedda för. Om företagarna har gått in med ett kapital
            ska de också ha en rimlig avkastning på detta kapital. Men vi
            måste få bort de aktörer som är ute efter snabba pengar och som
            går in i dessa verksamheter för att maximera vinsten.
          </note>
          <note>
            Svensk skola är inte vilken marknad som helst. Den är ingen marknad.
            Svensk skola ska fokusera på kvalitet och de behov som eleverna
            har. Svensk skola ska fokusera på hur vi höjer kunskapsresultaten
            i Sverige, så att vi klarar oss i den konkurrens som vi har i
            vår värld.
          </note>
          <note>
            Svensk äldreomsorg borde fokusera på att höja kvaliteten genom
            att öka bemanningen och minska belastningen på de kvinnor som
            sliter i äld ­ reomsorgen. Då borde det inte vara tillåtet att
            dra ned på bemanningen och sänka lönekostnaderna för att maximera
            vinsten. Men det är tillåtet i dag.
          </note>
          <note>
            Vi ser att det faktiskt finns en hel del företag där ute som
            maximerar sin vinst genom att ha så dåliga villkor som möjligt
            för sina anställda. Det borde inte vara tillåtet. Seriösa företag
            som sköter sig och som levererar kvalitet i välfärden är välkomna
            och ska vara välkomna, och vi ska ha ett strategiskt partnerskap
            med dessa företag. Men de som i dag tillåts dra ned på kvaliteten
            och försämra för medarbetarna för att maximera vinsten ska inte
            finnas i svensk välfärd.
          </note>
          <note>
            Herr talman! Vi kan inte bara allmänt tala om kvalitet utan att
            se till att reglerna säkerställer hög kvalitet och sjysta villkor
            för dem som sliter i välfärden. Vi kan inte bara allmänt tala
            om kvalitet i skolan utan att ta tag i den vinstjakt i den svenska
            skolan som ledde till att vi hade gymnasieskolor som gick i konkurs
            och elever som stod utanför dörren och ville komma in men möttes
            av lappar om konkurs. Samtidigt hade dessa skolor haft stora vinstutdelningar
            till ägarna som tagits från våra skattepengar som skulle användas
            till skolan.
          </note>
          <note>
            Detta händer inte i något annat europeiskt land, men det händer
            i Sverige. Ska vi tillåta att detta fortsätter i vårt fantastiska
            land? Eller ska vi stå upp för den princip som inte borde vara
            kontroversiell, nämligen att svenska skattepengar ska användas
            till svensk välfärd och stanna där och inte lämna vårt land och
            hamna i skatteparadis? Borde inte detta vara en princip som även
            Moderaterna ställer sig bakom?
          </note>
          <note type="speaker">
            Anf. 32 ALEXANDRA ANSTRELL (M):
          </note>
          <note>
            Herr talman! Vi är helt överens om att svensk skola ska ägna
            sig åt kunskap, och det känns skönt. Men när 93 procent av friskoleaktörerna
            faktiskt har bara en eller två skolor och bara åtta aktörer har
            fler än tio skolor, tycker jag att statsrådet Shekarabi ger en
            otroligt felaktig bild när han står i denna kammare och talar
            om hur alla pengar från välfärden strömmar ut till Karibien och
            till andra ställen. Jag tycker att det är tråkigt.
          </note>
          <note>
            Jag tycker också att vi ska säkerställa reglerna, men reglerna
            behöver inte betyda de ekonomiska reglerna. Det är absolut viktigare
            att tala om de kvalitativa reglerna. Vilka mål ska vi ha i svensk
            skola, för äldreomsorg och så vidare, och hur når vi dit? Och
            vad händer om vi inte når dit? Då talar vi om något som faktiskt
            kan leda till enorma kvalitetsförbättringar. Då behöver vi lära
            av varandra, och då behöver vi lära av fristående aktörer och
            av duktiga kommunala aktörer. Det är endast så vi kan bli bättre,
            inte genom att kväva företagare med konstiga ekonomiska experiment.
          </note>
          <note type="speaker">
            Anf. 33 Statsrådet ARDALAN SHEKARABI (S):
          </note>
          <note>
            Herr talman! Jag tackar Alexandra Anstrell för denna debatt.
          </note>
          <note>
            Herr talman! Jag tror att vi måste ställa en mycket grundläggande
            fråga, nämligen: Varför anser åtta av tio svenskar att vi ska
            begränsa vinst ­ erna i välfärden? Jag skulle kunna vara mer specifik:
            Hur kommer det sig att 78 procent av de borgerliga väljarna vill
            stoppa eller begränsa vinsterna i välfärden? Svaret är enkelt:
            De ser verkligheten. De möter verkligheten när de möter stressade
            lärare som får allt svårare i sin arbetssituation för att det
            dras ned på bemanningen. De ser verkligheten och är oroliga för
            kva ­ liteten i äldreomsorgen och det faktum att rätt så många,
            både offentliga och privata aktörer, har en alltför låg bemanning
            i äld ­ re ­ om ­ sor ­ gen. Alltför många av dem som sliter i
            äldreomsorgen har usla vill ­ kor med delade turer och drömmer
            om en heltidsanställning. Och de har låga löner.
          </note>
          <note>
            Denna situation förbättras inte av kommersialiseringen och vinstjakten,
            utan tvärtom. De som betalar priset för vinstjakten och kommersialiseringen
            i välfärden är de kvinnor, de undersköterskor, de lärare och alla
            andra yrkesgrupper som sliter i välfärden. Pengarna satsas nämligen
            inte i tillräckligt stor utsträckning på dem utan försvinner ut
            som vinster.
          </note>
          <note>
            Jag är övertygad om att det som Moderaterna nu gör ändå är bra.
            De börjar, åtminstone i debattartiklar, problematisera vinster
            i välfärden. Det är ett bra steg. Men det måste leda till att
            Moderaterna också tar ställning för regelförändringar som sätter
            svensk välfärd och svenska brukares behov främst.
          </note>
          <note>
            Överläggningen var härmed avslutad.
          </note>
          <note>
            § 8 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 10 november
          </note>
          <note>
            2016/17:297 Oklart underlag gällande beslut om personlig assistans
          </note>
          <note>
            av Cecilia Widegren (M)
          </note>
          <note>
            till statsrådet Åsa Regnér (S)
          </note>
          <note>
            2016/17:298 Specificering och redovisning av läkemedelsförmånen
          </note>
          <note>
            av Jenny Petersson (M)
          </note>
          <note>
            till statsrådet Gabriel Wikström (S)
          </note>
          <note>
            2016/17:299 Lagstiftningen mot droghandel
          </note>
          <note>
            av Jamal El-Haj (S)
          </note>
          <note>
            till justitie- och migrationsminister Morgan Johansson (S)
          </note>
          <note>
            2016/17:300 Skärpta straff för allvarliga våldsbrott
          </note>
          <note>
            av Beatrice Ask (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2016/17:301 Underlättande för forskning
          </note>
          <note>
            av Jenny Petersson (M)
          </note>
          <note>
            till statsrådet Gabriel Wikström (S)
          </note>
          <note>
            2016/17:302 Drönarföretagens svårigheter efter ny dom
          </note>
          <note>
            av Johan Löfstrand (S)
          </note>
          <note>
            till justitie- och migrationsminister Morgan Johansson (S)
          </note>
          <note>
            2016/17:303 Treårig tandhygienistutbildning
          </note>
          <note>
            av Barbro Westerholm (L)
          </note>
          <note>
            till statsrådet Helene Hellmark Knutsson (S)
          </note>
          <note>
            2016/17:304 Västsaharier som stoppas från COP 22 av Marocko
          </note>
          <note>
            av Lotta Johnsson Fornarve (V)
          </note>
          <note>
            till statsrådet Isabella Lövin (MP)
          </note>
          <note>
            2016/17:305 Försvarsmaktens kostnader för statsflyget
          </note>
          <note>
            av Hans Wallmark (M)
          </note>
          <note>
            till försvarsminister Peter Hultqvist (S)
          </note>
          <note>
            § 9 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 10 november
          </note>
          <note>
            2016/17:244 Kurdistanregionen
          </note>
          <note>
            av Fredrik Malm (L)
          </note>
          <note>
            till statsminister Stefan Löfven (S)
          </note>
          <note>
            2016/17:247 Statsministerns besök i Irak
          </note>
          <note>
            av Robert Hannah (L)
          </note>
          <note>
            till statsminister Stefan Löfven (S)
          </note>
          <note>
            2016/17:252 Mellanösterns glömda krig
          </note>
          <note>
            av Peter Persson (S)
          </note>
          <note>
            till utrikesminister Margot Wallström (S)
          </note>
          <note>
            2016/17:261 ICC:s framtid i Afrika
          </note>
          <note>
            av Birgitta Ohlsson (L)
          </note>
          <note>
            till utrikesminister Margot Wallström (S)
          </note>
          <note>
            2016/17:263 Riskanalys av polisens omorganisation
          </note>
          <note>
            av Saila Quicklund (M)
          </note>
          <note>
            till statsrådet Anders Ygeman (S)
          </note>
          <note>
            2016/17:264 Säkerheten på svenska rastplatser
          </note>
          <note>
            av Lars-Arne Staxäng (M)
          </note>
          <note>
            till statsrådet Anders Ygeman (S)
          </note>
          <note>
            2016/17:269 Brott mot äldre
          </note>
          <note>
            av Lars-Arne Staxäng (M)
          </note>
          <note>
            till statsrådet Anders Ygeman (S)
          </note>
          <note>
            § 10 Kammaren åtskildes kl. 10.38.
          </note>
          <note>
            Sammanträdet leddes
          </note>
          <note>
            av andre vice talmannen från dess början till och med § 6 anf.
            24 (delvis) och
          </note>
          <note>
            av förste vice talmannen därefter till dess slut.
          </note>
          <note>
            Vid protokollet
          </note>
          <note>
            ANNALENA HANELL
          </note>
          <note>
            / Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Anmälan om fördröjda svar på interpellationer
          </note>
          <note>
            § 3 Ärende för hänvisning till utskott
          </note>
          <note>
            § 4 Svar på interpellation 2016/17:57 om resultat för 100-klubben
          </note>
          <note>
            Anf. 1 Arbetsmarknads- och etableringsminister YLVA JOHANSSON
            (S)
          </note>
          <note>
            Anf. 2 ERIK ANDERSSON (M)
          </note>
          <note>
            Anf. 3 Arbetsmarknads- och etableringsminister YLVA JOHANSSON
            (S)
          </note>
          <note>
            Anf. 4 ERIK ANDERSSON (M)
          </note>
          <note>
            Anf. 5 Arbetsmarknads- och etableringsminister YLVA JOHANSSON
            (S)
          </note>
          <note>
            Anf. 6 ERIK ANDERSSON (M)
          </note>
          <note>
            Anf. 7 Arbetsmarknads- och etableringsminister YLVA JOHANSSON
            (S)
          </note>
          <note>
            § 5 Svar på interpellation 2016/17:58 och 75 om statligt subventionerade
            jobb
          </note>
          <note>
            Anf. 8 Arbetsmarknads- och etableringsminister YLVA JOHANSSON
            (S)
          </note>
          <note>
            Anf. 9 KATARINA BRÄNNSTRÖM (M)
          </note>
          <note>
            Anf. 10 LOTTA FINSTORP (M)
          </note>
          <note>
            Anf. 11 ERIK ANDERSSON (M)
          </note>
          <note>
            Anf. 12 Arbetsmarknads- och etableringsminister YLVA JOHANSSON
            (S)
          </note>
          <note>
            Anf. 13 KATARINA BRÄNNSTRÖM (M)
          </note>
          <note>
            Anf. 14 LOTTA FINSTORP (M)
          </note>
          <note>
            Anf. 15 ERIK ANDERSSON (M)
          </note>
          <note>
            Anf. 16 Arbetsmarknads- och etableringsminister YLVA JOHANSSON
            (S)
          </note>
          <note>
            Anf. 17 KATARINA BRÄNNSTRÖM (M)
          </note>
          <note>
            Anf. 18 LOTTA FINSTORP (M)
          </note>
          <note>
            Anf. 19 Arbetsmarknads- och etableringsminister YLVA JOHANSSON
            (S)
          </note>
          <note>
            § 6 Svar på interpellation 2016/17:69 om anslagshöjningen till
            kommunerna
          </note>
          <note>
            Anf. 20 Statsrådet ARDALAN SHEKARABI (S)
          </note>
          <note>
            Anf. 21 JAN ERICSON (M)
          </note>
          <note>
            Anf. 22 Statsrådet ARDALAN SHEKARABI (S)
          </note>
          <note>
            Anf. 23 JAN ERICSON (M)
          </note>
          <note>
            Anf. 24 Statsrådet ARDALAN SHEKARABI (S)
          </note>
          <note>
            Anf. 25 JAN ERICSON (M)
          </note>
          <note>
            Anf. 26 Statsrådet ARDALAN SHEKARABI (S)
          </note>
          <note>
            § 7 Svar på interpellation 2016/17:85 om påstådda övervinster
            i välfärden
          </note>
          <note>
            Anf. 27 Statsrådet ARDALAN SHEKARABI (S)
          </note>
          <note>
            Anf. 28 ALEXANDRA ANSTRELL (M)
          </note>
          <note>
            Anf. 29 Statsrådet ARDALAN SHEKARABI (S)
          </note>
          <note>
            Anf. 30 ALEXANDRA ANSTRELL (M)
          </note>
          <note>
            Anf. 31 Statsrådet ARDALAN SHEKARABI (S)
          </note>
          <note>
            Anf. 32 ALEXANDRA ANSTRELL (M)
          </note>
          <note>
            Anf. 33 Statsrådet ARDALAN SHEKARABI (S)
          </note>
          <note>
            § 8 Anmälan om frågor för skriftliga svar
          </note>
          <note>
            § 9 Anmälan om skriftliga svar på frågor
          </note>
          <note>
            § 10 Kammaren åtskildes kl. 10.38.
          </note>
          <note>
            Tryck: Elanders, Vällingby 2016
          </note>
        </div>
      </body>
    </text>
  </TEI>
</teiCorpus>
