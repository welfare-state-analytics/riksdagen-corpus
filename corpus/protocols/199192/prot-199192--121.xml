<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199192</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199192</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199192--121</head>
          <docDate when="1992-05-27">1992-05-27</docDate>
        </div>
      </front>
      <body>
        <div>
          <note>
            1 § Avsägelser
          </note>
          <note>
            Talmannen meddelade att Ulf Lönnqvist (s)
          </note>
          <note>
            anhållit om att bli entledigad från uppdraget som ledamot av
            riksdagen fr.o.m. den 1 augusti 1992.
          </note>
          <note>
            Kammaren biföll denna framställning.
          </note>
          <note>
            Talmannen meddelade att Lars-Ove Hagberg (v)
          </note>
          <note>
            anhållit om att bli entledigad från uppdraget som ledamot av
            riksdagen fr.o.m. den 1 september
          </note>
          <note>
            1992.
          </note>
          <note>
            Kammaren biföll denna framställning.
          </note>
          <note>
            2 § Justering av protokoll
          </note>
          <note>
            Justerades protokollet för den 21 maj.
          </note>
          <note>
            3 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1991/92:172 till socialförsäkringsutskottet
          </note>
          <note>
            Förslag
          </note>
          <note>
            1991/92:20 till finansutskottet
          </note>
          <note>
            Meddelande om samlad votering
          </note>
          <note>
            Talmannen meddelade att utbildningsutskottets betänkanden UbU20,
            UbU23 och UbU28, näringsutskottets betänkanden NU29, NU31 och
          </note>
          <note>
            NU34, arbetsmarknadsutskottets betänkande
          </note>
          <note>
            AU14, konstitutionsutskottets betänkande KU22
          </note>
          <note>
            samt skatteutskottets betänkande SkU32 skulle avgöras i ett sammanhang
            efter avslutad debatt.
          </note>
          <note>
            4 § Lärarutbildningen (forts. UbU20)
          </note>
          <note>
            (forts. från prot. 120)
          </note>
          <note type="speaker">
            Anf. 1 MARGITTA EDGREN (fp) replik:
          </note>
          <note>
            Fru talman! När vi slutade i går hade jag tre funderingar angående
            det som Berit Löfstedt sade.
          </note>
          <note>
            Det gäller grundvuxlärarutbildningen, dimensioneringen när det
            gäller förskollärare och fritidslärare och kraven på forskning
            för lärarutbildningen och kraven på doktorsexamen för alla lärare
            i högskolan.
          </note>
          <note>
            Beträffande grundvuxlärarna är bakgrunden att riksdagen har fattat
            beslut om att nuvarande grundvux skall upphöra och ersättas av
            en ny grundläggande vuxenutbildning. Eftersom den till största
            delen kommer att ställa samma krav som grundskolan, kan det vara
            lämpligt att basutbildningen är densamma som för andra lärare
            på grundskolenivå.
          </note>
          <note>
            Skälen till förslagen om att den vuxenpedagogiska utbildningen
            skall erbjudas som en påbyggnadsutbildning är som framhållits
            bl.a. att det är en fördel om man har några års lärarerfarenhet
            och några års livserfarenhet inför den mycket speciella uppgift
            som det innebär att undervisa vuxna på grundskolenivå. Till detta
            kan också läggas att det är svårt för en ung student att redan
            i början av sina lärarstudier bestämma sig för att bli lärare
            just för vuxna.
          </note>
          <note>
            Ytterligare argument är att de nuvarande lärarutbildningarna
            för vuxna har en mycket dålig rekrytering. Knappt en tredjedel
            av platserna är besatta. Vi menar att man i och med detta nya
            kan förbättra rekryteringen.
          </note>
          <note>
            Det är många ungdomar som utbildar sig till förskollärare och
            fritidslärare. I propositionen anges också att regeringen följer
            detta och kommer att föreslå förändringar om man anser det vara
            nödvändigt. Dessa utbildningar är i dag på 100
          </note>
          <note>
            poäng, och det har de varit under de senaste 20
          </note>
          <note>
            åren. Det finns därför anledning att även se över detta. Utskottsmajoriteten
            anser emellertid att det är en fråga för regeringen att följa
            och bedöma detta och komma tillbaka till riksdagen om det behövs.
          </note>
          <note>
            Det sista som jag vill ta upp gäller kravet på doktorsexamen
            för alla lärare på högskolan. Det finns ett särskilt yttrande
            från Larz Johansson,
          </note>
          <note>
            Centerpartiet, och mig i vilket vi upprepar vad våra partier
            tidigare har krävt, nämligen att detta inte skall vara ett absolut
            krav. Utöver de konstnärliga utbildningarna finns det t.ex. vårdutbildningar
            och lärarutbildningar, där den praktiska kompetensen att undervisa
            inte fångas i en doktorsexamen. Det finns ett praktikens mästerskap
            som man skall ta till vara. Det bör därmed också finnas lärare
            som inte har doktorerat men som ändå kan finna sin plats.
          </note>
          <note>
            När det gäller lärarutbildningarnas egen forskning om den egna
            verksamheten har utskottsmajoriteten ansett att detta är något
            som regeringen får ta ställning till och återkomma till riksdagen
            när den forskningspolitiska propositionen presenteras i början
            av nästa år.
          </note>
          <note type="speaker">
            Anf. 2 BERIT LÖFSTEDT (s) replik:
          </note>
          <note>
            Fru talman! Jag vill börja med att säga något om att det skall
            ställas samma krav på en grundvuxlärare som på en vanlig grundskollärare.
            Man kan naturligtvis tänka sig detta om man ser på själva skolämnena.
            Men man måste se till en vuxen elevs situation. Det kan t.ex.
            vara fråga om en invandrarkvinna som kan vara analfabet. Jag kan
            inte förstå hur man skall kunna ställa samma krav på dessa lärare,
            och jag kan framför allt inte riktigt se hur man skall kunna lappa
            ihop skillnader i fråga om förutsättningar när man är lärare för
            vuxna elever, och dessutom i mycket stor utsträckning arbetar
            med invandrare, och hur man skall klara detta genom att läsa 20
            poäng.
          </note>
          <note>
            Jag skulle vilja att Margitta Edgren förklarade för mig hur man
            skall få in vuxenpedagogiken, kulturkunskapen, samhällskunskapen
            och allt det som måste skilja. Eller tror Margitta Edgren att
            man kan undervisa i stort sett på samma sätt och att det bara
            är att lägga litet pedagogik ovanpå detta?
          </note>
          <note>
            Beträffande forskning och framför allt kravet på att alla lärare
            på högskolan skall ha doktorsexamen, vet jag att Margitta Edgren
            och jag har samma uppfattning. Jag vill emellertid fråga henne
            hur hon tror att regeringen skall lösa detta problem.
          </note>
          <note>
            Framför allt inom vårdlärarutbildningen och annan lärarutbildning
            finns det mycket få lärare med doktorsexamen. Jag tycker att det
            är utmärkt om man får fler lärare med doktorsexamen. Men hur skall
            regeringen snabbt kunna lösa denna knut? Jag kan gott tänka mig
            att Margitta Edgren ser att det finns bekymmer, men det borde
            väl ha funnits någon signal. Är det tänkt att dessa högskolor
            inte skall tillhöra den framtida högskolan? Är det därför man
            ställer detta krav?
          </note>
          <note type="speaker">
            Anf. 3 MARGITTA EDGREN (fp) replik:
          </note>
          <note>
            Fru talman! De som efter att ha varit lärare några år och skaffat
            sig erfarenheter av arbetet och livet och väljer att bli lärare
            för vuxna är ju inte några tomma kärl, dvs. fullständigt nollställda.
            De har ju all den livserfarenhet som många här har och som även
            många andra har som är i 30--35-årsåldern.
          </note>
          <note>
            Dessa måste alltså få den speciella pedagogik som gäller för
            vuxna. Men att göra detta till ett problem och tro att detta inte
            skulle räcka för att undervisa t.ex. invandrarkvinnor eller de
            ungdomar som har missat den vanliga skolan, det tycker jag är
            att överdriva. Jag är övertygad om att livserfarenhet, en grundläggande
            utbildning och erfarenhet av att vara lärare och dessutom ytterligare
            20 poäng som helt koncentreras på hur det är att vara lärare för
            vuxna kommer att bli bra.
          </note>
          <note>
            När det gäller tjänsterna i högskolan har jag, och jag är övertygad
            om att det även gäller mina utskottskamrater, inte några tankar
            på att man skall förändra i högskolorna. Efter den remissomgång
            som har varit om departementspromemorian om fria universitet och
            högskolor, finns det en stark opinion för att man skall öppna
            för även andra tjänster än lektorer och professorer vid högskolorna.
            Jag har stora förväntningar på att man på regeringsnivå tar intryck
            av de argument som har förts fram av mig, av Larz Johansson och
            av andra. Därmed har jag förhoppningar om att detta kommer att
            lösas framöver.
          </note>
          <note type="speaker">
            Anf. 4 BERIT LÖFSTEDT (s) replik:
          </note>
          <note>
            Fru talman! Jag tycker inte att det här med grundvuxlärarna är
            ett problem. I stället tycker jag att en särskild utbildning som
            den som redan finns är en fantastisk möjlighet. Jag kan medge
            att det beträffande denna utbildning har varit en svag rekrytering.
            Men det hänger ju samman med att utbildningen har varit instoppad
            och undangömd i den vanliga lärarutbildningen och att det således
            har varit litet svårt att hitta den för t.ex. vuxna studerande
            som skulle vilja bli lärare. Det har alltså varit svårt att få
            information. Därför har det också varit svårt med rekrytereringen.
          </note>
          <note>
            En egen lärarutbildning med en egen examensbenämning och information
            om dessa saker tror jag skulle innebära att det var lika lätt
            att rekrytera studenter till denna utbildning som det är att rekrytera
            till exempelvis folkhögskollärarutbildningen. Möjligen kan man
            tänka sig att den folkhögskollärarutbildning som vi talade om
            i går, vilken alltså skall vara kvar och vilken skall identifieras
            ordentligt, blir en bra rekryteringsbas för grundvuxutbildningen.
            Det framgår således att det var fel att lägga ner den grundvuxutbildning
            som införts.
          </note>
          <note>
            Margitta Edgrens besked om vård- och lärarutbildningen tycker
            jag är utomordentligt bra.
          </note>
          <note>
            Vi noterar verkligen att man inte har tänkt sig att operera bort
            den delen från högskolorna -- detta sagt med tanke på den oro
            som kan förekomma.
          </note>
          <note>
            Så ett par ord om barn- och ungdomspedagogiken.
          </note>
          <note>
            Vad jag i går i mitt huvudanförande ville skicka med -- med tanke
            på att det blir nödvändigt att se över både längd och dimensionering
            -- är att de små- och medelstora högskolorna, vars verksamhet
            bygger på det som här nämns, inte behöver drabbas. Det har ju
            varit ett speciellt önskemål i detta avseende. Att det sedan behövs
            en beredning är en annan sak. En förlängning av utbildningen och
            en översyn av dimensioneringen är i varje fall av nöden påkallade.
          </note>
          <note type="speaker">
            Anf. 5 JAN JENNEHAG (v):
          </note>
          <note>
            Fru talman! Vänsterpartiet står självfallet bakom
          </note>
          <note>
            Björn Samuelsons meningsyttring, vilken är fogad till betänkandet.
            Jag yrkar bifall beträffande den del som gäller mom. 5.
          </note>
          <note>
            Naturligtvis har vi i Vänsterpartiet en del skiljaktiga åsikter
            vad gäller de skolpolitiska värderingar och utgångspunkter som
            kommer till uttryck i propositionen. Där föregriper man bl.a.
          </note>
          <note>
            läroplanskommitténs arbete. Det gäller t.ex.
          </note>
          <note>
            uppdelningen av natur- och samhällsorienterade ämnen. Självfallet
            borde den politiska beslutsprocessen få ha sin gång här.
          </note>
          <note>
            Det finns naturligtvis också andra utgångspunkter som gör att
            vi inte drar samma slutsatser som utskottets majoritet. Man kan
            säga att det handlar om en samlad politik för en rättvis fördelning.
          </note>
          <note>
            Skolan skall lära eleverna att se sambanden när det gäller ekologiskt
            riktig tillväxt. Skolan skall ge eleverna förmåga att analysera,
            så att de kan förstå och förändra samhället. Det räcker inte att
            eleverna kan konstatera hur ett samhälle ser ut och möjligen varför
            det blivit som det blivit. Eleverna skall också ha en förståelse
            för hur man förändrar.
          </note>
          <note>
            Det handlar alltså om sådana kunskaper som är nödvändiga i en
            demokrati som förändras och utvecklas till ett rättvisare och
            jämlikare samhälle.
          </note>
          <note>
            Uppgiften att bibringa eleven vissa fakta gränsar så att säga
            över den enbart kunskapsdefinierade skolan. Mot den bakgrunden
            kan vi inte ansluta oss till fler av de skolpolitiska utgångspunkterna.
          </note>
          <note>
            När det gäller lärarutbildningen och skolans värdemässiga grund
            tror jag -- jag tänker då på den debatt som fördes i går och det
            som framförts tidigare om trosuppfattningar och religiösa åskådningar
            -- att ingen skall förhindras att utbilda sig till eller att vara
            verksam som lärare i den svenska skolan. I grunden finns det nog
            en samstämmighet på denna punkt. Jag tycker dock att detta klarläggs
            bättre i reservation 2 från
          </note>
          <note>
            Socialdemokraterna. Jag instämmer i vad som sägs i den reservationen.
          </note>
          <note>
            Så några ord om profileringen och specialiseringen.
          </note>
          <note>
            Den pedagogiska och innehållsliga variationen tycker vi inte
            främst bör karakterisera olika skolor, utan den skall finnas inom
            klasserna och inom skolorna för att en individbaserad undervisning
            skall kunna anpassas till elevernas skiftande erfarenheter, förutsättningar
            och intressen. Lärare och elever skall tillsammans välja arbetssätt
            och innehåll inom läroplanens ramar.
          </note>
          <note>
            Om detta med profilering och specialisering görs till en isolerad
            fråga som gäller olikheten mellan olika skolor i stället för att
            det handlar om variation inom skolan, finns risken att skolans
            och lärarnas ansvar utarmas när det gäller innehållslig och pedagogisk
            variation.
          </note>
          <note>
            Det är alldeles uppenbart att läraryrket kräver en särskild kompetens.
            Det är viktigt att lärarutbildningen är sammanhållen och utformad
            i förhållande till de krav som läraryrket ställer. Detta berördes
            bl.a. i samband med riksdagens beslut om den s.k. kommunaliseringen.
            I det sammanhanget kan det väl konstateras att kraven på formell
            behörighet för läraryrket förstärktes. Men det är ju inte bara
            beträffande läraryrket som betoningen på en sammanhållen utbildning
            har markerats, utan det gäller också andra yrkesgrupper -- läkare,
            psykologer m.fl. Också detta tycker jag uttrycks bra av Socialdemokraterna.
            Det gäller reservation
          </note>
          <note>
            3 från dem.
          </note>
          <note>
            Naturligtvis tycker vi att det är riksdagen som skall ta ställning
            till en ny läroplan för grundskolan. I
          </note>
          <note>
            propositionen anför man att det skulle ankomma på regeringen
            att fastställa målen för resp.
          </note>
          <note>
            lärarexamen. Så länge riksdagen inte har tagit ställning till
            en ny läroplan är det självfallet ett slag i luften.
          </note>
          <note>
            Inte heller frågan om gymnasieskolans framtida inriktning har
            behandlats. En omfattande diskussion föregick ju UHÄ:s fastställande
            av en central studieplan för lärarutbildningen. Här finns bakgrunden
            till att riksdagen måste få avgöra frågan om examensbeskrivningen.
          </note>
          <note>
            Det finns ytterligare några reservationer från
          </note>
          <note>
            Socialdemokraterna som vi instämmer i. Jag utgår från att Socialdemokraterna
            själva har förmåga att yrka bifall till dessa reservationer. Således
            kan jag med detta avsluta mitt anförande.
          </note>
          <note type="speaker">
            Anf. 6 LARZ JOHANSSON (c):
          </note>
          <note>
            Fru talman! Jag vill börja med en personlig liten reflexion.
            Jag tycker nämligen att det finns en tendens, inte minst gäller
            det den utbildningspolitiska debatten under senare år, att rida
            till storms mot väderkvarnar. Det mest typiska exemplet är egentligen
            förra årets debatt här om gymnasieskolan. Hela tiden fortsatte
            opponenterna att föra debatten mot den proposition som den dåvarande
            skolministern hade lagt fram.
          </note>
          <note>
            Egentligen förbisåg man i debatten att det utskottsbetänkande
            som vi här i riksdagen fattade beslut om såg litet annorlunda
            ut.
          </note>
          <note>
            Litet grand av detta tyckte jag mig kunna spåra i bl.a. Lena
            Hjelm-Walléns inlägg i går. Hon fortsatte med sin polemik både
            mot propositionstexten och mot en del, kanske litet ivrigare,
            uttalanden från utbildningsministern i stället för att föra debatten
            utifrån de förutsättningar som finns i betänkandet.
          </note>
          <note>
            Det är ju det som utbildningsutskottet enas om i sina betänkanden
            och som riksdagen slutligen fattar beslut om som gäller, och det
            är det som vi egentligen bör diskutera.
          </note>
          <note>
            Då vill jag också inledningsvis klart och tydligt säga ungefär
            som Margitta Edgren sade i går, att den reguljära lärarutbildningen
            ligger fast. Den skall inte ersättas med någon annan lärarutbildning.
            Den skall kompletteras med alternativa vägar att komma fram till
            en lärarutbildning.
          </note>
          <note>
            Lena Hjelm-Wallén sade i går också att hon tyckte det var tråkigt
            att Centern hade vikt sig för den moderata utbildningspolitiken,
            specifikt lärarutbildningen. Jag förstår mycket väl att det tjänar
            Lena Hjelm-Walléns syften att uttrycka sig på det sättet. Men
            jag tror att Per Unckel inte delar
          </note>
          <note>
            Lena Hjelm-Walléns värdering i den här frågan.
          </note>
          <note>
            Det som sker ute på våra högskolor i och med det beslut som riksdagen
            så småningom kommer att fatta -- vi tog ett första delbeslut redan
            förra året --
          </note>
          <note>
            är bl.a. en uppluckring av linjesystemet. Det kommer i sin tur
            självklart att påverka lärarutbildningarna. Det kommer att vara
            möjligt för de enskilda högskolorna att på olika sätt bygga upp
            sina utbildningsprogram i form av rekommenderade studievägar m.m.
            Det kan förtjäna att påminnas om att när vi förde den här debatten
            förra året var det vi från Centern som fick lov att påminna den
            dåvarande utbildningsministern, Bengt Göransson, om att det faktiskt
            finns ett värde i att slå vakt om den lärarutbildning som vi tidigare
            hade kommit överens om, dvs. att det för vissa utbildningsvägar,
            exempelvis när det gäller undervisningsyrken och vårdyrken, är
            mycket viktigt att vi slår vakt om en viss struktur i utbildningen.
          </note>
          <note>
            Vi har från utskottets sida sagt att de ämnen som kommer att
            läggas till grund för den alternativa lärarutbildningen självklart
            skall vara sådana som är relevanta för den undervisning som skall
            bedrivas i skolan. Det är de skolämnen som man sedan skall undervisa
            i som man skall ha samlat ihop de här poängen i. Som vi skriver
            i utskottsbetänkandet blir det självfallet de enskilda högskolornas
            sak att se till att ha ett sådant kursutbud att detta succesivt
            kommer att vara möjligt. Det är alltså högskolans uppgift att
            se till att det blir på det sättet.
          </note>
          <note>
            Självklart ligger det också i den enskilde studentens intresse
            att, när han eller hon väljer utbildningsväg, fundera över om
            de ämnen som man läser, och som man på slutet kompletterar med
            en lärarutbildning, har en sådan sammansättning och en sådan bredd
            att det är möjligt att man sedan får jobb ute i skolväsendet.
            Det går naturligtvis att måla upp en skräckvision av att studenterna
            skulle läsa mycket enstaka och mycket udda ämnen. Men då har man
            naturligtvis också försatt sig i en ganska besvärlig situation,
            i all synnerhet om vi i ett senare läge skulle komma därhän att
            vi har nära nog full behovstäckning av lärare. Då krävs det självklart
            att man funderar litet grand över hur denna lärarutbildning komponeras
            och hur den kan passa när man söker sig ut till skolan.
          </note>
          <note>
            I propositionen fördes ett resonemang om något slags lärarcertifikat
            eller, om man så vill, ett slags körkort för lärare. Vi har för
            vår del sagt att det är möjligt att det för de lärare som genomgått
            den alternativa lärarutbildningen kan behöva finnas någon form
            av ''efterkontroll'', eftersom den egentliga lärarutbildningen
            med den här uppläggningen kommer så sent i utbildningen.
          </note>
          <note>
            Däremot menar vi inte att detta gäller för den reguljära lärarutbildningen.
            Vi har också, som
          </note>
          <note>
            Margitta Edgren så riktigt påpekade i går, klart sagt ifrån att
            om det kommer ett förslag med den innebörden är det alldeles självklart
            att frågan skall återföras till riksdagen och att det är riksdagen
            som i så fall fattar beslut.
          </note>
          <note>
            Jag tänkte säga några ord om engelskan i lärarutbildningen, den
            lärarutbildning som syftar till att utbilda lärare som skall undervisa
            de tidigare årskurserna, årskurserna 1 -- 7. Det var närmast patetiskt
            att höra Lena Hjelm-Wallén i går åberopa just den delen i betänkandet
            som någon slags gemensam framgång för oss allihop. Alltsedan beslutet
            om lärarutbildningen 1985 har Centern faktiskt drivit frågan om
            behörighet och tillräcklig kompetens för lärare som undervisar
            de här årskurserna att också kunna undervisa i engelska.
          </note>
          <note>
            Vi har varje år haft stöd av Vänsterpartiet i den uppfattnigen.
            Men lika regelbundet varje år har den socialdemokratiska regeringen
            gått emot de förslagen. Det är skojigt att Lena Hjelm-Wallén nu
            uttrycker sin glädje över att man har kunnat ändra sig. Men att
            åberopa det som någon stor framgång i detta sammanhang var närmast
            litet patetiskt.
          </note>
          <note>
            Självklart skall lärare som skall undevisa de här årskurserna
            ha kompetens att också undervisa i engelska. I detta internationaliseringens
            tidevarv, när alla talar om behovet av goda språkkunskaper, är
            det alldeles självklart att de som genomgår en högskoleutbildning
            som omfattar tre och ett halvt år också skall undervisas i engelska.
            Jag noterar att vi nu äntligen har tagit ett steg på den vägen.
            Det kan komma att bli på det sättet.
          </note>
          <note>
            Till sist några ord om lärarhögskolan i Stockholm.
          </note>
          <note>
            Den framtida lokaliseringen av lärarhögskolan har varit omdebatterad
            under ganska många år. Jag tror att det var 1989 som vi hade det
            första förslaget framme i riksdagen. Sedan har det varit flera
            turer fram och tillbaka om lokaliseringar till olika delar av
            Södertörn eller lärarhögskolans kvarvarande i
          </note>
          <note>
            Stockholm. Det har handlat om huruvida lärarhögskolan skall vara
            en självständig enhet eller delas på fler enheter osv.
          </note>
          <note>
            Jag tycker att det är bra att riksdagen nu har kommit så långt
            att man kan fatta ett beslut som ger lärarhögskolan, alla de som
            arbetar där och alla de studerande som finns där ett klart och
            entydigt besked. Det beskedet bör grunda sig på dels att lärarhögskolan
            även framdeles skall vara en självständig enhet, dels att den
            skall vara en sammanhållen högskola och dels att man skall ha
            tillgång till ändamålsenliga lokaler, som uppfyller rimliga krav
            på en god arbetsmiljö. Beslutet bör också grunda sig på en realistisk
            uppfattning om vilka investeringsanspråk som man kan ställa framdeles.
            Alla de här kraven kan tillgodoses om man följer propositionens
            förslag och fattar beslut om att lärarhögskolan, som en självständig
            sammanhållen enhet, också fortsättningsvis skall finnas kvar i
            Stockholm.
          </note>
          <note>
            Jag vet inte vad det är som har föranlett
          </note>
          <note>
            Socialdemokraterna att nu företräda inställningen att lärarhögskolan
            skall omlokaliseras till
          </note>
          <note>
            Södertälje. Det senaste beskedet vi fick, före valet, var att
            den socialdemokratiska regeringen hade bestämt sig för och lanserat
            en idé om att dela lärarhögskolan. En del skulle flyttas till
            Södertälje och en del skulle vara kvar i Stockholm och såvitt
            jag förstått sammanslås med Stockholms universitet. Nu har man
            helt plötsligt i oppositionsställning intagit en helt annan ståndpunkt.
            Jag skulle vilja avsluta med en kort fråga till Lena Hjelm-Wallén,
            eftersom hon såvitt jag har sett har begärt replik, om vilken
            bedömning hon gör av det samlade investeringsbehovet av att bygga
            en helt ny sammanhållen lärarhögskola, med alla de faciliteter
            som skulle behövas, i Södertälje.
          </note>
          <note>
            I övrigt, fru talman, yrkar jag bifall till utskottets hemställan
            i dess helhet.
          </note>
          <note>
            Anf. 7 LENA HJELM-WALLÉN (s)
          </note>
          <note>
            replik:
          </note>
          <note>
            Fru talman! Larz Johansson får finna sig i att jag kritiserar
            utbildningsminister Per Unckel när han gör de här yviga uttalandena,
            som Larz Johansson själv sade. De uppfattas som mycket nedsättande
            gentemot nuvarande grundskollärarutbildning.
          </note>
          <note>
            Detsamma gäller när han i sin argumentering visar sig ha en mycket
            snäv syn på vad kunskap egentligen är.
          </note>
          <note>
            Vi fick en proposition om en lärarutbildning som vi i långa stycken
            tyckte var dålig. Då kritiserade vi den, och vi motionerade i
            frågan.
          </note>
          <note>
            Jag sade redan i mina tidigare anföranden att utskottsmajoriteten
            och vi tillsammans i utskottet har lyckats förbättra förslaget
            på en hel del punkter.
          </note>
          <note>
            Farhågorna för vad som kan hända har även majoriteten visat på,
            exempelvis det som Larz
          </note>
          <note>
            Johansson nämnde, högskoleämnenas relevans för skolarbetet. Detsamma
            gäller de smala ämneskombinationerna och möjligheten att undervisa
            i den vanliga skolverksamheten, framför allt i små skolor. Det
            är en sådan sak som lyfts fram av utskottsmajoriteten som ett
            problem, och jag tycker att man har gjort rätt i att lyfta fram
            detta.
          </note>
          <note>
            Att man lägger så stor vikt vid diverse akademiska ämnen utan
            samband med varandra innebär ju att det nu söker människor med
            mycket udda ämnen till lärarutbildningen. Hur det skall hanteras
            vet vi inte alls. Allt tyder på att det kommer att bli svårt att
            besätta alla platser i den nya utbildningen. Jag hoppas att insikten
            om svårigheterna i fortsättningen skall leda till att utskottet
            kan påverka departementet, så att man verkligen omvandlar platser
            i den nya utbildningen till platser i den reguljära utbildningen,
            för att det inte skall finnas outnyttjade platser i en situation
            då vi behöver utbildade lärare och då många söker till den vanliga
            grundskollärarutbildningen.
          </note>
          <note>
            Det var väldigt bra att Larz Johansson använde begreppet reguljär
            utbildning. Kunde vi inte enas om att göra det i fortsättningen
            också om grundskollärarutbildningen och säga att vi har en reguljär
            och en alternativ utbildning? Det skulle sitta mycket bra.
          </note>
          <note>
            Det är lustigt att certifikatet nu har blivit en efterkontroll.
            Men jag hälsar verkligen med tillfredsställelse denna efterkontroll
            om den bara behöver gälla den hopkomna ämneslärarutbildning som
            vi skall fatta beslut om i dag, men inte den reguljära utbildningen.
          </note>
          <note>
            Lärarhögskolan i Stockholm skall jag be att få återkomma till.
            Det är viktigt att skolan finns samlad någonstans och att den
            får nya lokaler så snart som möjligt. Då är Södertälje det bästa
            alternativet.
          </note>
          <note type="speaker">
            Anf. 8 LARZ JOHANSSON (c) replik:
          </note>
          <note>
            Fru talman! Självfallet accepterar jag att Lena
          </note>
          <note>
            Hjelm-Wallén för debatten precis som hon vill. Jag tyckte att
            det fanns skäl att påminna henne om det här. Det är ganska viktigt
            att vi i riksdagen betonar att det är riksdagsbeslutet som gäller.
            Det som skrivs i betänkandet och som riksdagen sedan fattar beslut
            om är det som framdeles gäller. Då måste åtminstone en del av
            debatten handla om det som vi de facto fattar beslut om.
          </note>
          <note>
            Det är möjligt att det inte kommer att finnas tillräckligt många
            behöriga sökanden till den nya lärarutbildningen. Då får vi naturligtvis
            ta ställning till det. Vad jag försökte säga i mitt inlägg var
            att det också ligger i de sökandens eget intresse, både det här
            året och framdeles, att fundera över om den ämneskombination som
            de till äventyrs har är av den beskaffenheten att det blir möjligt
            för dem att få tjänster i skolan.
          </note>
          <note>
            Precis som många framhöll i går strävar ingen av oss efter, och
            skolan skulle inte på något sätt vara betjänt av det, att få fler
            lärare som tvingas undervisa i ämnen för vilka de inte har utbildning.
          </note>
          <note>
            Just det förhållandet var grunden till att vi i den reguljära
            lärarutbildningen eftersträvade en så stor bredd i ämnesinnehållet
            som det över huvud taget var möjligt. Så får vi se om alla platserna
            blir besatta. Om inte, är det självklart att regeringen vid varje
            tillfälle måste pröva på vilket sätt de bäst kan användas. Delvis
            kan de nauturligtvis omvandlas till platser i den reguljära lärarutbildningen.
            Det finns vidare ytterligare behov av att göra särskilda insatser
            av den typ som regeringen ganska nyligen har fattat beslut om
            för att på bästa sätt trygga lärarförsörjningen bl.a. i Norrlands
            inland.
          </note>
          <note>
            Exempelvis olika former av distansundervisning är ett sätt.
          </note>
          <note>
            Sedan vill jag, fru talman, envisas om att få svar på min fråga,
            för det har ganska stor betydelse för trovärdigheten i den fortsatta
            diskussionen om lärarhögskolans lokalisering. Vad gör Lena Hjelm-
          </note>
          <note>
            Wallén och Socialdemokraterna för bedömning av investeringsbehovet
            för en helt ny samlad lärarhögskola i Södertälje? Före valet talade
            man om att förlägga en viss del till Södertälje. Nu talar man
            om en helt ny lokalisering. Då måste man naturligtvis ha skaffat
            sig en uppfattning om vad det är för pengar man talar om och hur
            pass stora investeringarna blir. När vi har fått besked om det,
            kan vi fortsätta debatten.
          </note>
          <note>
            Anf. 9 LENA HJELM-WALLÉN (s)
          </note>
          <note>
            replik:
          </note>
          <note>
            Fru talman! För att inte förlänga debatten vill jag bara bemöta
            det absolut sista Larz Johansson sade, nämligen lärarhögskolans
            i Stockholm lokalisering.
          </note>
          <note>
            Det är stora investeringsbehov vad vi än gör. Den socialdemokratiska
            regeringen har hela tiden haft den åsikten att skolan bör flyttas
            till Södertälje. Det blir bäst för lärarhögskolan och innebär
            effektivast utnyttjande av de resurser som kan finnas. Det kommer
            att bli mycket dyrt om man skall bygga nytt i Stockholm. Jag vet
            att det finns en del funderingar på att låta lärarhögskolan ligga
            kvar där den är. Det skulle de som är verksamma inom skolan verkligen
            tycka var jobbigt, för där finns inte de utrymmen som faktiskt
            behövs.
          </note>
          <note type="speaker">
            Anf. 10 LARZ JOHANSSON (c) replik:
          </note>
          <note>
            Fru talman! Jag konstaterar två saker. Den ena är att Lena Hjelm-Wallén
            inte har någon som helst uppfattning om investeringsbehoven för
            det hon argumenterar för. Den andra är att de olika besked som
            Socialdemokraterna har gett vid olika tidpunkter har tydligen
            inte Lena Hjelm-Wallén som företrädare för Socialdemokraterna
            uppfattat.
          </note>
          <note>
            Vi som sitter i utbildningsutskottet har fått de olika förslagen
            till oss. Vi har sett de utredningar som har gjorts tidigare i
            regeringskansliet. Vi vet att statsministern i ett tal i Södertälje
            i valrörelsen deklarerade att lärarhögskolan nu skulle delas.
          </note>
          <note>
            Bara en liten del, framför allt förskollärarutbildningen och
            tidigarelärarutbildningen, skulle lokaliseras till
          </note>
          <note>
            Södertälje. Nu hävdar Lena Hjelm-Wallén med bestämdhet att det
            hela tiden har varit fråga om att flytta hela lärarhögskolan.
            Jag ber om ursäkt, Lena
          </note>
          <note>
            Hjelm-Wallén, men jag tvivlar på den uppgiften.
          </note>
          <note type="speaker">
            Anf. 11 INGRID NÄSLUND (kds):
          </note>
          <note>
            Fru talman! Jag kommer inte riktigt ihåg hur yttrandet föll här
            i går, men jag fick en känsla av att den lärarutbildning som vi
            har haft under de senaste åren är ett svar på detta med att adjunkterna
            fungerat så dåligt i grundskolan. Jag vet inte om jag har misstolkade
            det.
          </note>
          <note>
            Jag hör till de individer som vistats huvudsakligen i grundskolan
            men också på ett seminarium i Zaire och på gymnasiet här i Sverige
            under beteckningen adjunkt. Andra må bedöma hur jag har klarat
            av undervisningen, men om den lärarutbildning som vi nu haft under
            några år är ett svar på att adjunkterna inte klarade av grundskolan,
            tycker jag att den var en dålig utgångspunkt för en ny lärarutbildning.
          </note>
          <note>
            Jag skall inte klandra den lärarutbildning som vi ännu inte sett
            mycket resultat av. Jag har fått en del brev från oroliga studerande,
            som just nu håller på att avsluta sin lärarutbildning. Jag tycker
            att det är en skada om de går ut skolan med känslan av att den
            utbildning som de har fått inte är bra. Många säger att de är
            stolta över den utbildning som de har fått och tycker att det
            är en mycket bra utbildning.
          </note>
          <note>
            Jag har skrivit till dem och sagt att de skall fortsätta att
            vara förhoppningsfulla och glada över den utbildning som de fått.
            Det jag bl.a. har använt till min argumentation för att de inte
            skall hysa oro är att man alltid från den tid då jag själv gick
            i skolan har mött lärare med många olika slags utbildningar.
          </note>
          <note>
            Jag minns min engelsklärarinna, fröken Malm, med mycket stor
            glädje. Hon hade fått högre lärarinneseminarieutbildning. Det
            var en alldeles utmärkt lärare, som lade fina grunder i engelska
            och gjorde mig intresserad av språk för all framtid.
          </note>
          <note>
            Jag minns också med stor glädje från realskolan i lilla staden
            Åmål en lärare som hette Gullberg. Han var min lärare i historia.
            Han höll på att doktorera.
          </note>
          <note>
            Han öppnade en helt ny värld för oss småstadsungar.
          </note>
          <note>
            Han talade om universitetet och den utbildning som man fick där,
            om man gick vidare för att doktorera.
          </note>
          <note>
            Jag tror att det var han som fick mig att söka mig vidare till
            studier vid universitet, vilket annars kanske inte hade varit
            så naturligt för mig.
          </note>
          <note>
            Det var likadant när jag arbetade vidare. Kolleger av olika slag
            -- vidareutbildade folkskollärare och lågstadielärare, som sedan
            har undervisat både på högstadiet och i gymnasiet, lärare som
            doktorerat, adjunkter -- har allesammans samarbetat på ett alldeles
            utmärkt sätt. Vi har lärt av varandra och vidgat varandras vyer.
            Jag är övertygad om att detta kommer att fortsätta också nu när
            det blir ytterligare en kategori som har en annan utbildning,
            samtidigt som det byggs på och öppnas för en parallell lärarutbildning.
          </note>
          <note>
            Jag tycker inte att man skall vare sig uppvärdera eller nedvärdera
            det ena och det andra. Men jag är övertygad om att goda ämneskunskaper
            är en bra last som alla lärare behöver. Detta utesluter inte att
            man behöver didaktik, metodik, pedagogik, psykologi och allt det
            andra. Lena Hjelm-Wallén sade i går om den egentliga lärarutbildningen
            --
          </note>
          <note>
            didaktiken, pedagogiken osv. -- att det är den som är yrkesutbildningen,
            men det kan jag inte gå med på. Vad skulle det då vara för idé
            att varva med ämnena, som man tycker är så bra i den lärarutbildning
            som vi nu har? Det är ju både--och som utgör lärarutbildningen.
            Därför blir det nog också möjligt att ha det så som det kommer
            att bli i den parallella utbildningen, dvs. att man först läser
            sina ämnen och sedan ägnar sig åt 40-
          </note>
          <note>
            poängsutbildningen i didaktik och pedagogik.
          </note>
          <note>
            Jag vill ta upp ett annat exempel, som visar att man inte utan
            vidare är kvalificerad för att vara en bra lärare bara därför
            att man läser dessa ämnen. Att studera psykologi bör ju leda till
            att man blir bra på att förstå sig på barn. Jag skulle emellertid
            inte skriva under på att psykologbarn är bättre uppfostrade eller
            att de har fått mer med sig hemifrån än andra barn. Det är inte
            riktigt så enkelt.
          </note>
          <note>
            I själva verket betyder det mycket för läraryrket att man har
            ett levande intresse för människor och förmåga att fånga andras
            intresse när man undervisar. Detta är någonting som man inte själv
            kan tillägna sig. En lärarutbildning kan bidra till att förmågan
            förbättras, men det är också en fråga om någonting som man bär
            med sig och utvecklar genom sina kontakter med människor över
            huvud taget.
          </note>
          <note>
            Innan jag slutar vill jag bara lyfta fram ytterligare två saker.
          </note>
          <note>
            Jag skulle önska en bättre introduktion på fältet.
          </note>
          <note>
            Detta har nämnts i samband med ett eventuellt lärarcertifikat.
            Jag skall inte ta upp den debatten nu. Vi har hört att om det
            läggs fram ett sådant förslag, skall detta behandlas av kammaren,
            och det är en utmärkt idé. Jag tror att en bättre introduktion
            för den nye läraren på fältet är någonting som vi allesammans
            skulle kunna ställa oss bakom, dvs. att man, när man kommer ut
            som ny lärare oberoende av vilken utbildning man har, får sig
            tilldelat en eller ett par kolleger som har ett särskilt ansvar
            under rektor. Jag tycker alltså att skolledaransvaret mycket skall
            handla om det pedagogiska ansvaret, vilket naturligtvis har stor
            betydelse för nya lärare. Att man under det första året får en
            samtalspartner eller två, som man kan gå till med sina problem
            och som också ger aktiv handledning är någonting som vi borde
            arbeta vidare på.
          </note>
          <note>
            Till sist vill jag bara nämna en sak när det gäller fortbildning
            av lärare i framför allt religionskunskapsämnet. Det har nämnts
            i propositionen att det behövs en fortbildning, och det är en
            önskan som vid många tillfällen har uttryckts från fältet. Det
            gäller inte minst kristendomsdelen i religionskunskapsämnet --
            det ämne som kanske mer än de flesta andra ämnen kräver att man
            har en god utbildning för att kunna göra ämnet intressant och
            för att känna att man har fast mark under fötterna, så att man
            på rätt sätt kan undervisa i detta viktiga ämne.
          </note>
          <note type="speaker">
            Anf. 12 STEFAN KIHLBERG (nyd):
          </note>
          <note>
            Fru talman! Ny demokrati välkomnar proposition nr 75. Vi tycker
            att den är en utomordentligt bra början. Den är så bra att vi
            valde att inte väcka en massa motioner. De förändringar vi vill
            genomföra är så pass omfattande, och vi hoppas att de kommer framgent.
            Men jag vill understryka att propositionen är en bra början.
          </note>
          <note>
            Utbildningsminister Per Unckel höll i går ett utmärkt anförande.
            Det är lätt att instämma helt och fullt i hans synpunkter. Därför
            skall jag inte upprepa det som han sade. Jag skall i stället ta
            upp några synpunkter och reflexioner ur en annan synvinkel.
          </note>
          <note>
            Först vill jag kort konstatera att propositionen uppenbarligen
            var riksdagsårets höjdpunkt i utbildningsutskottet. Den utlöste
            ett sextiofemtal motioner. Fem á sex utskottssammanträden ägnades
            åt denna proposition. Diskussionerna i utskottet var omfattande,
            vilket resulterade i det hittills tjockaste betänkandet under
            riksmötet.
          </note>
          <note>
            Visst är detta en viktig fråga, men proportionerna i förhållande
            till andra viktiga frågor gör att man sätter ett frågetecken.
            Elaka tungor talar om lärarnas dominans i riksdagen och i utbildningsutskottet
            och om cykelställsdemokrati --
          </note>
          <note>
            vad de nu kan mena med det.
          </note>
          <note>
            Lena Hjelm-Wallén sade i går att skolsamhället är emot. Sedan
            kör man en repris på det teaterstycke som sannolikt heter ''Revirpinkandets
            fröjder''
          </note>
          <note>
            eller ''Konsten att utöva lobbying''. Detta teaterstycke börjar
            bli tröttande. Det är monotont och mekaniskt. Vi har upplevt samma
            sak tre gånger under detta riksdagsår: först komvux, sedan slöjden
            och nu lärarutbildningen. Under föregående riksdagsår var det
            fråga om hemspråksundervisningen.
          </note>
          <note>
            Lobbysignalen ljuder på Stora Essingen, där
          </note>
          <note>
            Sveriges lärarförbund har sitt ''headquarter'', huvudkontor.
            Föreställningen kan börja. Sedan skickas de massproducerade breven
            ut, välformulerade och sällan underskrivna av personer, utan bara
            utskickade som något slags allmänt gödsel. Det skickas vykort
            och rings telefonsamtal. Posthögarna och papperskorgarna fylls.
            Grattis, posten och televerket, ni har goda kunder i dessa lobbyorganisationer.
          </note>
          <note>
            Dess värre är inte argumentationen särskilt högklassig. I all
            den post som jag fick var det intelligentaste argumentet: Det
            finns en risk för att studenterna väljer den nya, alternativa
            utbildningen.
          </note>
          <note>
            Betongsocialdemokratin under befäl av Lena
          </note>
          <note>
            Hjelm-Wallén skjuter trumeld med tungt artilleri.
          </note>
          <note>
            Varför? Jo, hotet och katastrofen står för dörren, nämligen valfrihet
            och alternativ för studenterna.
          </note>
          <note>
            Inte ens partibrodern Bengt Göransson, som också har varit utbildningsminister,
            förstår någonting.
          </note>
          <note>
            Han frågar mycket riktigt i en debattartikel i
          </note>
          <note>
            Dagens Nyheter: Varför är ni så låsta?
          </note>
          <note>
            Jag skulle ha litet förståelse för denna låsning om förslaget
            hade gått ut på att skrota den nuvarande lärarutbildningen, men
            det är ju inte vad det handlar om. Det handlar om att erbjuda
            ett alternativ.
          </note>
          <note>
            Diskussionen har gällt vilken utbildning som är bäst. Det borde
            vara en självklarhet att djupa kunskaper är en absolut förutsättning
            för att kunna utöva läraryrket. Tyvärr finns en tradition som
            går långt tillbaka i tiden då kunskapsförakt rådde i den svenska
            skolan. Ett synsätt som det uppenbarligen tyvärr finns företrädare
            för inom -- som man väl får kalla den -- betongsocialdemokratin.
          </note>
          <note>
            Lena Hjelm-Wallén säger att man i skolforskningen är enig om
            att det här är den enda vägen. Jag skulle vilja citera en partibroder
            till Lena Hjelm-Wallén.
          </note>
          <note>
            Han sade: ''Trams!'' Och det är precis vad det är.
          </note>
          <note>
            Skulle det här vara den enda vägen? Det brukar vara Socialdemokratin
            som just kritiserar en viss statsminister för uttrycket ''den
            enda vägen''. När det gäller lärarutbildningen skulle det här
            emellertid vara den enda vägen.
          </note>
          <note>
            Diskussionen borde naturligtvis handla om målet med lärarutbildningen.
            Rimligen är målet att få fram bra lärare. Vad menas då med bra
            lärare?
          </note>
          <note>
            Enligt Lena Hjelm-Wallén är det den som har gått den nuvarande
            lärarutbildningen. Det är också trams. Lena Hjelm-Walléns pedagogiska
            grundsyn påminner om den lilla anekdoten i vilken läraren säger
            till föräldrarna: Jag har lärt Kalle att vissla.
          </note>
          <note>
            Föräldrarna svarar: Vad konstigt, vi har aldrig hört honom vissla.
            Läraren svarar då i en överlägsen ton: Jag sade att jag hade lärt
            honom att vissla, inte att han kan vissla.
          </note>
          <note>
            Vad menas med en bra lärare? Svaret är komplext.
          </note>
          <note>
            Jag vill understryka att det inte finns något enkelt svar. Ett
            slags praktisk enkel definition skulle kunna vara att en bra lärare
            är den som skapar goda inlärningssituationer. Egentligen borde
            en lärares yrkeskunskap mätas i vilka kunskaper eleverna tillägnar
            sig och som de kan tillämpa.
          </note>
          <note>
            Jag noterade i går att det i Lena Hjelm-Walléns skolsamhälle
            inte finns några elever och föräldrar.
          </note>
          <note>
            Det finns bara lärare och anställda inom skolväsendet. Vad tycker
            då de som alltsammans egentligen är till för, och som verkligen
            borde utgöra skolsamhället, nämligen eleverna och deras föräldrar?
            De vet att det finns både bra och dåliga lärare.
          </note>
          <note>
            Lena Hjelm-Wallén säger att vanlig och allmän skolforskning visar
            att lärare måste utbildas varvat.
          </note>
          <note>
            Hon tar upp en parallell med bullbak och jäst, vilken hon hört
            av en lärarkandidat. Denne menade att man inte kan slänga in jästen
            i ugnen efter bullarna. Det är förvisso en insiktsfull lärdom,
            som också några stycken av oss har erfarit.
          </note>
          <note>
            Det är emellertid inte detsamma som att variation när man skall
            baka bullar består i att välja mellan att antingen blanda mjölet
            med sockret eller sockret med mjölet. För Lena Hjelm-Wallén är
            detta uppenbarligen variation. Det är det inte är för oss. Jag
            konstaterar att Lena Hjelm-Walléns kokbok sannolikt är världens
            tunnaste. I den finns det ett recept för bullar, ett för kalops
            och ett för pölsa. I den finns inget recept för biffstek med lök
            och för biff à la Rydberg. Alltsammans ersätts med ett enda recept
            för pytt i panna. Den rätten skulle kanske kunna kallas mischmasch.
          </note>
          <note>
            Vad menas då med en bra lärare? Jag känner till en person som
            rätt många var ense om var en bra lärare i fysik. Han var filosofie
            studerande, garanterat obehörig, utomordentligt kunnig och dessutom
            så fräck att han under optiklektionerna använde cigarrök i stället
            för enligt instruktionen kritdamm, för att illustrera strålgången.
            Han tyckte instruktionen var trams. Naturligtvis är det allvarligt
            förbjudet och omoraliskt att använda cigarrök, men ingen kritiserade
            honom för hans agerande, och eleverna tyckte att han var en utomordentligt
            bra lärare.
          </note>
          <note>
            Det finns en bankskola i Linköping, i vars styrelse jag en gång
            satt. Vi i styrelsen var förtvivlade. Ut från skolan kom elever
            som hade fått lära sig sådant om bankväsendet som var aktuellt
            på 50-talet. När vi tog upp detta förhållande i styrelsen konstaterades
            sorgset att läroplanen måste följas.
          </note>
          <note>
            Att verkligheten var helt annorlunda var att beklaga.
          </note>
          <note>
            Det finns andra inspirerande källor. Skolan är faktiskt inte
            Sveriges i särklass största utbildningsinstitution, utan försvaret.
            Det finns mycket kunskaper att inhämta från försvaret. I
          </note>
          <note>
            försvaret ligger man långt framme när det gäller pedagogik. Det
            gäller inte minst försvarets brevskola och försvarets forskningsanstalt.
            Det finns mycket pedagogisk forskning som tyvärr ej når skolans
            värld, eftersom den är isolerad.
          </note>
          <note>
            Sveriges försvar har Sveriges i särklass största och bästa ledarutbildningsinstitut.
            Jag menar självfallet inte att man skall flytta över utbildningen.
            Man kan däremot söka litet inspiration till hur man kan skapa
            goda inlärningssituationer.
          </note>
          <note>
            Diskussionen borde som sagt gälla vad som menas med bra lärare.
            Ett annat kriterium på bra lärare är någon som kan upprätthålla
            bra diciplin, så att det är tyst och lugnt i ett klassrum. Det
            är en nödvändig förutsättning för inlärning. Man kan då konstatera
            att det uppenbarligen finns många lärare som inte är bra. De klarar
            nämligen inte av detta, vilket de tillstår ganska öppet.
          </note>
          <note>
            En bra lärare har personlig auktoritet, god självkännedom och
            kan hantera gruppdynamik och relationer mellan elever och lärare.
            Ingenting av detta lär man sig på lärarhögskolan. Man kan också
            konstatera att alla lärare har minst 12 års erfarenhet av utbildning,
            skola och inlärning innan de börjar på lärarhögskolan. De har
            ju gått i skolan som elever och rimligen lärt sig ganska mycket.
            Vi tycker därför att diskussionen mer borde gälla kvalitetskontroll
            för att säkerställa en hög kvalitet i skolan. I det perspektivet
            är certifikat, eller som vi kallar det legitimation, en nödvändighet.
            Vi i Ny demokrati vill också införa censorer, som fortlöpande
            kontrollerar kvaliteten. Vi anser också att det är självklart
            att eleverna skall vara med och bedöma kvaliteten, eftersom de
            är bäst skickade att utvärdera själva undervisningssituationen.
          </note>
          <note>
            Eleverna betalar priset för undermåliga lärare, och det är ett
            högt pris. Det handlar ju om elevernas framtid. Man måste därför
            ta tag i detta problem, som alla vet finns. Det finns alldeles
            för många dåliga lärare. Frågan är utomordentligt laddad, det
            vet jag. Jag har pratat i många lärarrum om den här frågan, och
            lärarna blir väldigt tysta, de sänker rösten och erkänner problemet
            men säger att man inte kan göra något åt problemet och att man
            inte --
          </note>
          <note>
            som de säger -- kan bli av med de dåliga lärarna.
          </note>
          <note>
            Synsättet att ''bli av med'' är rätt otäckt.
          </note>
          <note>
            Min erfarenhet från näringslivet är att man tar hand om människor
            som inte lyckas i sin arbetssituation.
          </note>
          <note>
            Man försöker kartlägga vilka sidor som är deras starka, eftersom
            de sidorna uppenbarligen inte kommit fram i en situation där det
            inte går bra, och de här människorna hjälps till en annan utveckling.
          </note>
          <note>
            Detta förfaringssätt borde vara självklart även i skolan.
          </note>
          <note>
            Europas bästa skola måste få Europas bästa lärare.
          </note>
          <note>
            Utbildningen är en mycket liten del när det gäller att få fram
            Europas bästa lärare. Det är många vägar som leder till bra lärare,
            ju fler öppna vägar desto bättre. Självfallet måste vi ha fortlöpande
            kvalitetskontroll och bra utvecklingsmöjligheter för lärarna.
          </note>
          <note>
            Vi måste även ha positiva avvecklingsmöjligheter.
          </note>
          <note>
            I dag finns det praktiskt taget ingen möjlighet för ambitiösa
            lärare att utvecklas vidare inom skolans värld, varför de ofta
            väljer att lämna den och gå till näringslivet där möjligheter
            erbjuds. Naturligtvis kan man bli rektor, men då frångår man ju
            själva läraryrket. Vi vill öppna fler karriärvägar i syfte att
            möjliggöra för andra i det övriga yrkeslivet att komma till skolan,
            lika väl som vi vill att individuell lönesättning skall vara en
            självklarhet.
          </note>
          <note>
            Fru talman! Låt oss en gång för alla sätta punkt för
          </note>
          <note>
            70- och 80-talets kunskapsförakt och flumpedagogik.
          </note>
          <note type="speaker">
            Anf. 13 MARGITTA EDGREN (fp) replik:
          </note>
          <note>
            Herr talman! Jag satt här och blev både ledsen och arg efter
            Stefan Kihlbergs inledning. Han försöker ge en bild av utbildningsutskottets
            arbete och liknar det vid en ''cykelställsdemokrati'', ett kafferep
            och en skock vilsna får på grönbete. Det är en bild som jag definitivt
            vill att Stefan Kihlberg skall gå upp på nytt i debatten och ta
            avstånd ifrån.
          </note>
          <note>
            Det är möjligt att Stefan Kihlberg tycker sig vara rolig, och
            då på utskottets bekostnad. Men jag tycker i varje fall att han
            måste inse att denna rolighet tar udden av vad han sedan säger,
            eftersom man blir så blockerad av detta. Det är både förakt och
            nedvärdering. Jag kände det personligen som om han slog mig rakt
            i ansiktet. Är det detta som var meningen med Stefan Kihlbergs
            anförande, har han lyckats. Om det inte var meningen, var då snäll
            och ta avstånd från dessa ord.
          </note>
          <note type="speaker">
            Anf. 14 STEFAN KIHLBERG (nyd) replik:
          </note>
          <note>
            Fru talman! Det var absolut inte min avsikt att förnärma Margitta
            Edgren. Svaret ligger möjligen i det Margitta Edgren själv säger,
            nämligen att hon blev så förnärmad och affekterad att hon blev
            blockerad.
          </note>
          <note>
            Det är ingen hemlighet att vi i Ny demokrati är kritiska till
            riksdagens arbetsformer. Det var i princip vad jag sade, fastän
            på ett något annat sätt.
          </note>
          <note type="speaker">
            Anf. 15 MARGITTA EDGREN (fp) replik:
          </note>
          <note>
            Fru talman! Jag är inte förnärmad. Jag är förbannad. Jag tycker
            att det är två helt olika känslolägen. Enlig min uppfattning präglas
            arbetet i utbildningsutskottet från båda sidor av bordet av saklighet,
            allvar, kompetens och respekt för varandra. Det är minst av allt
            fråga om något slags
          </note>
          <note>
            ''cykelställsdemokrati''.
          </note>
          <note type="speaker">
            Anf. 16 SÖREN LEKBERG (s):
          </note>
          <note>
            Fru talman! Jag tänker ta upp en fråga i detta tjocka betänkande,
            nämligen lokaliseringen av lärarhögskolan i Stockholm. Det är
            en fråga som har varit föremål för en omfattande diskussion under
            lång tid.
          </note>
          <note>
            Jag vill först klargöra den inställning som
          </note>
          <note>
            Socialdemokraterna i Stockholms län har i denna fråga. Vi har
            från vår sida tålmodigt arbetat under många år för att decentralisera
            den högre utbildningen och forskningen i Stockholms län.
          </note>
          <note>
            Stockholms län är den största regionen i landet och har ungefär
            en femtedel av landets befolkning. För att skapa goda betingelser
            i detta län ter det sig då naturligt att försöka sprida den verksamhet
            som redan finns i länet.
          </note>
          <note>
            Vi kan inte begära att vi skall få ytterligare resurser utöver
            dem som folkmängden ger anledning till.
          </note>
          <note>
            Det är därför också naturligt att målmedvetet arbeta för att
            sprida forskningen och utbildningen i länet. Vi tror nämligen
            att decentralisering och mångfald är någonting som skapar kreativitet.
            Vi kan också till vår glädje konstatera att den uppfattningen
            till fullo delas av de socialdemokratiska ledamöterna i utskottet.
          </note>
          <note>
            Samtidigt är det beklagligt att samma uppfattning inte råder
            inom andra partier, även om det kanske finns några enstaka undantag.
            Men de företrädarna har inte fått något inflytande över besluten,
            utan deras röster har klingat ohörda.
          </note>
          <note>
            Vi kan nu se att denna fråga kommer fram till ett avgörande.
            Vi kan dessvärre befara att lärarhögskolan kommer att forsätta
            att brottas med det problem som varit orsaken till dessa långa
            diskussioner, nämligen mycket besvärliga lokalförhållanden. Det
            var detta som var utgångspunkten för diskussionen om omlokalisering.
            Man ville ge lärarhögskolan ändamålsenliga moderna lokaler sammanhållna
            i s.k. campusmiljö. Det var då som valet föll på
          </note>
          <note>
            Södertälje.
          </note>
          <note>
            Den dåvarande regeringen lade fram förslaget, och riksdagen begärde
            ytterligare utredningar. Sådana utredningar har gjorts. Tunga
            remissinstanser tillstyrkte en lokalisering till Södertälje, men
            sedermera har regeringen stannat för att man skall fortsätta att
            utnyttja de gamla lokalerna vid
          </note>
          <note>
            Rålambshov.
          </note>
          <note>
            Man talar nu också om att man skall utreda ett alternativ i Brunnsviken.
            Då bör man samtidigt vara på det klara med att Brunnsvikensområdet
            är ett av våra få historiskt unika områden i landet. Det handlar
            om den s.k. Ekoparken, eller rättare sagt,
          </note>
          <note>
            1700-tals parken. Här har riksdagen i andra sammanhang uttalat
            sig för att man skall bevara detta område så långt det är möjligt.
          </note>
          <note>
            I detta sammanhang vill jag ställa en fråga till Larz
          </note>
          <note>
            Johansson. Han anklagade Socialdemokraterna för att inte lägga
            fram några kostnadskalkyler för
          </note>
          <note>
            Södertäljealternativet. Jag kan förstå att det är ett sätt för
            Larz Johansson att smita undan debatten.
          </note>
          <note>
            Men vilka kostnadskalkyler finns för en fortsatt verksamhet vid
            Rålambshov eller en eventuell nybyggnation vid Brunnsvikensområdet?
          </note>
          <note>
            Fru talman! Om nu riksdagen följer utskottsmajoritetens förslag
            kan man på goda grunder utgå ifrån att lärarhögskolan i Stockholm,
            även om den kommer att vara kvar som en enskild lärarhögskola,
            får leva kvar i bristfälliga lokaler under lång tid framöver.
          </note>
          <note>
            Jag vill därför för lärarhögskolans bästa yrka bifall till reservation
            14.
          </note>
          <note type="speaker">
            Anf. 17 LARZ JOHANSSON (c) replik:
          </note>
          <note>
            Fru talman! Jag noterar att Sören Lekberg försöker säga ungefär
            samma saker som tidigare Lena
          </note>
          <note>
            Hjelm-Wallén, och därmed ge intryck av att det skulle finnas
            en konsekvent och samfälld socialdemokratisk uppfattning om lokaliseringen
            av lärarhögskolan.
          </note>
          <note>
            Jag vill då fråga Sören Lekberg följande. Gav inte den socialdemokratiska
            regeringen strax före valet förra året ett klart och entydigt
            besked om att det förslag regeringen ville gå fram med var att
            dela lärarhögskolan, förlägga vissa delar --
          </note>
          <note>
            förskollärarutbildning och tidigarelärarutbildning -- till Södertälje
            och låta resten vara kvar i Stockholm? Är det med sanningen överenstämmande?
            Om svaret på den frågan är ja, undrar jag vad det är som gör att
          </note>
          <note>
            Socialdemokraterna nu i opposition radikalt har ändrat uppfattning.
          </note>
          <note>
            När man har ändrat uppfattning på detta sätt, tycker jag att
            det är rimligt att få ett besked om man åtminstone något så när
            har en uppfattning om vilka investeringsbehov det är fråga om.
            Om detta skall vara ett realistiskt förslag som skulle kunna gå
            att genomföra inom överskådlig tid, måste man veta något om vad
            det kostar och var man skall ta pengarna ifrån.
          </note>
          <note>
            Om riksdagen nu kan fatta detta beslut, menar jag att vi får
            ett klart besked om lärarhögskolans fortsatta existens som en
            sammanhållen högskola lokaliserad i Stockholm. Man kan då starta
            en målmedveten upprustning av de nuvarande lokalerna och successivt
            ta i anspråk resterande delar av sjukhusområdet. På detta sätt
            kommer man under ett antal år, vilket vi är medvetna om kommer
            att krävas, att kunna bygga upp en fungerande lärarhögskola med
            en relativt sammmanhållen lokalisering.
          </note>
          <note>
            De delar av ämnesundervisningen som för närvarande bedrivs vid
            universitetet, kommer naturligtvis även i fortsättningen att bedrivas
            där.
          </note>
          <note>
            Det skulle inte vara möjligt med campusidéen i
          </note>
          <note>
            Södertälje.
          </note>
          <note type="speaker">
            Anf. 18 SÖREN LEKBERG (s) replik:
          </note>
          <note>
            Fru talman! Larz Johansson argumenterar litet märkligt. Han har
            ju tidigare tillhört dem som varmt har uttalat sig för decentralisering
            och spridning av högskoleutbildning och forskning. Nu anlägger
            han rent kamerala synpunkter.
          </note>
          <note>
            Jag har naturligtvis förståelse för kostnaderna. Men man bör
            då samtidigt tala om vad det kostar att göra en upprustning, ombyggnad
            och utökning vid
          </note>
          <note>
            Rålambshovsområdet. Det är också ett känsligt markområde i centrala
            Stockholm. Men vi får inte något besked om vad det kostar att
            bygga nytt vid
          </note>
          <note>
            Brunnsvikensområdet. Därför finns det inte någon anledning att
            vara så upprörd över att man inte kan få några exakta besked om
            kostnaden vid en lokalisering till Södertälje.
          </note>
          <note>
            Den historiebeskrivning Larz Johansson har givit är något felaktig.
            Det är riktigt att den socialdemokratiska regeringen i budgetpropositionen
            1989 lade fram förslaget att lärarhögskolan i Stockholm skulle
            lokaliseras till
          </note>
          <note>
            Södertälje. Det är också riktigt att riksdagen sedan begärde
            ytterligare analyser. Det tillsattes en särskild utredningsman,
            som kom fram till att utbildningen skulle spridas i Stockholms
            län och att
          </note>
          <note>
            Södertälje var ett bra alternativ. Förslaget gick ut på remiss.
            Tunga remissinstanser som länsstyrelsen i Stockholms län och Stockholms
            läns landsting tillstyrkte förslaget. Det blev sedan föremål för
            en lång beredningsprocess i regeringskansliet.
          </note>
          <note>
            Jag är i och för sig den första att beklaga att beredningsprocessen
            drog ut på tiden. Sedan redovisade utbildningsdepartementet i
            ett pressmeddelande hur beredningen av frågan framskred. Det fanns
            inget förslag från den dåvarande socialdemokratiska regeringen
            om att
          </note>
          <note>
            1989 års beslut skulle frångås. Det här är den sanna historiebeskrivningen.
          </note>
          <note>
            Nu finns det en möjlighet att här ta ställning i frågan på ett
            sätt som skulle vara bra från regionens synpunkt. Men jag konstaterar
            att Larz Johansson har ändrat uppfattning och att han nu försöker
            kamouflera detta med olika kamerala argument.
          </note>
          <note type="speaker">
            Anf. 19 LARZ JOHANSSON (c) replik:
          </note>
          <note>
            Fru talman! Det är alldeles riktigt som Sören
          </note>
          <note>
            Lekberg säger att regeringen lade fram ett förslag
          </note>
          <note>
            1989. Utbildningsutskottet fann då förslaget så dåligt underbyggt
            att det inte var möjligt att fatta något beslut.
          </note>
          <note>
            Som Sören Lekberg har sagt har frågan stötts och blötts i utbildningsdepartementet
            och i olika utredningar under åren fram till strax före valrörelsen
            1991. Då kom det besked från den socialdemkratiska regeringen
            att utbildningen vid lärarhögskolan skulle delas upp. Återigen
            skulle förskollärarutbildningen och lärarutbildningen för årskuserna
            1--7 lokaliseras till Södertälje -- men inte resterande utbildning.
            Vad är det som gör att
          </note>
          <note>
            Socialdemokraterna i oppositionsställning helt plötsligt har
            ändrat uppfattning och nu varmt talar för den campusidé man under
            tre års tid inte hade förmåga att lägga fram ett nytt förslag
            om till riksdagen?
          </note>
          <note>
            Jag begär inte några exakta kostnadsberäkningar.
          </note>
          <note>
            Men jag vill veta om ni på något sätt har gjort en uppskattning.
            Är det fråga om 1 miljard eller 2
          </note>
          <note>
            miljarder kronor? På vilket sätt skulle detta finansieras?
          </note>
          <note>
            Jag har i grunden inte ändrat uppfattning när de gäller behovet
            av att decentralisera utbildning och att använda utbildningsinsatser
            också som en drivkraft i regional utveckling. Men de regionalpolitiska
            skälen får inte styra när de utbildningspolitiska besluten fattas.
            Varje högskola skall naturligtvis lokaliseras efter egna meriter.
            Att det därefter blir regionalpolitiska effekter på köpet är självklart
            en fördel. De effekterna skall tas till vara. Men det går inte
            att fatta utbildningspolitiska beslut enbart från en regionalpolitisk
            ståndpunkt.
          </note>
          <note>
            Jag tror att Sören Lekberg kan ge mig rätt att de ekonomiska
            förutsättningarna att diskutera en investering i den storleksordningen
            tedde sig litet annorlunda 1989 i förhållande till 1992. Jag tror
            också att Sören Lekberg inser att det finns vissa ändrade förutsättningar
            när det gäller finansieringen av en sådan stor investering.
          </note>
          <note type="speaker">
            Anf. 20 SÖREN LEKBERG (s) replik:
          </note>
          <note>
            Fru talman! Det pressmeddelande Larz Johansson talar om kom i
            september 1991. Pressmeddelandet var inte från regeringen utan
            från departementet, och den pågående beredningsprocessen beskrevs
            i meddelandet. Det fanns inte någon färdig proposition. Jag beklagar
            i och för sig att det inte fanns någon proposition och att beredningen
            tog lång tid. Det fanns alltså inget socialdemokratiskt förslag
            som innebar att man gick ifrån den uppfattning som fanns 1989.
          </note>
          <note>
            Larz Johansson talar nu så mycket om ett nytt kostnadsläge osv.
            och att man skall ha kvar förslaget om Rålambshovsparken. Där
            skall det ske en upprustning osv. Det tyder på att lärarhögskolan
            i Stockholm visserligen kommer att finnas kvar som en sammanhållen
            lärarhögskola. Men det går inte att se fram emot några större
            anslag till upprustning. Högskolan kommer att dömas av majoriteten
            till att få fortsätta sin tillvaro i splittrade och bristfälliga
            lokaler. Jag beklagar detta. Det hade varit till stor fördel om
            högskolan så småningom hade kunnat flytta över till moderna och
            ändamålsenliga lokaler i en campusmiljö. Jag tror också att det
            hade varit samhällsekonomiskt lönsamt.
          </note>
          <note>
            Fru talman! Till sist konstaterar jag att Larz
          </note>
          <note>
            Johansson har övergett sin tidigare uppfattning om decentralisering.
          </note>
          <note>
            Talmannen anmälde att Larz Johansson anhållit att till protokollet
            få antecknat att han inte ägde rätt till ytterligare replik.
          </note>
          <note type="speaker">
            Anf. 21 CHRISTINA LINDERHOLM (c):
          </note>
          <note>
            Fru talman! Jag tycker att det är mycket angeläget att lärarhögskolan
            i Stockholm äntligen får besked om sin framtid. Det kan riksdagen
            ge lärarhögskolan i dag, vilket skulle vara av stort värde.
          </note>
          <note>
            Det finns goda förutsättningar att skapa ett bra campus vid Rålambshov.
            Stockholm stad har tagit fram underlag för en sådan utveckling.
            Jag tycker att det finns skäl att titta närmare på det underlaget.
            Det är ett bättre alternativ än en samlokalisering med universitetet
            vid Brunnsviken.
          </note>
          <note>
            Fru talman! Jag vill inleda mitt anförande med att citera ett
            avsnitt ur min motion. Det är i sin tur ett citat ur UHÄ:S rapport
            1986:32 om ny grundskollärarutbildning.
          </note>
          <note>
            ''I såväl propositionen'', alltså den om ny grundskollärarutbildning,
            ''som utbildningsutskottets betänkande framhålls att lärarutbildningen
            skall omfatta alla delar av lärarens verksamhet. En mängd angelägna
            lärarkunskaper anges. För att detta syfte med utbildningen skall
            kunna förverkligas är det nödvändigt att ämnesstudiernas yrkesinriktning
            främträder tillräckligt tydligt. En sådan inriktning mot läraryrket
            åstadkoms framför allt genom att ämnesstudierna får en tydlig
            didaktisk karaktär och genom att ämnesstudier och praktisk-pedagogisk
            utbildning varvas. I den lokala planeringen kan det vara nödvändigt
            att utnyttja pedagogisk, metodisk och annan expertkunskap också
            inom ämnesstudiernas ram. Därmed kan gränsen mellan ämnesstudier
            och praktisk-pedagogisk utbildning hållas öppen.''
          </note>
          <note>
            För mig är det här yttrandet fortfarande i högsta grad relevant.
            Det handlar ytterst om vad som är bra för eleverna. Självfallet
            är ämneskunskaper viktiga. Men det allra viktigaste är elevernas
            vilja, intresse och förmåga att tillgodogöra sig de kunskaper
            som är nödvändiga för att de själva skall kunna värdera och sätta
            in kunskaper och erfarenheter i ett användbart sammanhang och
            tillämpa dem på olika sätt.
          </note>
          <note>
            Elevperspektivet har fått låg prioritet i propositionen. Ändå
            är det för elevernas skull vi skall skapa en ännu bättre skola.
          </note>
          <note>
            Respekten för eleven är ett grundläggande förhållningssätt som
            måste genomsyra skolan. Det innebär alla elevers rätt att gå till
            skolan med glädje och att få den undervisning som behövs utifrån
            de olika förutsättningar eleverna bär med sig. Det ställer krav
            på skolan när man formulerar den lokala arbetsplanen och de pedagogiska
            mål man skall ha i förhållande till läroplan och kommunal skolplan.
          </note>
          <note>
            Det kräver vuxna i skolan, skolledare och lärare som samarbetar
            för att tillsammans med elever och föräldrar nå de målen. Då krävs
            att lärarna har stor trygghet i sin lärarroll, att ämneskunskaper,
            pedagogik och metoder finns väl förankrade hos varje enskild lärare.
            Vuxna som samarbetar ger eleverna trygghet och underlättar inlärningen.
            Det är litet svårt att tro att en lärare som fått pedagogik och
            metodik som en särskild kurs efter ämneskunskaperna kan ha samma
            insikt som de i vilkas utbildning detta ses i ett sammanhang.
          </note>
          <note>
            All erfarenhet och även forskning, både i Sverige och andra länder,
            betonar vikten av att pedagogik och metodik kopplas till ämneskunskaperna.
          </note>
          <note>
            Därför är det något märkligt att innan det ens finns lärare som
            har gått den reguljära grundskollärarutbildningen ute i undervisningen,
            och det därmed inte har kunnat ske någon utvärdering av hur det
            fungerar i verkliga livet, konstatera att det behövs en annan
            variant. Man underkänner faktiskt någonting som man ännu inte
            vet något om. Det rimliga vore att undersöka hur något fungerar
            och göra eventuella förändringar innan man drar slutsatsen att
            något annat behövs.
          </note>
          <note>
            Jag konstaterar dock med tillfredsställelse att utskottet betonat
            några viktiga saker, framför allt hur betydelsefulla lärarnas
            insatser är för eleverna och att det är viktigt med förståelse
            för elevernas begreppsvärld och särskilda behov. Utskottet har
            alltså något högre prioriterat elevperspektivet.
          </note>
          <note>
            Utskottet betonar också att ämneskunskaperna som ges inom ramen
            för den nu föreslagna utbildningen skall vara relevanta för undervisningen.
            Det är bra.
          </note>
          <note>
            Jag känner också ett behov av att påpeka att jag instämmer i
            att det skall finnas fler ingångar till läraryrket. Det har jag
            också markerat i min motion. Men enligt min uppfattning måste
            det vara skolans behov av bra lärare som skall utgöra grunden.
            Det finns redan i dag många som arbetar i skolan eller förskolan
            som skulle vilja skaffa sig formell behörighet i läraryrket. I
            de fallen behövs möjlighet att skaffa sig den kompetensen, vilket
            borde kunna ske på olika sätt, bl.a. genom individuella studieprogram.
          </note>
          <note>
            Det kan t.o.m. bli så, vilket också nämns i betänkandet, att
            lärare med för få ämnen i sin utbildning kommer att få svårt att
            få jobb. Den enskilda skolan kan inte alltid åstadkomma fulla
            tjänster åt lärare med för smal kompetens.
          </note>
          <note>
            Jag kan inte se annat än att det förslag om lärarutbildning som
            riksdagen nu skall ta ställning till innebär att man tar ett steg
            tillbaka. Dessutom kan det t.o.m. bli så att elever luras in i
            en återvändsgränd, om de förleds att tro att denna variant uppfyller
            de krav som kommer att ställas på framtidens lärare. Det handlar
            inte om att begränsa studenternas rätt att välja, det vill jag
            betona särskilt, utan om att tillgodose grundskolans elevers behov
            av och rätt till en skola med kunniga och allsidiga lärare.
          </note>
          <note>
            Det finns många tecken som tyder på att lärare behöver en bredare
            kompetens. Det behövs kunskaper om barns utveckling, om barn med
            särskilda behov, kunskaper i att hantera olika krissituationer,
            förmåga att samarbeta med vuxna, både andra lärare och föräldrar,
            kunskap om det enskilda samtalets funktion och om hur det skall
            få betydelsen av ett utvecklingssamtal som stöd för eleven och
            som visar föräldrar hur de kan och skall medverka i inlärningsprocessen.
            Förutsättningarna för att dessa krav skall tillgodoses är bättre
            -- inte helt bra, men bättre -- i den reguljära lärarutbildningen.
          </note>
          <note>
            Fru talman! Trots att utbildningsutskottets betänkande nr 20
            på några punkter har närmat sig synpunkterna i min motion, tycker
            jag fortfarande att min motion är bättre och bättre tillgodoser
            de krav eleverna har rätt att ställa på sina lärare. Jag yrkar
            därför bifall till yrkandena 1--5 i min motion.
          </note>
          <note type="speaker">
            Anf. 22 STEFAN KIHLBERG (nyd) replik:
          </note>
          <note>
            Fru talman! Jag har två frågor till Christina
          </note>
          <note>
            Linderholm. Jag kan instämma i mycket av det hon säger. Eftersom
            hon pratar mycket om bra lärare skulle jag vilja ha en precisering:
            Vad menar
          </note>
          <note>
            Christina Linderholm med en bra lärare?
          </note>
          <note>
            Den andra frågan lyder: Vilket konkret råd vill
          </note>
          <note>
            Christina Linderholm ge föräldrar till barn som har lärare som
            inte är bra utan uppenbarligen och bevisligen är dåliga?
          </note>
          <note type="speaker">
            Anf. 23 CHRISTINA LINDERHOLM (c)
          </note>
          <note>
            replik:
          </note>
          <note>
            Fru talman! En bra lärare är, precis som jag sade i mitt anförande,
            en lärare som har bredd och allsidighet. Jag frågade i går min
            dotter, som går sista året i gymnasieskolen, vad en bra lärare
            är. --
          </note>
          <note>
            Det är en lärare som är kunnig, lyhörd, som har förmåga att fånga
            upp stämningarna i klassen, förmåga att lyfta de elever som är
            tysta och kanske inte vågar komma fram med vad de tycker och vad
            de vill veta. Hon lyfte fram en mängd egenskaper hos en bra lärare.
            Samtidigt konstaterade hon att det kanske inte var alla lärare
            som uppfyllde de kraven.
          </note>
          <note>
            Jag kan dela uppfattningen att vi behöver flera bra lärare i
            skolan, lärare som uppfyller krav på en bredare kompetens och
            som har denna lyhördhet för eleverna. Men jag tror inte att man
            uppnår det enbart genom att ge mera ämneskunskaper. Jag tror att
            det behövs en större bredd. Det är därför jag har väckt min motion
            och ställt de krav jag har framfört i talarstolen.
          </note>
          <note type="speaker">
            Anf. 24 STEFAN KIHLBERG (nyd) replik:
          </note>
          <note>
            Fru talman! Jag tackar för det svaret och konstaterar att det
            är lätt att instämma i den beskrivningen. Men jag konstaterar
            också att många av de faktorer som Christina Linderholm beskriver
            är personliga egenskaper som är kopplade till personlig mognad.
            Det lär man sig inte, vare sig lärarutbildningen är varvad eller
            ej.
          </note>
          <note>
            Det krävs betydligt mycket mer.
          </note>
          <note>
            Jag upprepar min andra fråga: Vilket konkret och handfast råd
            vill Christina Linderholm ge föräldrar med barn som har lärare
            som inte är bra?
          </note>
          <note type="speaker">
            Anf. 25 CHRISTINA LINDERHOLM (c)
          </note>
          <note>
            replik:
          </note>
          <note>
            Fru talman! Självfallet krävs personliga egenskaper hos lärare.
            Jag tror inte att man åstadkommer sådana med det förslag till
            lärarutbildning vi behandlar i dag. Det är helt andra värderingar
            och synpunkter som man måste ha. Man måste kunna värdera eleverna
            under utbildningstiden. Det menar jag att man har större möjlighet
            att göra i den reguljära lärarutbildningen än om man kommer från
            universitetet och skall läsa de 40
          </note>
          <note>
            poängen pedagogik.
          </note>
          <note>
            Stefan Kihlberg frågar hur man skall göra som förälder för att
            bli av med en dålig lärare -- jag vet inte om Stefan Kihlberg
            använde det uttrycket i sin replik, men han använde det tidigare
            i sitt anförande. Detta är en fråga för lärare, skolledare och
            föräldrar gemensamt, som man måste våga ta i.
          </note>
          <note>
            Man måste kunna diskutera möjligheter för lärare att få fortbildning,
            att få ökade insikter om hur de själva skall agera för att utöka
            sin kompetens på olika områden. Man skall också kunna säga att
            det inte är lämpligt för en viss person att vara lärare;
          </note>
          <note>
            vederbörande får söka sig en annan utbildning. Jag tycker att
            vi måste vara så raka mot eleverna att vi vågar säga att vissa
            inte passar.
          </note>
          <note>
            Talmannen anmälde att Stefan Kihlberg anhållit att till protokollet
            få antecknat att han inte ägde rätt till ytterligare replik.
          </note>
          <note type="speaker">
            Anf. 26 CATARINA RÖNNUNG (s):
          </note>
          <note>
            Fru talman! Kammaren behandlar i dag ett betänkande om ny lärarutbildning,
            dess dimension och lokalisering.
          </note>
          <note>
            I den motion jag skall tala för finns tre yrkanden till förmån
            för högskolan i Jönköping. Som jag tidigare vid upprepade tillfällen
            sagt anser jag att statsmakterna på ett orättvist sätt snålar
            med resurser till denna högskola, men hoppas att en förändring
            skall vara i sikte -- någon gång. Skolan förtjänar detta. Jag
            vänder mig emot att inga av de
          </note>
          <note>
            540 platser som skall inrättas lokaliseras till
          </note>
          <note>
            Jönköping, och jag vill anföra följande skäl.
          </note>
          <note>
            Lärarutbildningen vid högskolan i Jönköping har en lång tradition
            och gott renommé. Utbildningen finns på grundskollärarlinjen årskurs
            1--7 med 150
          </note>
          <note>
            nybörjarplatser, på fritidspedagoglinjen med 60
          </note>
          <note>
            nybörjarplatser och på förskollärarlinjen med 120
          </note>
          <note>
            nybörjarplatser.
          </note>
          <note>
            Högskolans egentliga upptagningsområde för lärarutbildningar
            är stort och befolkningsrikt och omfattar -- förutom Jönköpings
            län -- Skaraborgs och Norra Älvsborgs län. Inom detta upptagningsområde
            bor ca 1 miljon människor.
          </note>
          <note>
            Inom upptagningsområdet finns väl utbyggda kommunikationer, och
            Jönköping som kommunikationscentrum får allt större betydelse.
          </note>
          <note>
            Studerande kan i dag pendla mellan Jönköping och
          </note>
          <note>
            Skövde dagligen med tåg.
          </note>
          <note>
            Lärarutbildarnas ämnesmässiga kompetens är hög;
          </note>
          <note>
            av 65 lärare är 17 lektorsbehöriga. Därutöver finns en fördjupad
            kompetens inom det specialpedagogiska området.
          </note>
          <note>
            Forsknings- och utvcklingsarbeten bedrivs inom olika profilområden
            där forskarna också undervisar på grundutbildningarna.
          </note>
          <note>
            Bra lärare leder till en hög rektrytering av studerande till
            högskolans lärarutbildningar.
          </note>
          <note>
            Lärarutbildningarna ligger i topp i landet vad gäller elevrekrytering,
            om man undantar storstadsregionerna.
          </note>
          <note>
            Som exempel på den goda rekryteringen kan nämnas grundskollärarlinjen,
            årskurs 1--7. Den har under de första åren över hela landet dragits
            med tomma platser på grund av lågt antal behöriga sökande. I Jönköping
            däremot kunde redan vid antagningen höstterminen 1990 samtliga
            120 platser fyllas, och höstterminen 1991 påbörjade över 150
          </note>
          <note>
            studerande utbildningen.
          </note>
          <note>
            Som enda utbildningsort utanför storstäderna fyllde Jönköping
            vid denna antagning samtliga tilldelade 60 platser på fördjupningen
            i matematik och naturorienterande ämnen. Jag framhåller detta
            mot bakgrund av att det i propositionen klagas på att tillströmningen
            till lärarutbildningen varit ojämn i landet och att direkta rekryteringsproblem
            för grundskollärarutbildningen med inriktning på årskurs 4--9
            med specialisering i matematik och naturorienterande ämnen funnits.
          </note>
          <note>
            Vidare efterlyser vi i motionen ett snabbt förslag från regeringen
            angående vidareutbildning av förskollärare till grundskollärare,
            årskurs 1--7.
          </note>
          <note>
            Planeringsarbetet för en dylik linje har pågått vid högskolan
            i Jönköping under innevarande budgetår, och skolan ligger här
            väl framme. UHÄ
          </note>
          <note>
            har för övrigt föreslagit att denna utbildning i
          </note>
          <note>
            Jönköping skall få medel redan för budgetåret
          </note>
          <note>
            1992/93.
          </note>
          <note>
            Fru talman! Jag yrkar bifall till s-reservationerna, utom reservation
            16 -- där jag har för avsikt att avstå i voteringen.
          </note>
          <note>
            I detta anförande instämde Åke Gustavsson (s).
          </note>
          <note type="speaker">
            Anf. 27 YLVA ANNERSTEDT (fp):
          </note>
          <note>
            Fru talman! Frågan om lokalisering av lärarhögskolan i Stockholm
            är i sanning en följetong. De första diskussionerna började redan
            för fem sex år sedan. Redan 1987 gjordes vissa uttalanden av dåvarande
            utbildningsministern
          </note>
          <note>
            Lennart Bodström, som förordade ett campus i södra länsdelen.
            Så kom 1989 utredningen av Claes
          </note>
          <note>
            Elmstedt, som förordade att lärarhögskolan skulle placeras i
            Södertälje. I budgetpropositionen 1989
          </note>
          <note>
            föreslogs att lärarhögskolan skulle lokaliseras till
          </note>
          <note>
            Södertälje. Det hade ju varit klädsamt om
          </note>
          <note>
            Socialdemokraterna redan då hade intagit den ståndpunkt som de
            intar i dag; i så fall hade elever och lärare vid lärarhögskolan
            redan nu kunnat arbeta i en funktionell och väl planerad skola.
          </note>
          <note>
            Det är ju inte så, som någon sade i debatten tidigare, att förslaget
            var dåligt underbyggt när det det kom 1987. Sanningen är den att
            socialdemokraterna inbördes var så oeniga att man inte kunde enas
            om det beslut som lades fram i propositionen. I stället beslöt
            man att utreda ytterligare, och man har fått en utredning som
            understryker att Södertälje är det bästa alternativet.
          </note>
          <note>
            Fortfarande är oenigheten så stor att man bestämmer sig för en
            ny utredning, och en departementspromemoria har nu varit ute på
            remiss. Här kan man faktiskt se att de pedagogiska villkoren och
            förhållandena i övrigt är lika när man väger olika alternativ
            mot varandra. Däremot har man inte alls lagt någon särskild vikt
            vid det regionalpolitiska inslaget. I de tidigare besluten har
            man begärt belysning av den inomregionala obalansen och betydelsen
            av ytterligare högre utbildning på Södertörn. Detta kommenteras
            ju knappast i propositionen den här gången, trots att remissinstanserna
            betonar att man behöver högskoleutbildning på Södertörn. Jag får
            säga att det är märkligt att regionalpolitiska hänsyn inte skall
            tas i Stockholmsområdet, medan det däremot är viktigt när det
            gäller andra län.
          </note>
          <note>
            Nu föreslås alltså i propositionen att man skall se på området
            Haga--Brunnsviken. Så sent som i november 1991 fattade regeringen
            beslut om att de berörda kommunerna, dvs. Solna och Stockholm,
            måste redovisa naturvårdens och friluftslivets intressen i planeringen
            av området, innan man gör någon ytterligare utbyggnad. Det gäller
            här ett redan högexploaterat område ute vid Frescati, där två
            tredjedelar av marken redan är tagen i anspråk.
          </note>
          <note>
            Samtidigt har också universitetet berättigade utökningsbehov
            som inte är tillgodosedda.
          </note>
          <note>
            Den här utredningen kommer naturligtvis att dra ut på tiden ytterligare
            fem sex år, till nackdel för de studerande och för lärarna vid
            lärarhögskolan i
          </note>
          <note>
            Södertälje. Uppenbarligen har också den nuvarande utbildningsministern
            gett efter för
          </note>
          <note>
            Stockholmskompisarnas påtryckningar.
          </note>
          <note>
            Vad vi nu ser fram emot är åratal av förseningar.
          </note>
          <note>
            Kvaliteten vid lärarhögskolan i Stockholm sjunker ytterligare
            -- för det är ju inte så att en skola som finns på 14--15 adresser
            ligger i spjutspetsen av den pedagogiska utvecklingen på området.
            Dessutom finner vi att regionalpolitiken i Stockholms län lämnas
            därhän.
          </note>
          <note>
            När man ser till den reservation som socialdemokraterna har lagt
            fram, skall man vara tacksam att de äntligen har insett behovet
            av att ta regionalpolitiska hänsyn också i Stockholms län när
            förhållanden i övrigt är likartade. Ett stöd till den reservationen
            innebär faktiskt att man ganska snart skulle kunna starta bygget
            i Södertälje. Man förbättrar för eleverna, man förbättrar utbildningens
            kvalitet och man stöder motverkandet av den regionala obalansen.
          </note>
          <note>
            Fru talman! Jag yrkar bifall till reservation 14.
          </note>
          <note type="speaker">
            Anf. 28 LARZ JOHANSSON (c) replik:
          </note>
          <note>
            Fru talman! Jag vill ta upp tre saker. Den ena är att jag tycker
            att Ylva Annerstedt gjorde sig skyldig till ett anmärkningsvärt
            uttalande när hon påstår att utbildningskvaliteten vid lärarhögskolan
            i
          </note>
          <note>
            Stockholm sjunker. Jag undrar vad Ylva
          </note>
          <note>
            Annerstedt har för belägg för ett sådant påstående.
          </note>
          <note>
            Den andra är ett konstaterande att när den dåvarande regeringen
            föreslog den här lokaliseringen för riksdagen 1989, var det ett
            enigt utskott som sade att vi inte kunde fatta beslut på grundval
            av det material som då förelåg, eftersom det var för bristfälligt
            för att fatta ett sådant viktigt beslut på.
          </note>
          <note>
            Den tredje är en fråga till Ylva Annerstedt. Har hon talat med
            den folkpartistiska finansministern om utrymmet för en investering
            av den här storleken?
          </note>
          <note type="speaker">
            Anf. 29 YLVA ANNERSTEDT (fp) replik:
          </note>
          <note>
            Fru talman! Det är självklart att en lärarutbildning som har
            sin undervisning spridd på så många ställen som lärarhögskolan
            i Stockholm, får vidkännas en bristande kvalitetsutveckling, i
            motsats till vad andra lärarhögskolor har. Vi behöver bara tala
            med de människor som arbetar inom området för att få veta att
            lärarhögskolan i Stockholm inte ses som den goda förebild som
            den skulle kunna vara med den goda personal som den har.
          </note>
          <note>
            Ibland krävs det faktiskt också fysiska förutsättningar för att
            man skall kunna ha det samarbete, samundervisning och samverkan
            som lärarutbildningarna kräver i dag. Det är inte fysiskt möjligt
            att åstadkomma detta i Stockholm med den organisation och de dåliga
            lokaler som man har.
          </note>
          <note>
            När det sedan gäller det föregående beslutet, var man så oenig
            att det inte gick att åstadkomma någon majoritet för att fatta
            ett beslut, inte ens bland dem som hade majoriteten vid det tillfället.
          </note>
          <note>
            Därför hamnade man på den ståndpunkten att begära ytterligare
            utredning.
          </note>
          <note>
            Att begära en ny utredning är faktiskt ingen ny modell för att
            förhala ett beslut. Det är precis vad som har hänt i den här frågan.
            Den ena gången efter den andra begär man nya utredningar, trots
            att man har mycket goda förutsättningar att fatta beslut på grundval
            av de utredningar som finns. Jag vill inte precis påstå att den
            senare utredningen har gett speciellt mycket till de informationer
            vi redan tidigare hade.
          </note>
          <note type="speaker">
            Anf. 30 LARZ JOHANSSON (c) replik:
          </note>
          <note>
            Fru talman! Det som i det förra inlägget var en sjunkande kvalitet
            har nu blivit en bristande kvalitetsutveckling, och det är självklart
            säger Ylva
          </note>
          <note>
            Annerstedt. Jag tycker inte alls att det på något sätt är självklart.
            Jag vill påstå att lärarhögskolan i
          </note>
          <note>
            Stockholm har en hög kvalitet i sin utbildning. Det krävs nog
            litet mer än rykten för att göra den här typen av uttalanden i
            Sveriges riksdag, Ylva
          </note>
          <note>
            Annerstedt.
          </note>
          <note>
            Dessutom konstaterar jag, eftersom jag inte fick något svar på
            frågan, att samtalet med finansministern nog har uteblivit. Jag
            rekommenderar Ylva Annerstedt att ta ett sådant samtal.
          </note>
          <note type="speaker">
            Anf. 31 VIOLA FURUBJELKE (s):
          </note>
          <note>
            Fru talman! I propositionen om lärarutbildning som är orsak till
            det betänkande som nu diskuteras, föreslås att de nuvarande 21
            linjebundna utbildningarna ersätts av 9 examina.
          </note>
          <note>
            Utbildningslinjer som inte gillas av regeringen har den försökt
            göra sig av med på två olika sätt.
          </note>
          <note>
            Antingen har man frankt deklarerat att de skall läggas ner, det
            har bl.a. drabbat utbildningslinjen för grundvuxlärare, eller
            också, och det är ett något mer raffinerat sätt att göra sig av
            med en utbildningslinje, försöker man tiga ihjäl den genom att
            låtsas att den inte finns och över huvud taget inte omnämna den
            i propositionen.
          </note>
          <note>
            Den senare strategin försökte regeringen använda sig av för att
            göra sig av med folkhögskollärarlinjen.
          </note>
          <note>
            Det är en utbildning som startade 1970 i Linköping som en särskild
            utbildning inom ämneslärarlinjen.
          </note>
          <note>
            Nu var dess bättre flera riksdagsledamöter uppmärksamma och protesterade
            mot regeringens förslag i motioner. Tillsammans med Lars
          </note>
          <note>
            Stjernkvist har jag också i en motion till utbildningsutskottet
            krävt att folkhögskollärarlinjen framgent skall vara en särskild
            linje och att man skall utbilda folkhögskollärare med särskilt
            examensbevis. Jag är tacksam över att utbildningsutskottet var
            klokare än regeringen och tillstyrkte motionen i denna del.
          </note>
          <note>
            Tyvärr räckte inte samsynen till att inse värdet av motionens
            andra del som handlar om grundvuxlärarutbildningen. Den borgerliga
            utskottsmajoriteten ställer sig bakom regeringens förslag och
            motiverar avvecklingen av grundvuxlärarutbildningen med att vuxenutbildning
            till största delen ställer samma krav på kompetens som grundskoleundervisning.
          </note>
          <note>
            Vidare hänvisas till att rekryteringen till utbildningen har
            varit svag. Vi kan naturligtvis inte acceptera att rekryteringsproblemet
            utgör skäl för nedläggning. Det rimliga är ju i stället, om man
            tycker att vuxenutbildning är viktigt, att stimulera rekryteringen
            med offensiva åtgärder. Man behöver inte vara skolmänniska för
            att inse att vuxenutbildning ställer mycket speciella krav på
            lärarna.
          </note>
          <note>
            Det är bl.a. den insikten som ligger bakom att de har byggt upp
            en särskild kompetens på vuxenutbildningsområdet i Linköping.
            Där har de samlat all kompetens i ett vuxenutbildarcentrum.
          </note>
          <note>
            De har också landets enda professur i vuxenpedagogik. Förslaget
            att lägga ned grundvuxutbildningen utgör ett hot mot den roll
            som Linköping spelar på vuxenpedagogikens område. Vi har i vår
            motion utvecklat motiven för bevarande av grundvuxlärarutbildningen.
            Jag skall inte upprepa dem här. I en reservation från
          </note>
          <note>
            Socialdemokraterna återfinns många fler kloka ord som motiverar
            ett avstyrkande av regeringens förslag om avveckling av den här
            utbildningslinjen.
          </note>
          <note>
            Fru talman! Sammanfattningsvis har jag begärt ordet för att tacka
            utbildningsutskottet för tillstyrkandet vad avser folkhögskollärarutbildningen.
            Jag beklagar att den borgerliga majoritetens klarsyn inte också
            omfattade grundvuxlärarutbildningen. Jag instämmer till fullo
            i den socialdemokratiska reservationen nr 9. Vid en eventuell
            votering kommer jag att trycka särskilt hårt på nejknappen till
            förmån för just denna reservation.
          </note>
          <note type="speaker">
            Anf. 32 CATARINA RÖNNUNG (s):
          </note>
          <note>
            Fru talman! För att inte ordningen skall rasa ihop alldeles skall
            jag be att få korrigera mig och bara yrka bifall till de reservationer
            som den socialdemokratiska talesmannen i utskottet har yrkat bifall
            till. Jag vidhåller att jag kommer att avstå vid voteringen som
            avser reservation nr 16.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 12 §.)
          </note>
          <note>
            5 § Riksbankens jubileumsfonds verksamhet under år 1991
          </note>
          <note>
            Föredrogs
          </note>
          <note>
            utbildningsutskottets betänkande
          </note>
          <note>
            1991/92:UbU23 Riksbankens jubileumsfonds verksamhet under år
            1991 (redog. 1991/92:6).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades efter 12 §.)
          </note>
          <note>
            6 § Ändrat huvudmannaskap för särskolan och särvux m.m. (förnyad
            behandling)
          </note>
          <note>
            Föredrogs
          </note>
          <note>
            utbildningsutskottets betänkande
          </note>
          <note>
            1991/92:UbU28 Ändrat huvudmannaskap för särskolan och särvux
            m.m. (förnyad behandling).
          </note>
          <note type="speaker">
            Anf. 33 INGER LUNDBERG (s):
          </note>
          <note>
            Fru talman! Det blev inget ställningstagande till förmån för
            föräldrarnas rätt att själva besluta om sina barns skolgång, när
            utbildningsutskottet fick chansen att pröva betänkandet om särskolan
            på nytt. Inte heller blev det någon djup diskussion eller en djup
            analys av en fråga som är utomordentligt viktig för många människor.
          </note>
          <note>
            Detta trots att utskottets talesman i samband med återremissen
            i kammaren lovade att pröva föräldrarnas möjlighet till valfrihet
            med största ödmjukhet och trots att kds ordinarie representant
            i utskottet försäkrade kammaren om att hon skulle stödja sin motion
            och därmed föräldrarnas rätt till valfrihet. När beslutet skulle
            prövas i utskottet svek kds. Då var hänsynen till regeringen starkare
            än övertygelsen.
          </note>
          <note>
            Riksdagen tog våren 1991 viktiga principbeslut om valfrihet,
            om rätten för föräldrarna att själva avgöra vilken skola de skall
            välja för sina barn. I
          </note>
          <note>
            dag gäller den rätten alla barn, utom de utvecklingsstörda.
          </note>
          <note>
            Vi har fått många brev och telefonsamtal sedan riksdagen behandlade
            särskolebetänkandet förra gången. Oroade och kränkta föräldrar
            har bett utskottets majoritet att tänka om. Varför skall de inte
            ges samma förtroende för andra föräldrar?
          </note>
          <note>
            I ett brev, som har nått oss alla i riksdagen, vädjar riksförbundet
            FUB till oss om att låta föräldrarna själva bestämma om sina barns
            skolgång. De betonar att de är oerhört angelägna att ta till vara
            all den sakkunskap och erfarenhet som finns om utvecklingsstörning,
            inte minst inom skolans värld.
          </note>
          <note>
            I en artikel i Göteborgs-Posten skriver Jonathan
          </note>
          <note>
            Falck: ''Om det är några föräldrar som har god kännedom om hur
            deras barn fungerar så är det föräldrar till utvecklingsstörda
            barn.'' De har tvingats till ett starkt engagemang, eftersom barnen
            behöver dem mer än andra.
          </note>
          <note>
            Risken är uppenbar att utskottsmajoritetens agerande kan leda
            till att särskolans fina verksamhet misskrediteras. Den är till
            för de utsatta barnens skull. Den skall ses som en plusresurs,
            något viktigt för barnen, inte något som föräldrar och barn skall
            tvingas in i.
          </note>
          <note>
            Christina Linderholm framhöll i sin motion och i sitt fina inlägg
            vid kammarens första behandling av ärendet att ger man föräldern
            ansvaret att välja mellan särskola och grundskola, då tar hon
            eller han också ansvaret. Har vi det yttersta ansvaret, gör vi
            också en djupare analys än om vi bara slåss mot väderkvarnar i
            form av välmenta samhällsrepresentanter.
          </note>
          <note>
            Fru talman! Mycket starka argument talar för att föräldrarna
            skall ges det yttersta ansvaret också här. Det är mycket sannolikt
            att det faktiskt finns en majoritet i kammaren som stödjer förslaget
            i sreservationen. Ändå finns det en stor risk för att den kommer
            att röstas ned i dag.
          </note>
          <note>
            Skälet är regeringspartiernas omutliga lojalitet mot regeringen.
            Det här är kanske inte heller, Stefan
          </note>
          <note>
            Kihlberg, en fråga som Ny demokrati står på ölbackarna och håvar
            in poäng på.
          </note>
          <note>
            När vi behandlade betänkandet den 6 maj framhöll
          </note>
          <note>
            Ingrid Näslund, som är kds representant i utskottet, att man
            inte skall politisera djupt mänskliga frågor så att man inte kan
            stå för sin övertygelse. Ändå svek Ingrid Näslund och kds-gruppen
            sin övertygelse när man kom till utskottet. Vad var det egentligen
            som hände? Det är så svårt att förstå varför det som var övertygelse
            i kammaren inte längre betydde något när frågan kom tillbaka till
            utskottet.
          </note>
          <note>
            Jag kan ha respekt för att en regering lägger band på sina företrädare
            när det gäller den ekonomiska politiken. Men det är nytt att riksdagen
            inte skall få ange inriktning och principiella förändringar i
            regeringsbeslut. Nog var Lena Hjelm-Wallén ett statsråd med pondus,
            och inte var Göran Persson eller Bengt Göransson de mest försynta
            företrädarna för socialdemokratin, men inte kunde de utesluta
            att riksdagen hade en annan uppfattning än de i viktiga principfrågor.
            Och inte blev deras pondus mindre av att besluten blev bättre
            efter en riksdagsbehandling.
          </note>
          <note>
            Nu verkar det som om politiken har övergått till att bli någon
            sorts förhandlingsuppvisning: Det här får moderaterna. Det här
            tillgodoser vi folkpartiet med. Det här är en centerfråga, som
            ingen får röra.
          </note>
          <note>
            Och här har kds haft framgång. Det är farligt, för då cementerar
            man besluten innan de når ut till debatt. Då låser man sig för
            nya fakta och nya synpunkter.
          </note>
          <note>
            Någon gång reagerar en centerpartist eller folkpartist och säger
            sitt hjärtas mening eller står för sin övertygelse. Så agerade
            Christina
          </note>
          <note>
            Linderholm när betänkandet behandlades förra gången här i kammaren.
          </note>
          <note>
            För kds verkar det inte gälla. Här räddar man hellre regeringens
            prestige än står för sin övertygelse.
          </note>
          <note>
            Kanske anger partiordföranden tonen, och Ingrid
          </note>
          <note>
            Näslund och andra kds:are följer efter. Man säger sig ha vunnit
            valet på en sympatisk framtoning.
          </note>
          <note>
            Gäller sympatin bara regeringskollegerna? Är det inte någon gång
            mer sympatiskt att ta strid för frågor där man har en övertygelse?
            De stora orden om att vi inte skall låsa oss politiskt och om
            att följa sin övertygelse blir just bara ord när kds:arnas samvete
            sätts på prov.
          </note>
          <note>
            Fru talman! Vi socialdemokrater menar att handikappade barns
            föräldrar skall ha rätt att välja -- precis som andra. Jag yrkar
            bifall till
          </note>
          <note>
            Socialdemokraternas reservation nr 1 vid moment
          </note>
          <note>
            6. Jag vädjar till ledamöterna i kammaren att ta konsekvenserna
            av riksdagens uttalande om valfrihet för föräldrar och barn.
          </note>
          <note>
            Jag yrkar samtidigt bifall till Socialdemokraternas reservation
            nr 2 vid moment 15 i betänkandet. Vi står som tidigare fast vid
            vår bestämda mening att konsulentverksamheten för flerhandikappade
            utvecklingstörda barn måste säkras.
          </note>
          <note type="speaker">
            Anf. 34 JAN JENNEHAG (v):
          </note>
          <note>
            Fru talman! Jag kan instämma i Inger Lundbergs anförande. Det
            som hon tog upp är det som också vi tycker är viktigt.
          </note>
          <note>
            Självklart står vänsterpartiet bakom den meningsyttring som är
            avgiven till betänkandet. Jag yrkar inte bifall till den, för
            jag tror att det uppskattas om vi kan minska antalet voteringar
            en dag som denna. Jag står också bakom det som Inger
          </note>
          <note>
            Lundberg sade när det gäller de socialdemokratiska reservationerna
            1 och 2.
          </note>
          <note>
            Det brev som Inger Lundberg hänvisade till har uppenbarligen
            alla riksdagsledamöter fått. Vi får många brev och vi får många
            telefonsamtal, men det här brevet är kort och utomordentligt lätt
            att förstå. Innebörden är solklar, likaså slutsatsen för den som
            menar att det finns krafter i samhället som måste ta till vara
            deras intressen som har det sämst.
          </note>
          <note>
            Sällan kan man finna en grupp som så väl framstår som mottagare
            av vår solidaritet och vår praktiska möjlighet att snabbt -- faktiskt
            omedelbart --
          </note>
          <note>
            tillgodose ett behov för just den gruppen.
          </note>
          <note>
            Riksförbundet för utvecklingsstörda barn, ungdomar och vuxna
            är naturligtvis inte bara en särgrupp som kämpar för sina egoistiska
            intressen, utan det är också ett utflöde av den solidaritet som
            vi i många andra sammanhang ger uttryck för här i kammaren. Det
            finns i dag ett utomordentligt väl valt tillfälle att visa denna
            solidaritet.
          </note>
          <note type="speaker">
            Anf. 35 CHRISTER LINDBLOM (fp):
          </note>
          <note>
            Fru talman! Sedan den förra behandlingen av detta betänkande
            i kammaren har jag och -- som vi har hört tidigare här -- många
            andra haft ännu fler kontakter om särskolan. Själv har jag talat
            med föräldrar, läkare, särskollärare, andra lärare och många andra
            grupper.
          </note>
          <note>
            Några av oss i kammaren hade för någon vecka sedan också förmånen
            att få vara med i en mycket bra och konstruktiv konferens med
            yrkesvalslärare inom yrkessärskola och specialskola.
          </note>
          <note>
            Som jag sade i den förra debatten -- jag vill upprepa det här
            -- känner jag en mycket stor ödmjukhet i frågan om vem som skall
            ha det primära ansvaret för prövningen av om en elev skall tas
            emot i särskolan.
          </note>
          <note>
            Det är en mycket sammansatt och bitvis motstridig bild man får
            av skolgången för barn med intellektuella handikapp. Lyckade integreringar
            i den ordinarie skolan rapporteras liksom lyckade särskoleplaceringar
            och naturligtvis också misslyckade placeringar av båda slagen.
            Detta är självklart av den anledningen att handikapp av olika
            slag är mycket individuella -- det finns kanske ingenting som
            är så individuellt som just ett handikapp.
          </note>
          <note>
            Målet är att alla barn skall kunna gå i den ordinarie skolan,
            men det är helt uppenbart att särskolan fyller en mycket stor
            uppgift för många barn med handikapp. Där finns samlade resurser
            när det gäller särskild utrustning och speciell pedagogisk kunskap,
            och med detta kan man skapa en god skolmiljö för barn med särskilda
            behov.
          </note>
          <note>
            Föräldrar till barn med handikapp känner sina barn och deras
            behov mycket väl, ofta bättre än föräldrar till barn utan handikapp.
            Merparten av föräldrarna skaffar sig genom sitt engagemang mycket
            information om sitt barns handikapp. Men det är inte självklart
            att alla föräldrar känner till vilka resurser och möjligheter
            som just särskolan kan erbjuda.
          </note>
          <note>
            Alla föräldrar med intellektuellt handikappade barn skall ges
            en god information om detta.
          </note>
          <note>
            Samtidigt som man informerar föräldrarna om vad skolgång i särskola
            kontra skolgång i ordinarie skola innebär diskuterar föräldrar
            och kommun vad som är lämpligaste skolgång för just deras barn.
          </note>
          <note>
            Det naturliga är att föräldrarnas önskemål tillgodoses, vilket
            lagen inte heller reser några hinder för. Det är en självklarhet
            att kommunen i dessa diskussioner skall visa stor respekt och
            generositet mot föräldrarna och så långt det bedöms möjligt tillgodose
            deras önskemål. Men utskottets majoritet anser att kommunen som
            huvudman för all skolverksamhet skall ha initiativet och ansvaret
            för att pröva om ett barn skall tas emot i särskola eller i ordinarie
            skola under sin skolpliktstid.
          </note>
          <note>
            Detta innebär inte, som sagts i debatten, ett omyndigförklarande
            av föräldrarna, men det är en garanti för att alla föräldrar får
            den information som krävs för ett bra beslutsunderlag.
          </note>
          <note>
            Som en följd av återförvisningen till utskottet har nu till betänkandet
            fogats en passus, enligt vilken utskottet väntar sig att regeringen
            uppmärksamt följer utvecklingen när det gäller hur föräldrar och
            skola samverkar för att i elevens intresse välja den för eleven
            bästa skolformen.
          </note>
          <note>
            Skulle det visa sig att samspelet mellan kommunens skolansvariga
            och föräldrarna inte fungerar och att föräldrarna därmed har svårt
            att hävda sina berättigade önskemål måste naturligtvis åtgärder
            vidtas. Jag vill dock upprepa vad jag sade i den förra debatten,
            nämligen att ingen lagstiftning i världen kan utformas så att
            man helt undviker konflikter. I dessa konflikter drabbas alltid
            barnen värst.
          </note>
          <note>
            Jag vill också upprepa en annan sak: Ge kommunerna chansen att
            göra en bra särskola bättre, att få lösa uppgiften att överta
            huvudmannaskapet på ett så bra sätt som möjligt!
          </note>
          <note>
            Redan i dag fungerar samspelet mellan samhälle och föräldrar
            mycket bra i de allra flesta fall.
          </note>
          <note>
            Så vill jag ta upp en annan sak. Efter den förra debatten den
            7 maj förekom i våra stora dagstidningar formuleringar som kunde
            tolkas så, att jag skulle betrakta merparten av föräldrarna till
            särskoleeleverna som missbrukare av olika slag --
          </note>
          <note>
            en fullständigt absurd tolkning av ett replikskifte.
          </note>
          <note>
            Upprörda föräldrar har självfallet hört av sig, och det har även
            förekommit tidningsinsändare där man hänvisar till just dessa
            tidningsreferat.
          </note>
          <note>
            Själv blev jag också mycket upprörd när jag läste artiklarna.
            Jag må ha uttryckt mig oklart, men läser man protokollet från
            debatten den 7 maj är det helt obegripligt hur det som sades kan
            ligga till grund för dessa milt sagt generaliserande formuleringar.
          </note>
          <note>
            I likhet med föräldrar till elever i andra skolformer har en
            del särskoleelevers föräldrar problem, men det handlar om undantagsfall.
            Att vara ett barn med handikapp och samtidigt sakna stödjande
            föräldrar gör det dubbelt tungt för dessa barn, och därför behöver
            de i högsta grad samhällets stöd.
          </note>
          <note>
            Det är också viktigt att framhålla att lagen inte bara avses
            skydda barn med socialt svaga föräldrar. De har i många fall stöd
            i annan lagstiftning. Men även runt handikappade barn med socialt
            väl fungerande föräldrar kan oenigheter uppstå i bedömningen av
            barnets kapacitet, utvecklingsmöjligheter och behov.
          </note>
          <note>
            Jag har själv talat med föräldrar som krävt och fått en plats
            i grundskolan för sitt barn med handikapp och som efter något
            eller några år insett att barnet skulle få ett bättre stöd i särskolan
            med sina speciella resurser. De känner därmed att barnet så att
            säga måste börja om.
          </note>
          <note>
            Det måste alltid vara barnets rätt som hävdas och inte samhällets
            eller föräldrarnas. Dessa bedömningar är naturligtvis mycket grannlaga
            och svåra, men principen om barnens rätt måste ändå hävdas, och
            det är kommunens uppgift att som huvudman för skolverksamheten
            i kommunen se till att konfrontationer i möjligaste mån undviks
            och -- som jag har sagt tidigare -- ha en generös och stödjande
            attityd mot föräldrarna till handikappade barn, vilka lägger ned
            massor med kärlek, tid och engagemang för att skapa så goda förutsättningar
            som möjligt för sina barn.
          </note>
          <note>
            Herr talman! Jag yrkar bifall till utskottets hemställan i betänkandet
            UbU 28 och yrkar samtidigt avslag på reservationer och meningsyttringar.
          </note>
          <note type="speaker">
            Anf. 36 INGER LUNDBERG (s) replik:
          </note>
          <note>
            Herr talman! Vi är naturligtvis helt överens om att särskolan
            behövs och att särskolan har stora kvaliteter, Christer Lindblom.
            Det är inte det reservationen handlar om. Den handlar om var det
            som Christer Lindblom kallar för det primära ansvaret skall ligga,
            vem som ytterst skall få fatta besluten.
          </note>
          <note>
            Vi är helt eniga om att barnen är olika. Det finns olika behov.
            Vissa barn trivs bättre i särskolan, andra i grundskolan. Men
            varför skall föräldrarna inte få göra den bedömningen när alla
            andra föräldrar får göra bedömningen för sina barn?
          </note>
          <note>
            Christer Lindblom säger att föräldrarna inte vet vilka resurser
            som finns. Men det finns ett krav att det för barn med särskilda
            behov skall finnas en elevvårdskonferens, det finns en skyldighet
            för samhället att informera och ge så mycket kunskap som möjligt
            till föräldrarna. Jag tror, Christer
          </note>
          <note>
            Lindblom, att det blir färre konflikter om föräldrarna myndigförklaras.
          </note>
          <note>
            Det är inte så att föräldrar till utvecklingsstörda barn har
            svårare att fatta beslut än andra.
          </note>
          <note>
            Naturligtvis kan det någon gång hända att man är litet för optimistisk
            när det gäller barnets möjligheter till placering i grundskola,
            på samma sätt som samhället i dag gör felbedömningar. Men är det
            då inte viktigt att man tillsammans får gå igenom barnets situation
            och att föräldrarna ytterst får ta ansvaret? Riksdagen fattade
            principbeslut om det när det gällde alla andra barn 1991 -- varför
            får det inte gälla de utvecklingsstörda barnens föräldrar?
          </note>
          <note type="speaker">
            Anf. 37 CHRISTER LINDBLOM (fp)
          </note>
          <note>
            replik:
          </note>
          <note>
            Herr talman! Jag vill en gång till betona att den paragraf som
            vi nu diskuterar inte på något sätt omyndigförklarar några föräldrar.
            Det är en mycket enkel skrivning i den paragrafen, som är hämtad
            från en tidigare lagstiftning, en lagstiftning som gällde när
            landstinget var huvudman.
          </note>
          <note>
            Jag vill upprepa vad jag sade tidigare, nämligen att det i de
            allra flesta fall fungerar utomordentligt bra och att man löser
            det här i god samverkan mellan elever, föräldrar och samhälle.
            Jag tycker att kommunerna skall få chansen att göra en bra särskola
            bättre, att utveckla det här samarbetet, samtidigt som vi -- som
            vi har skrivit i betänkandet -- har en skärpt bevakning av att
            detta verkligen fungerar bra och, om det inte skulle göra det,
            går in och försöker göra korrigeringar.
          </note>
          <note type="speaker">
            Anf. 38 INGER LUNDBERG (s) replik:
          </note>
          <note>
            Herr talman! Formellt är inte föräldrarna omyndigförklarade,
            men att jag använde det begreppet beror på att många föräldrar
            har sagt att man upplever det så; det känns som om man inte hade
            förtroende.
          </note>
          <note>
            Christer Lindblom hänvisade till den gamla lagstiftningen. Och
            det är en gammal lagstiftning.
          </note>
          <note>
            Det har hänt mycket när det gäller synen på valfrihet på senare
            år. Riksdagen bytte 1991
          </note>
          <note>
            perspektiv när det gällde alla andra föräldrar och markerade
            valfriheten starkare än tidigare lagstiftning gjorde. Varför då
            inte byta perspektiv för de utvecklingsstörda barnens föräldrar?
          </note>
          <note type="speaker">
            Anf. 39 CHRISTER LINDBLOM (fp)
          </note>
          <note>
            replik:
          </note>
          <note>
            Herr talman! Jag tycker att det vore lyckligt om vi både i den
            här debatten och i andra debatter som rör de här sakerna kunde
            komma ifrån utgångspunkten att det skall vara en konfrontation
            mellan föräldrar och samhälle. Jag tycker att man skall utgå från
            det samarbete som redan i dag fungerar mycket bra och som jag
            tror att man ytterligare kan utveckla med kommunen som ny huvudman
            för särskolan.
          </note>
          <note type="speaker">
            Anf. 40 CHRISTINA LINDERHOLM (c):
          </note>
          <note>
            Herr talman! Jag delar inte Christer Lindbloms inställning när
            det gäller föräldrarnas rätt till inflytande, i dag lika litet
            som för ett par veckor sedan. Men för att inte upprepa saker och
            ytterligare ta riksdagens tid i anspråk vill jag bara hänvisa
            till det anförande jag då höll.
          </note>
          <note>
            Men, herr talman, jag har en fråga och en vädjan till de ärade
            ledamöterna av riksdagen. Frågan är:
          </note>
          <note>
            Är det bara i opposition som man vill stödja ett faktiskt medinflytande
            för föräldrar? På mig verkar det som om det var så.
          </note>
          <note>
            Folkpartiet har under lång tid hävdat föräldrarnas rätt att ta
            ansvar och vara delaktiga. Moderaternas krav på frihet för den
            enskilde och valfrihet är välkända. Centern står också för valfrihet
            och ansvarstagande. Kds har motionerat om föräldrarnas rätt till
            avgörande inflytande. Men i regeringsställning vågar man inte
            lita helt på sina åsikter.
          </note>
          <note>
            Med Socialdemokraterna är det tvärtom. När ni hade regeringsmakten
            stod inte kraven på ett reellt föräldrainflytande i förgrunden.
            Nu i opposition har ni intagit en annan och bättre ståndpunkt.
          </note>
          <note>
            Men vore det inte dags att lägga prestigen åt sidan i en sådan
            här fråga, som inte är avgörande för om regeringar står eller
            faller, för landets väl och ve eller ekonomiska framtid? Det här
            är en fråga som är av avgörande betydelse för en grupp föräldrar.
          </note>
          <note>
            Så till min vädjan. För omkring 11 000 barns skull, ge deras
            föräldrar en chans! Det handlar om barnens möjlighet till utveckling
            efter sina förutsättningar. Föräldrarna kan barnen -- de har blivit
            experter på just det egna barnets handikapp.
          </note>
          <note>
            Med ett beslut i dag som ger regeringen i uppdrag att återkomma
            till riksdagen med ett förslag om ett avgörande inflytande för
            föräldrar ger vi samarbete och samverkan en reell chans. Det är
            barnen värda.
          </note>
          <note>
            Därför är min slutsats att riksdagens ledamöter bör stödja reservation
            1 i betänkandet. Det är den bästa insats vi kan göra när utskottet
            inte har kunnat komma överens.
          </note>
          <note type="speaker">
            Anf. 41 INGRID NÄSLUND (kds):
          </note>
          <note>
            Herr talman! Naturligtvis skulle vi när vi kommer till vissa
            frågor önska att riksdagsarbetet fungerade på ett annat sätt --
            att vi fick utrymme för all vår inlevelseförmåga i olika människors
            situationer och fick känna den inlevelsen ända in i hjärteroten
            och att vi inte politiserade en fråga som berör människor så oerhört
            djupt.
          </note>
          <note>
            Jag står naturligtvis fast vid allt det som jag sade i kammaren
            förra gången den här frågan behandlades. Jag anser det fullständigt
            orimligt att vi inte ger också dessa föräldrar möjlighet att få
            sista ordet när det gäller barnens skolgång. Alla barn måste gå
            i skola i vårt land. Vi har ett obligatorium, och det är naturligtvis
            en förmån.
          </note>
          <note>
            Jag undervisade under en tid i Zaire, och där visste man verkligen
            att det var en förmån att få gå i skolan. Jag tänkte faktiskt
            på utvecklingsländerna också i det här sammanhanget. Ingenstans
            är det lättare att acceptera att barn av alla de slag, också med
            olika typer av handikapp, går i skola tillsammans. Där har vi
            någonting att lära.
          </note>
          <note>
            Men nog skulle vi väl önska att vi kunde ge den här rätten till
            alla föräldrar. Per Unckel sade i går i utbildningsdebatten, på
            tal om den proposition vi skall fatta beslut om i nästa vecka
            och som gäller fristående skolor: Makten överflyttas till elever
            och föräldrar. Detta har verkligen varit något som
          </note>
          <note>
            Moderaterna, Folkpartiet, Centern och kds har arbetat för --
            vi för vår del utanför riksdagen --
          </note>
          <note>
            under många tiotals år.
          </note>
          <note>
            Socialdemokraternas intresse för frågan är däremot tämligen nyvaknat,
            och det gäller inte bara särskolebarnen och deras föräldrar.
          </note>
          <note>
            Socialdemokraterna har minsann haft många år på sig att göra
            någonting i den här frågan, men det är först nu när de har hamnat
            i opposition som de tar sig ton, och jag skulle närmast vilja
            betrakta det som hyckleri att de nu tar sig en sådan ton och nedvärderar
            alla andra ställningstaganden i frågan.
          </note>
          <note>
            Socialdemokraterna har haft gott om tid på sig -- år efter år
            -- att lägga fram propositioner både om vanliga föräldrars rättighet
            att välja skola för sina barn och om dessa möjligheter för den
            här gruppen av föräldrar, men Socialdemokraterna har ingenting
            gjort. Det var först förra året, när
          </note>
          <note>
            Socialdemokraterna inte längre befann sig i majoritetsställning,
            som det äntligen blev ett beslut som jämnade vägen för det beslut
            vi nu skall fatta om fristående skolor. Först då kom beslutet
            om att föräldrar skulle ha rätt att välja skola. Och nu när vi
            i nästa vecka skall fatta beslut om fristående skolor har Socialdemokraterna
            på allt sätt motarbetat att de fristående skolorna skall få de
            ekonomiska förutsättningar som gör att det verkligen blir en reell
            frihet för föräldrar att därvidlag kunna välja för sina barn.
            Jag har därför litet svårt med er trovärdighet i den här frågan.
          </note>
          <note>
            För min egen del står jag naturligtvis fast vid min åsikt att
            också föräldrarna till dessa barn skall kunna välja skola. Det
            vi lyckades få med i utskottets skrivning var att regeringen uppmärksamt
            skall följa utvecklingen när det gäller föräldrars och skolas
            samverkan vid valet av skolform. Det kanske inte syns vara så
            mycket, men vad är det egentligen Socialdemokratena har föreslagit?
            Jo, de har föreslagit förnyade överväganden. De föreslår inte
            någon ny lag nu, de säger inte nej till propositionen, utan de
            föreslår förnyade överväganden. Jag är övertygad om att det vi
            har bett regeringen göra, att fortsatt följa utvecklingen och
            se hur samverkan fungerar, kommer att leda till att vi så småningom
            får en förändring i lagen.
          </note>
          <note>
            Jag är också övertygad om att den utvecklingen inte kommer att
            gå långsamt. Insikten om att också dessa föräldrar skall kunna
            säga sista ordet när det gäller att bestämma sina barns skolgång
            växer nämligen mycket starkt. Detta uttrycks på alla håll.
          </note>
          <note>
            Jag har fått höra från många medlemmar av kammaren att man just
            i en sådan här fråga skulle vilja sitta ner avslappnat och ta
            reda på mer om hur det verkligen förhåller sig. Jag är övertygad
            om att vi kan komma fram till en skrivning i lagen till skydd
            för de mycket få barn vilkas föräldrar riskerar fatta ett felaktigt
            beslut.
          </note>
          <note>
            Jag har redan yrkat bifall till min motion, och det står jag
            fast vid. Jag inser att detta inte har särskilt stor effekt, med
            tanke på hur beslutsfattandet i kammaren fungerar, men jag försäkrar
            er att jag kommer att arbeta vidare med den här frågan. Jag tror
            att jag har större förmåga att få gehör hos regeringen genom att
            arbeta för frågan såsom jag hittills har gjort.
          </note>
          <note type="speaker">
            Anf. 42 INGER LUNDBERG (s) replik:
          </note>
          <note>
            Herr talman! Fru Näslund! När jag var liten hörde jag talas om
            ett uttryck som sade: Om argumenten är väldigt svaga, så höj rösten!
            Litet kändes det väl så, när man lyssnade på fru Näslund. Det
            är kanske inte alltid så lätt att vara politiker. Ibland får vi
            inte precis som vi har tänkt oss, och vi får lov att kompromissa
            för partimajoriteten. Men ibland är det ju också så att en fråga
            kommer i konflikt med vårt samvete. Då gäller det att vi orkar
            och klarar av att visa civilkurage. Att detta inte är förbjudet
            i politiken har Christina Linderholm visat här i dag.
          </note>
          <note>
            Ingrid Näslunds position i utskottet är ändå sådan att hon i
            praktiken hade kunnat avgöra den här frågan om hon hade visat
            civilkurage. Anledningen till att jag har tagit den här debatten
            med Ingrid
          </note>
          <note>
            Näslund är just att hennes agerande i den här frågan har varit
            så strategiskt.
          </note>
          <note>
            Ingrid Näslund yrkar bifall till sin motion, eftersom hon vet
            att det är till intet förpliktigande, i stället för att yrka bifall
            till den socialdemokratiska reservationen, som är ett svar på
            Ingrid Näslunds motion, som innehåller ett principiellt ställningstagande
            till förmån för föräldrarna.
          </note>
          <note>
            Sedan kommer Ingrid Näslund in på debatten om friskolorna. Den
            återkommer vi till. Jag kan nu bara konstatera att utskottsförslaget
            kommer att innehålla en överkompensation för vissa friskolor.
          </note>
          <note>
            Men den debattet må Ingrid Näslund ta senare med
          </note>
          <note>
            Eva Johansson.
          </note>
          <note>
            Ingrid Näslund sade i sitt anförande: Jag har litet svårt med
            trovärdigheten. Det var väl en felsägning, men det är kanske ändå
            en illustration av fru Näslunds agerande i den här frågan.
          </note>
          <note type="speaker">
            Anf. 43 INGRID NÄSLUND (kds) replik:
          </note>
          <note>
            Herr talman! Jag skall inte orda så mycket mer i den här frågan.
            Socialdemokraterna har som sagt inte något förslag om att föräldrarna
            nu skall få denna rätt, utan det man talar om är att man vill
            att regeringen på nytt skall titta på frågan. Det har jag redan
            talat med regeringen om att man skall göra, och jag är övertygad
            om att man kommer att göra det. Men det finns alltså inte här
            i dag något förslag från Socialdemokraternas sida om att lagen
            nu skulle förändras.
          </note>
          <note type="speaker">
            Anf. 44 INGER LUNDBERG (s) replik:
          </note>
          <note>
            Herr talman! Det finns i Socialdemokraternas reservation ett
            principiellt ställningstagande till förmån för föräldrarna. Det
            är en mycket tydlig signal från kammaren. Ingrid Näslund vet att
            det är det som föräldrarna till de utvecklingsstörda barnen vill
            ha. Ingrid Näslund vet att det är ett svar på den principiella
            inriktningen i hennes motion.
          </note>
          <note>
            Ingrid Näslund vet också att det är praktiskt och rimligt att
            regeringen utformar den formella lagtexten.
          </note>
          <note type="speaker">
            Anf. 45 INGRID NÄSLUND (kds) replik:
          </note>
          <note>
            Herr talman! Naturligtvis skall regeringen utforma den formella
            lagtexten. Men det är ändå inte så att
          </note>
          <note>
            Socialdemokraterna har begärt att propositionen skall avslås
            i denna del, utan ni begär förnyade överväganden. Det begär jag
            också.
          </note>
          <note type="speaker">
            Anf. 46 CHRISTINA LINDERHOLM (c)
          </note>
          <note>
            replik:
          </note>
          <note>
            Herr talman! Det har blivit litet förvirring i debatten, så jag
            skulle vilja be Ingrid Näslund om ett förtydligande. Vad är egentligen
            skillnaden mellan Ingrid Näslunds uppfattning att regeringen ändå
            ganska snart kommer att ändra sig på den här punkten och att riksdagen
            ger regeringen i uppdrag att återkomma med ett tydligt lagförslag
            just i frågan om föräldrainflytande? Jag uppfattade inte riktigt
            var Ingrid Näslund egentligen landar.
          </note>
          <note>
            Argumentationen var ju helt klar och tydlig för den uppfattning
            som jag har och som finns i reservation
          </note>
          <note>
            1, där yrkandet i min motion ingår, men sedan landar Ingrid Näslund
            någon annanstans, på en egen uppgörelse med regeringen. Vore det
            inte tryggare att ha en riksdagsmajoritet bakom sig i en sådan
            här fråga?
          </note>
          <note type="speaker">
            Anf. 47 INGRID NÄSLUND (kds) replik:
          </note>
          <note>
            Herr talman! Såvitt jag förstår finns inte den majoriteten.
          </note>
          <note type="speaker">
            Anf. 48 CHRISTINA LINDERHOLM (c)
          </note>
          <note>
            replik:
          </note>
          <note>
            Herr talman! Vi skulle kunna hjälpas åt att skapa den majoriteten.
            Då får vi båda två som vi vill. Det är det som jag menar skulle
            vara det bästa för barnen. I det här läget, när vi inte har ett
            klart förslag om att föräldrarna skall få det avgörande inflytandet
            -- vilket hade varit det bästa -- är det vi har i den reservation
            jag har hänvisat till det som är det bästa för stunden och som
            snabbt kan lösa upp den här knuten.
          </note>
          <note type="speaker">
            Anf. 49 INGRID NÄSLUND (kds) replik:
          </note>
          <note>
            Herr talman! Både Christina Linderholm och jag får väl gå tillbaka
            till våra partigrupper och till det regeringsunderlag som finns,
            och var och en av oss får avgöra vilken som är den framkomligaste
            vägen i det här fallet. Christina Linderholm har avgjort det på
            sitt sätt, och jag avgör det på mitt sätt.
          </note>
          <note>
            Förste vice talmannen anmälde att Christina
          </note>
          <note>
            Linderholm anhållit att till protokollet få antecknat att hon
            inte ägde rätt till ytterligare replik.
          </note>
          <note type="speaker">
            Anf. 50 STEFAN KIHLBERG (nyd):
          </note>
          <note>
            Herr talman! Ny demokrati deltog inte i den förra debatten, men
            jag följde den från mitt rum. Den fick tyvärr en del vulgära inslag.
            Jag har begärt ordet för att väldigt kort men ändå tydligt fastslå
            var Ny demokrati står i den här frågan. Vi står naturligtvis fullt
            och fast och hundraprocentigt bakom utbildningsutskottets betänkande
            28.
          </note>
          <note>
            Orsaken till att vi stödjer betänkandet är mycket enkel. Det
            är ett uttryck för vad vi kallar tillämpad, västerländsk humanism.
            Jag vet att
          </note>
          <note>
            Socialdemokraterna har svårt med det begreppet, men för oss som
            är uppvuxna i den här miljön är det inga som helst problem att
            tolka vad det innebär.
          </note>
          <note>
            Det innebär bl.a. omsorg om alla människor, alla medborgare i
            Sverige. Det innebär däremot inte någon omsorg om kravmaskiner
            och särintressen.
          </note>
          <note>
            Det finns i utskottet en fullständigt total enighet om vikten
            av att med stor omsorg och grannlaga analys tillvarata intressen
            även för människor med handikapp av olika sort.
          </note>
          <note>
            Det finns bara en punkt där vi egentligen är oense, och det är
            det vi har kallat vetorätten, dvs. att föräldrarna skall ges den
            sista och ovillkorliga beslutspunkten. Det skulle kunna ge orimliga
            effekter, och vi anser därför att det är en orimlig ståndpunkt.
            Det heter ''särskola'' beroende på att de elever som går där har
            särskilda problem, men man vill inte låtsas om det.
          </note>
          <note>
            Jag vill med eftertryck understryka Christer
          </note>
          <note>
            Lindbloms begäran om litet ödmjukhet. Jag instämmer i allt vad
            han sade.
          </note>
          <note>
            Jag konstaterar också att det hyckleri som Ingrid
          </note>
          <note>
            Näslund tillskriver Socialdemokraterna är ganska uppenbart. Varför
            ordnade Socialdemokraterna inte detta när de hade regeringsmakten
            om det nu är en sådan kolossalt viktig fråga för dem? Inger
          </note>
          <note>
            Lundberg bekräftar den gamla sanningen som hon själv tillskriver
            Ingrid Näslund, nämligen att när argumenten tryter höjer man rösten
            -- med den lilla varianten att Inger Lundberg tar till knytnävarna.
          </note>
          <note>
            Det får man inte göra i riksdagen, så hon tar till elakheter
            och tarvliga antydningar i stället. Jag tycker att vi borde slippa
            debatter på den nivån.
          </note>
          <note>
            Om det i framtiden skulle visa sig att de mycket starka skrivningar
            som finns i utskottets betänkande just för att skydda de här elevernas
            och föräldrarnas intresse inte räcker, då skall Ny demokrati med
            nöje medverka till att åstadkomma en förändring som gör att de
            behoven säkerställs.
          </note>
          <note type="speaker">
            Anf. 51 INGER LUNDBERG (s):
          </note>
          <note>
            Herr talman! Jag vill bara påpeka för Stefan
          </note>
          <note>
            Kihlberg att det är nu, i år, inte förra året eller året innan,
            som riksdagen prövar den stora förändringen av särskolan och särskolans
            kommunalisering.
          </note>
          <note>
            Stefan Kihlberg sade att Socialdemokraterna inte förstår sig
            på tillämpad västerländsk humanism, och jag är benägen att hålla
            med honom. Tillämpad västerländsk humanism i den meningen att
            alla föräldrar utom handikappade barns föräldrar skall få fatta
            beslut om sina barns skolgång är litet främmande åtminstone för
            mig. Det kan finnas anledning att diskutera vidare vad västerländsk
            humanism egentligen är.
          </note>
          <note>
            Jag blev litet rädd när jag hörde Stefan Kihlberg tala om att
            han är positiv till allt utom särintressen och kravmaskiner. Jag
            hoppas att Stefan Kihlberg verkligen inte menar att det är de
            utvecklingsstörda barnens föräldrar som är särintressen och kravmaskiner.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 12 §.)
          </note>
          <note>
            7 § Tilläggsbudget II
          </note>
          <note>
            (näringsdepartementet)
          </note>
          <note>
            Föredrogs
          </note>
          <note>
            näringsutskottets betänkande
          </note>
          <note>
            1991/92:NU29 Tilläggsbudget II
          </note>
          <note>
            (näringsdepartementet) (prop. 1991/92:125 delvis och 1991/92:150
            delvis).
          </note>
          <note type="speaker">
            Anf. 52 BO FINNKVIST (s):
          </note>
          <note>
            Herr talman! Till näringsutskottets betänkande har fogats två
            socialdemokratiska reservationer, och jag vill börja med att yrka
            bifall till dem.
          </note>
          <note>
            Den första reservationen handlar om att regeringen har begärt
            ytterligare medel för privatisering och utförsäljning av statliga
            företag. Vi har då från socialdemokratiskt håll gått emot det
            sätt som man sköter denna utförsäljning på, som egentligen sker
            på ideologiska grunder. Det nu aktuella fallet kan nämnas i det
            här sammanhanget utan att man kör i gång en ny, lång debatt --
            en sådan kommmer tydligen i nästa vecka, om domänverket.
          </note>
          <note>
            Nu handlar det om SSAB och den aktuella utförsäljningen. Det
            är egentligen inte någon utförsäljning, utan i praktiken är det
            ett erbjudande, där regeringen går ut och lånar ca 2
          </note>
          <note>
            miljarder på SSAB och därmed också höjer kravet på utdelning.
            De här lånen, eller konvertiblerna, skall ha en avkastning på
            10 % per år, och det innebär att SSAB måste betala de här pengarna.
          </note>
          <note>
            Därmed höjs kravet på avkastning i företaget under en lågkonjunktur.
            Det kan inte vara särskilt förståndigt att göra på det sättet.
          </note>
          <note>
            Vi har förut sagt att det med all säkerhet hade varit bättre
            att ha förvaltningsbolaget kvar för skötsel av de statliga företagen.
            Jag vill upprepa det. Jag vill tillfoga att det är ytterst troligt
            att det också skulle ha varit billigare -- om man nu vill sälja
            ut någonting -- att sköta det över en organisation som redan fanns.
            I det läge som man nu har hamnat i skall man anlita konsulter
            och olika kommissioner, vilket säkert är mycket dyrt. Det får
            vi reda på längre fram och kan debattera det då.
          </note>
          <note>
            Reservation 2 handlar om avveckling av
          </note>
          <note>
            Bruksinvest AB. Det har delats upp på fyra företag, och det är
            bra. Det har delats ut till de förut ingående moderbolagen i Bruksinvest.
            Vi har i reservationen givit exempel på hur det gick med
          </note>
          <note>
            Uddeholms pengar. De tillfördes Uddeholm som moderbolag, numera
            Böhler-Uddeholm, och ingår i balansräkningen där. I praktiken
            innebär det att de som har köpt företaget också äger pengarna,
            som egentligen är till för att skapa ny sysselsättning på de orter
            som har drabbats. I det här fallet har pengarna hamnat hos en
            österrikisk ägare.
          </note>
          <note>
            Vi socialdemokrater tycker därför att man skall se till att styrelserna
            för Bruksinvests fyra företag skall utformas på ett sådant sätt
            att svensk majoritet garanteras och att de har anknytning till
            bygden.
          </note>
          <note>
            Den borgerliga majoriteten i utskottet har inte gått med på det.
            Det är vad reservation 2 handlar om.
          </note>
          <note>
            Enligt vad som har sagts på nyheterna i dag kanske ytterligare
            ett sådant här fall är på gång. Avesta och
          </note>
          <note>
            British Steel har diskussioner om någon typ av samarbete. Så
            började det mellan Uddeholm och
          </note>
          <note>
            Böhler, och det slutade med att det blev utländskt majoritetsägande.
          </note>
          <note>
            Argumenten för att se till att styrelserna får den utformning
            som vi har föreslagit i vår motion stärks ytterligare av sådana
            här diskussioner, som vi vet förekommer även i de övriga företagen.
            Då är det min förhoppning att de borgerliga i utskottet inser
            det och försöker utöva påtryckningar på regeringen så fort som
            möjligt, så att sådana här bestämmelser fogas till pengarna för
            Bruksinvest.
          </note>
          <note type="speaker">
            Anf. 53 KJELL ERICSSON (c):
          </note>
          <note>
            Herr talman! Det här betänkandet är föranlett av tilläggsbudget
            II, och där upptas olika områden, såsom utredningar, infriande
            av pensionsgaranti, europeiskt rymdsamarbete, riksmätplatser och
            en rad andra ärenden. Dessutom har riksdagen fått möjlighet att
            ta del av vad föredragande statsrådet har sagt just om upphörande
            av nämnden för fartygsfinansiering och om Bruksinvest. På samtliga
            områden utom två är utskottet enigt i sitt ställningstagande.
          </note>
          <note>
            De områden som socialdemokraterna har reserverat sig på, som
            Bo Finnkvist nu har redogjort för, är dels medlen till utredningar,
            dels
          </note>
          <note>
            Bruksinvest. När det gäller de medel som regeringen har äskat
            till utredningar behövs de bl.a.
          </note>
          <note>
            på grund av ökade kostnader för utredningsverksamheten i samband
            med utförsäljningen av statliga företag och bolagiseringen av
            vissa verksamheter.
          </note>
          <note>
            Utförsäljningen av statliga företag har vi tidigare debatterat
            här i kammaren vid ett flertal tillfällen, så vi behöver kanske
            inte uppehålla oss vid det så länge nu. Vi återkommer, som sagt
            var, i nästa vecka om domänverket.
          </note>
          <note>
            Från den borgerliga sidan har vi ansett att det är viktigt att
            sälja ut en del statliga företag, inte minst för att man skall
            skilja på statens dubbla roller, men också för att frigöra resurser
            för offensiva satsningar. Staten har att dra upp riktlinjer och
            ramar som företagen har att hålla sig inom. Om man skall använda
            fotbollsspråket, är det så att staten fastställer spelreglerna,
            men för närvarande är staten också med och spelar på en mängd
            olika planer. Det här kan skapa problem, samtidigt som konkurrensen
            inte är likvärdig.
          </note>
          <note>
            Vi vill från den borgerliga sidan sälja ut ungefär 35
          </note>
          <note>
            statliga företag, och de medel som då frigörs vill vi använda
            för satsningar i vägar, järnvägar, utbildning m.m. För att utförsäljningen
            skall skötas på bästa möjliga sätt behövs det vissa utredningsresurser,
            liksom det behövs sådana resurser även för bolagiseringen av statliga
            verksamheter. Utredningsverksamheten har också i övrigt blivit
            mer omfattande än vad man tidigare förutsåg, så där behövs också
            de ökade medel som har äskats.
          </note>
          <note>
            Jag förstår Bo Finnkvist när han säger att han tror mer på de
            statliga förvaltningsbolagen än på de privata företagen -- det
            ligger i Bo Finnkvists ideologi. Jag skall inte orda mer om det
            nu.
          </note>
          <note>
            När det gäller Bruksinvest tillkom bolaget genom att staten under
            åren 1983--1984 medverkade till en omstrukturering av den del
            av stålindustrin som var inriktad på specialstål.
          </note>
          <note>
            En förutsättning för statens medverkan var att de berörda företagen
            bildade ett särskilt bolag, och det blev Bruksinvest AB. Bruksinvest
            har kritiserats för sin oförmåga att skapa nya arbetstillfällen.
          </note>
          <note>
            Orsaken härtill har ansetts vara ägarkonstellationen. Bruksinvest
            har fyra konkurrerande företag som delägare, och därför får man
            inte fram några vettiga projekt. Man tecknade därför ett tilläggsavtal
            i januari 1992, enligt vilket Bruksinvest uppdelats i fyra mindre
            bolag som har samma inriktning som gällt för
          </note>
          <note>
            Bruksinvest, dvs. företagen skall bidra till att nya verksamheter
            skapas i Bergslagen.
          </note>
          <note>
            De nya bolagen kommer att etableras under sommaren 1992. I det
            frågesvar som näringsministern gav här i riksdagen så sent som
            i slutet av april gav han försäkringar om att det skall göras
            omfattande investeringar i dessa områden.
          </note>
          <note>
            Styrelserepresentationen regleras varken i det tidigare avtal
            som den förra regeringen träffade eller i tilläggsavtalet från
            januari i år. Man har ansett att det ankommer på parterna själva
            att reglera styrelsesammansättningen i bolagen enligt gällande
            rätt och vedertagen praxis.
          </note>
          <note>
            Med detta, herr talman, yrkar jag bifall till utskottets hemställan
            och avslag på reservationerna.
          </note>
          <note type="speaker">
            Anf. 54 BO FINNKVIST (s):
          </note>
          <note>
            Herr talman! Kjell Ericsson missförstod mig -- han ville förmodligen
            missförstå mig -- när han talade om statliga förvaltningsbolag.
            Jag avsåg ett förvaltningsbolag för dessa statliga företag. Jag
            hävdade att det säkerligen skulle ha varit bättre att ha detta
            förvaltningsbolag kvar. Förmodligen hade i så fall de åtgärder
            som möjligen även den borgerliga regeringen är villig att vidta
            blivit billigare.
          </note>
          <note>
            Även om dessa företag i enlighet med regeringens ideologi skall
            säljas ut, skall de ändå skötas under tiden. Det kommer att ta
            mycket lång tid att sälja ut företagen -- det har vi redan sett.
            Vi hävdar fortfarande att det finns många förtjänster i att ha
            en sådan här organisation.
          </note>
          <note>
            När det gäller styrelsen för Bruksinvest är jag fullt medveten
            om att det tidigare inte fanns några regler för hur styrelsen
            skulle vara sammansatt. Vad vi har anfört som argument för vårt
            förslag är att det har kommit in utländska ägare i bolaget. Det
            har det inte funnits förut. I det här fallet ägs majoriteten av
            ett utländskt företag, som därmed också äger kassan, och Bruksinvests
            pengar ligger i kassan.
          </note>
          <note>
            Vi har sett hur de österrikiska ägarna har uppträtt i
          </note>
          <note>
            Uddeholm. Om svenska styrelserepresentanter inte uppför sig så
            som ägarna tycker att de skall uppföra sig, byter man helt enkelt
            ut de svenska styrelserepresentanterna mot lydiga representanter
            -- sådana finns det alltid att köpa.
          </note>
          <note>
            Den risken kan man undanröja om man ser till att det blir en
            styrelse som har en svensk majoritet och som även har en anknytning
            till det område som pengarna skall gå till.
          </note>
          <note>
            Vi har också föreslagit att om man inte blir överens om vem som
            skall vara ordförande, skall man ytterst kunna gå till regeringen
            och be denna utse ordförande.
          </note>
          <note>
            Jag anser fortfarande att detta är ett mycket bra förslag. Jag
            tror inte att de borgerliga kommer att rösta för vårt förslag,
            men vi kommer igen i frågan.
          </note>
          <note>
            Det kommer säkerligen tyvärr att visa sig att det blir nödvändigt.
          </note>
          <note type="speaker">
            Anf. 55 KJELL ERICSSON (c):
          </note>
          <note>
            Herr talman! Vi på den borgerliga sidan vill sälja ut de statliga
            företagen på ett effektivt sätt. Det skall inte vara någon realisation,
            utan försäljningen skall ske till ett riktigt pris. Därför behövs
            dessa resurser.
          </note>
          <note>
            Under tiden skall företagen självfallet skötas på ett riktigt
            sätt. Vi har styrelser och ledningar som klarar av detta, och
            vi behöver inte ha något statligt förvaltningsbolag för den sakens
            skull. De nuvarande ledningarna och styrelserna skall sköta företagen
            tills aktierna har sålts. Detta är alltså inte något större problem,
            och man behöver av den orsaken inte ha något stort statligt bolag.
          </note>
          <note>
            När det gäller Bruksinvest har jag stor förståelse för
          </note>
          <note>
            Bo Finnkvists synpunkter efter vad som förekommit i Uddeholmskoncernen.
            Men nu är det ju så att företagens verksamheter bygger på avtal
            och på tilläggsavtal, som redan är tecknade. Frågan om styrelsesammansättningen
            är inte speciellt reglerad, utan det ankommer på parterna att
            åstadkomma en sammansättning enligt gällande rätt och vedertagen
            praxis. Någon lex Uddeholm är det därför i nuvarande läge inte
            möjligt att åstadkomma.
          </note>
          <note>
            Det är viktigt att påpeka att regeringen med stor uppmärksamhet
            följer detta ärende. Jag ser kanske socialdemokraternas reservation
            som något av en påtryckning på regeringen att bevaka frågan, så
            att de medel som finns i bolaget verkligen kommer till den avsedda
            användningen.
          </note>
          <note>
            Näringsministern har också, som jag sade i mitt anförande, fått
            de utfästelser han rimligen kan begära, som han uttryckte det.
            Nu är det viktigt att se till att dessa utfästelser också uppfylls,
            och vi kommer att följa ärendet mycket noga.
          </note>
          <note>
            Avtalet innebär att verksamheterna i bolaget är reglerade och
            att investeringar skall ske i de här regionerna.
          </note>
          <note type="speaker">
            Anf. 56 BO FINNKVIST (s):
          </note>
          <note>
            Herr talman! Det Kjell Ericsson säger om att det finns styrelser
            som sköter utförsäljningen av de statliga företagen är fel. Den
            styrelsen försvann ju i och med att man lade ner förvaltningsbolaget.
          </note>
          <note>
            Sedan har man kallat in olika kommissioner och tydligen också
            en hel del konsulter för att klara ut de förslag som läggs fram
            av regeringen eller företag -- det har hittills skett i åtminstone
            ett fall.
          </note>
          <note>
            Efter vad jag kan förstå har detta blivit en ganska dyr apparat.
            Men jag sade i mitt inledningsanförande att vi får återkomma till
            den diskussionen när vi har fått reda på hur mycket det hela har
            kostat. Att det här har blivit väldigt dyrt är givetvis en av
            anledningarna till att vi motsätter oss det yrkade anslaget.
          </note>
          <note type="speaker">
            Anf. 57 KJELL ERICSSON (c):
          </note>
          <note>
            Herr talman! Skötseln av företagen är inte beroende av försäljningen.
            Företagen sköts av de nuvarande styrelserna och ledningarna, men
            dessutom har regeringen ställt resurser till förfogande för att
            hjälpa till med försäljningen, så att denna sker så effektivt
            och bra som möjligt och så att det inte blir fråga om någon realisation.
          </note>
          <note>
            När det gäller Bruksinvest vill jag än en gång understryka att
            det är angeläget att de medel som har satts in i Bruksinvest och
            sedermera i de nya bolagen kommer till en sådan användning att
            ökad sysselsättning skapas på de berörda orterna. Men som jag
            tidigare sade är avtalen redan tecknade, och det är viktigt att
            regeringen noggrant följer frågan och ser till att pengarna kommer
            till rätt användning.
          </note>
          <note>
            Det bör också sägas att det inte är några statliga pengar som
            ligger i de här bolagen, utan det är bolagens egna medel. Det
            gör att staten inte hur som helst kan agera här. Däremot kan regeringen
            trycka på och se till att det blir en så bra utveckling som möjligt
            i de här orterna. Det är vi överens om,
          </note>
          <note>
            Bo Finnkvist och jag.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 12 §.)
          </note>
          <note>
            8 § Ändringar i ellagen
          </note>
          <note>
            Föredrogs
          </note>
          <note>
            näringsutskottets betänkande
          </note>
          <note>
            1991/92:NU31 Ändringar i ellagen (prop.
          </note>
          <note>
            1991/92:135).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades efter 12 §.)
          </note>
          <note>
            9 § Statlig medverkan för kapitaltillskott till
          </note>
          <note>
            Sparbanken Första AB
          </note>
          <note>
            Föredrogs
          </note>
          <note>
            näringsutskottets betänkande
          </note>
          <note>
            1991/92:NU34 Statlig medverkan för kapitaltillskott till Sparbanken
            Första AB (prop.
          </note>
          <note>
            1991/92:168).
          </note>
          <note>
            Anf. 58 STEN SÖDERBERG (-):
          </note>
          <note>
            Herr talman! Jag vill såsom företrädare för Liberala partiet
            framföra följande:
          </note>
          <note>
            Vi hävdar den enskildes frihet och trygghet samtidigt som vi
            värnar om fri konkurrens, socialliberalism.
          </note>
          <note>
            Det föreslås nu att man skall lösa krisen i Första
          </note>
          <note>
            Sparbanken AB genom ett lån på 3,8 miljarder samt att man skall
            gå i borgen för ett lån på 3,5
          </note>
          <note>
            miljarder kronor. Det gäller således totalt 7,3
          </note>
          <note>
            miljarder. Samtidigt täcker man kapitalbehovet i
          </note>
          <note>
            Nordbanken med ca 20 miljarder. Detta leder till att man ej utreder
            vilka som plundrat bankerna.
          </note>
          <note>
            Locket läggs på!
          </note>
          <note>
            Att ge tillskott och lån till vissa banker utan att utreda förlusterna
            strider mot vårt tänkande.
          </note>
          <note>
            Tidningen Arbetet skrev i förra veckan att förlusterna på fastighetsbranschen
            uppgår till 50
          </note>
          <note>
            miljarder. I dag omnämndes i nyheterna att fastighetsbranschen
            förlorar 6 miljarder i Norge.
          </note>
          <note>
            Jag utvecklar nu det hela närmare: I ett land som tillskriver
            sig att föra en marknadsekonomisk politik kan ej statliga ''akutinryckningar''
            med åtföljande insatser av skattemedel anses speciellt konkurrensbefrämjande.
            Det i propositionen föreslagna lånet och borgen leder till en
            mycket olycklig snedvridning av de hittills gällande konkurrensreglerna
            inom bankväsendet i vårt land.
          </note>
          <note>
            Det exceptionella läget som regeringen menar att
          </note>
          <note>
            Sparbanken hamnat i torde vid närmare betraktande, visa sig vara
            legio i bankväsendet i
          </note>
          <note>
            Sverige. Det torde vara ett stort antal svenska banker som önskar
            få hjälp att på detta sätt underlätta den fortsatta bankverksamheten.
          </note>
          <note>
            Statens uppgift i en marknadsekonomi är att inom denna fria marknad
            uppställa regler för samt kontrollera efterlevnaden av de banklagar
            som riksdagen beslutat om. Det är således ej statens uppgift att
            garantera uppkomna förluster för den ena eller den andra banken.
            Rent generellt kan man utgå från att bankverksamhet ligger utanför
            regeringens och riksdagens kompetensområde. Av bl.a. detta skäl
            är vi liberaler starka motståndare till att riksdagen tvingas
            utse styrelseledamöter i bankstyrelserna.
          </note>
          <note>
            Bankkrisen kan delas in i 4 delar:
          </note>
          <note>
            t2,13 &gt;
          </note>
          <note>
            tA)
          </note>
          <note>
            tKompetenskrisen: Bristerna i kreditvärdighetsprövningens kvalitet
            under 1980-talets senare hälft och under
          </note>
          <note>
            1990 får ej upprepas. Kompetenta chefer för storföretagen måste
            rekryteras utifrån.
          </note>
          <note>
            t tB)
          </note>
          <note>
            tLönsamhetskrisen: Stora kreditförluster överstiger årsvinsten.
          </note>
          <note>
            t tC)
          </note>
          <note>
            tLikviditetskrisen: Förtroendekris hos utländska långivare och
            allmänheten innebär stort faromoment.
          </note>
          <note>
            t tD)
          </note>
          <note>
            tKapitaltäckningskrisen: För låg andel eget kapital. Eget kapital
            måste utgöra 8 % av utlåningen. Företagslånen är kosmetika --
          </note>
          <note>
            en farlig väg.
          </note>
          <note>
            t
          </note>
          <note>
            Beskrivning av punkterna A, B, C och D
          </note>
          <note>
            A. Orsakerna till 1991-92 års bankkris:
          </note>
          <note>
            t1.
          </note>
          <note>
            tStaten styrde fram till avregleringen räntesättningen och kreditvolymerna
            i
          </note>
          <note>
            Sverige. Genom avregleringen expanderade kreditgivningen ohämmat.
          </note>
          <note>
            Bankerna var ej mogna för denna fas.
          </note>
          <note>
            t t2.
          </note>
          <note>
            tBankernas oskicklighet och inkompetens orsakade Sverige det
            största finansiella fallissemanget sedan Krügerkraschen.
          </note>
          <note>
            Dagens situation är dock värre än 1930-
          </note>
          <note>
            talet. Volymtänkande i stället för riskanalys och lönsamhet.
          </note>
          <note>
            t t3.
          </note>
          <note>
            tFinansinspektionens övervakande funktion har ej fungerat. Vi
            kräver en kraftig förstärkning av personal och revisorer, mer
            kompetens, samt byte av generaldirektör.
          </note>
          <note>
            t t4.
          </note>
          <note>
            tDen ekonomiska brottsligheten har utnyttjat bankernas oförmåga
            och inkompetens att bedöma kreditgivningens expansion.
          </note>
          <note>
            t5.
          </note>
          <note>
            tRevisionen av bankerna har kraftigt eftersatts av såväl internrevisorer
            som externa revisorer, inte minst statens egen valda externrevisor.
          </note>
          <note>
            t t6.
          </note>
          <note>
            tBranschglidningen mellan banker, finansbolag och försäkringsbolag
            har accelerat risken för ytterligare svåra fallissemang.
          </note>
          <note>
            t
          </note>
          <note>
            B. Bankernas intjäningsförmåga = vinst före kreditförluster (miljarder
            kronor):
          </note>
          <note>
            h1 &gt;
          </note>
          <note>
            p8,8 &gt; t8,3,4 &gt;
          </note>
          <note>
            tt1991t l2 &gt; h1 &gt;
          </note>
          <note>
            l2 &gt;
          </note>
          <note>
            tSE-Bankent7t tHandelsbankent5t tGotabankent2t tNordbankent4t
            tSparbankernas bankt2t tFöreningsbanken (1990)t0,1t tÖstgötabankent0,2t
            h1,8 &gt;
          </note>
          <note>
            tTotaltt20.3tmiljardert
          </note>
          <note>
            Kommentar: Totalt ca 20 miljarder per år räcker inte på långt
            när för att täcka kreditförlusterna 1992, 1993 och
          </note>
          <note>
            1994!
          </note>
          <note>
            C. Inlåningens struktur (miljarder kronor):
          </note>
          <note>
            h1 &gt;
          </note>
          <note>
            t7,4,4 &gt; p8,8 &gt;
          </note>
          <note>
            tKoncernentUtländskatAllmänhetent ttbankert l4 &gt; h1 &gt;
          </note>
          <note>
            tSE-Bankent113t139t tHandelsbankent110t123t tGotabankent 24t
            40t tNordbankent 63t152t tSparbankernas bankt 49t 30t tFöreningsbanken
            (90)t 0t 5t tÖstgötabankent 3t 7t l4 &gt; h1,8 &gt;
          </note>
          <note>
            tTotaltt362t496 miljardert l4 &gt; h1 &gt;
          </note>
          <note>
            Kommentar: I relation till bankernas likvida medel och kortfristiga
            placeringar (trading- och investmentportfölj)
          </note>
          <note>
            kan minskat förtroende hos de utländska bankerna eller allmänheten
            snabbt utlösa en allvarlig likviditetskris.
          </note>
          <note>
            De stora kreditförlusterna -- med sänkt rating osv. --
          </note>
          <note>
            skapar en dyrare inlåning för bankerna och andra finansieringsproblem,
            (säkerheter, amorteringsvillkor etc.)
          </note>
          <note>
            D. Bankernas utlåning 1991 (miljarder kronor):
          </note>
          <note>
            h1 &gt;
          </note>
          <note>
            t6,2p6b,2b,2p6b,2b &gt; p8,8 &gt;
          </note>
          <note>
            tttt Eget kapital t
          </note>
          <note>
            ttBankentKonc.tBankentKonc.t l4 &gt; h1 &gt;
          </note>
          <note>
            tSE-Bankent 224t315t19t25t tHandels-
          </note>
          <note>
            banken t 161
          </note>
          <note>
            t264
          </note>
          <note>
            t13
          </note>
          <note>
            t14
          </note>
          <note>
            t tGotabankent 73t 74t 4t 5t tNordbankent 246t151t12t10t tSparbanker-
          </note>
          <note>
            nas bank t 281
          </note>
          <note>
            t 40
          </note>
          <note>
            t10
          </note>
          <note>
            t 6
          </note>
          <note>
            t tFörenings-
          </note>
          <note>
            banken (90)
          </note>
          <note>
            t 5
          </note>
          <note>
            t 5
          </note>
          <note>
            t 0,4
          </note>
          <note>
            t 0,4
          </note>
          <note>
            t tÖstgöta-
          </note>
          <note>
            banken t 10
          </note>
          <note>
            t 10
          </note>
          <note>
            t 1
          </note>
          <note>
            t 1
          </note>
          <note>
            tl4 &gt; h1,11 &gt;
          </note>
          <note>
            tTotaltt1 000t859t59,4t61,4t l4 &gt; h1 &gt;
          </note>
          <note>
            Kreditförlusterna 1991 (miljarder kronor):
          </note>
          <note>
            t6,9 &gt; p8,8 &gt;
          </note>
          <note>
            tSE-Bankent 5t tHandelsbankent 3t tGotabankent 4t tNordbankent10t
            tSparbankernas bankt10 (inkl. Första Sparbanken)t tÖstgötabankent
            1t tFöreningsbanken t 2
          </note>
          <note>
            ------
          </note>
          <note>
            t tTotalt t35 miljarder (verklig risk 70
          </note>
          <note>
            miljarder)
          </note>
          <note>
            t
          </note>
          <note>
            Förlagslånen är ej eget kapital (miljarder kronor):
          </note>
          <note>
            p8,8 &gt;
          </note>
          <note>
            tSE-Bankent15t tHandelsbankent 8t tGotabankent 3t tNordbankent10t
            tSparbankernas bankt 6t tÖstgötabankent 0,1t tFöreningsbanken
            t 0,1
          </note>
          <note>
            --------
          </note>
          <note>
            t tt42,2 miljardert
          </note>
          <note>
            Kommentar: Att inräkna förlagslånen i
          </note>
          <note>
            Kapitaltäckningsunderlaget (kapitalbasen) är principiellt felaktigt.
          </note>
          <note>
            Enda tänkbara motiv för statligt ingripande: Att upprätthålla
            förtroendet för det svenska finansiella systemet!
          </note>
          <note>
            Innebörden:
          </note>
          <note>
            Skattebetalarna får betala ''hela kalaset'':
          </note>
          <note>
            1. Engångsinsats över budgeten.
          </note>
          <note>
            2. För hög marginal mellan inlånings- och utlåningsräntan, dvs.
            ränteförlust på 2--3 %. På ca 1 000
          </note>
          <note>
            miljarder kronor i lån blir detta 20--30 miljarder kronor per
            år.
          </note>
          <note>
            3. Statens ingripande snedvrider nu konkurrensen inom banksfären.
          </note>
          <note>
            Kapitalbehovet i Första Sparbanken 7,3 miljarder kronor och i
            Nordbanken ca 20--25 miljarder kronor. Övriga banker kan bli aktuella
            1993--94! SE-Banken kan inom tre månader behöva 8 miljarder om
            Coronado går över styr!
          </note>
          <note>
            -- Strukturomvandlingen påverkas och krisen ''mörkas''
          </note>
          <note>
            (de dåliga lånen har lyfts bort).
          </note>
          <note>
            -- Sämre konkurrens medför högre räntevillkor.
          </note>
          <note>
            Utländska konkurrenter hindras att vinna marknadsandelar.
          </note>
          <note>
            -- De övriga svenska bankerna tvingas ensamma var och en bära
            sina ''dåliga lån'' balansmässigt/
          </note>
          <note>
            resultatmässigt.
          </note>
          <note>
            -- Skapar stor arbetslöshet (nedläggning av bankkontor och personalavskedanden).
          </note>
          <note>
            Sämre konkurrens är lika med högre räntevillkor.
          </note>
          <note>
            Utländska konkurrenter hindras från att vinna marknadsandelar
            i Sverige.
          </note>
          <note>
            De övriga svenska bankerna tvingas ensamma var och en att bära
            sina ''dåliga lån'' balansmässigt och resultatmässigt.
          </note>
          <note>
            Stor arbetslöshet skapas då bankkontor läggs ned.
          </note>
          <note>
            Jag skall säga något om bankernas kapitalbehov
          </note>
          <note>
            1993--1995. Efter 1990--1992 års stora kreditförlutser kommer
            bankerna -- när konjunkturen vänder uppåt 1993 -- att kräva rejäla
            kapitaltillskott för att uppfylla kapitaltäckningsreglerna.
          </note>
          <note>
            Om bankerna ej lyckas attrahera nytt kapital, kan konjunkturuppgången
            i Sverige motarbetas av dåligt kreditutrymme i banksektorn. Därvid
            äventyras även sysselsättningen på såväl kort som medellång sikt.
          </note>
          <note>
            Således uppkommer frågan om vem som skall satsa det nya erforderliga
            riskkapitalet i banksektorn.
          </note>
          <note>
            Nuvarande ägarstruktur kanske ej räcker till.
          </note>
          <note>
            Risk finns således att hela bankägandet kommer att institutionaliseras.
            Inga privatpersoner kan kvarstå som aktieägare i framtiden. Herr
            talman! Det är en rysare!
          </note>
          <note>
            Jag skall vidare säga något om behovet av ett insättarskydd för
            banksparare. 1990-talet kommer att innebära att bankerna får en
            stark konkurrens från obligationssparandet, som i dag ger 10--11
            %
          </note>
          <note>
            årlig ränta. Om inflationen blir 3 % per år blir realräntan hela
            7--8 %, den högsta under hela efterkrigstiden. Om bankerna skall
            kunna hävda sig i fortsättningen i konkurrensen om insättarnas
            medel erfordras ett garanterat insättarskydd i framtiden. Hur
            detta skall utformas i realiteten kommer att klarna under 1992
            enligt källor från banksektorn, som därvid kan tänka sig ett nära
            samarbete med regeringen.
          </note>
          <note>
            Jag vill visa på ett hotfullt perspektiv. Staten är redan hundraprocentig
            ägare av Nordbanken och har 70 % av aktierna i Sparbanksgruppen
            AB som säkerhet för stödpaketet till Första Sparbanken.
          </note>
          <note>
            Om oturen är framme behövs det inom kort ett stödpaket till Gota
            AB, SEB och Sveriges
          </note>
          <note>
            Föreningsbank AB. Försäkringsbolagssektorn lever i dag ett farligt
            liv med en smal kapitalbas mot bakgrunden av stora kreditförluster,
            nedgång av aktie- och fastighetsvärden, osv.
          </note>
          <note>
            Risk föreligger att den borgerliga regeringen går till historien
            som den som socialiserade hela bank- och försäkringsbolagssektorn.
          </note>
          <note>
            Sammanfattningsvis kan jag konstatera att bankmarknaden är i
            stort behov av ett ''letter of intent'' från regeringen där det
            klart uttalas hur regeringen kommer att ställa sig till framtida
            penningkrav från andra banker med akuta problem. Ett dylikt uttalande
            är nödvändigt för att stilla den oro som finns hos såväl välskötta
            banker som den banksparande allmänheten.
          </note>
          <note>
            Vi anser vidare att den vanskötsel som finansinspektionen tillåtit
            i Nordbanken måste leda till personbyten.
          </note>
          <note>
            Vi ser gärna att det tillsätts en antikorruptionskommission som
            ser över detta och identifierar de skyldiga. Man kan gärna börja
            med
          </note>
          <note>
            Gotabanken och dess tidigare ägare.
          </note>
          <note>
            Jag yrkar att regeringen ges i uppgift att utan dröjsmål privatisera
            Nordbanken.
          </note>
          <note>
            Med det anförda yrkar jag att propositionen avslås.
          </note>
          <note type="speaker">
            Anf. 59 ROLF DAHLBERG (m):
          </note>
          <note>
            Herr talman! Om Sten Söderberg hade trott att dessa synpunkter
            hade varit värdefulla för behandlingen av detta ärende, hade han
            naturligtvis utnyttjat sin rätt att motionera, så att utskottet
            hade fått ta del av dessa synpunter som han tydligen upplever
            som mycket värdefulla. Det har han inte gjort. Inga motioner har
            väckts med anledning av detta ärende. Det är ett enigt utskottsbetänkande.
          </note>
          <note>
            Jag kan däremot konstatera att den långa litania som vi har hört
            är ett utdrag från en motion som gäller ett helt annat ärende,
            nämligen Nordbanken.
          </note>
          <note>
            Det säger väl allt om betydelsen av vad Sten
          </note>
          <note>
            Söderberg nu har sagt.
          </note>
          <note>
            Jag yrkar bifall till hemställan i utskottets betänkande.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 12 §.)
          </note>
          <note>
            10 § Tilläggsbudget II till statsbudgeten för budgetåret 1991/92
          </note>
          <note>
            Föredrogs
          </note>
          <note>
            arbetsmarknadsutskottets betänkande
          </note>
          <note>
            1991/92:AU14 Tilläggsbudget II till statsbudgeten för budgetåret
            1991/92 (prop. 1991/92:125 delvis).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades efter 12 §.)
          </note>
          <note>
            11 § Ändrade tillståndsregler före personaladministrativa personregister
          </note>
          <note>
            Föredrogs
          </note>
          <note>
            konstitutionsutskottets betänkande
          </note>
          <note>
            1991/92:KU22 Ändrade tillståndsregler för personaladministrativa
            personregister (prop.
          </note>
          <note>
            1991/92:126).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades efter 12 §.)
          </note>
          <note>
            12 § Socialavgifter på vissa förmåner, m.m.
          </note>
          <note>
            Föredrogs
          </note>
          <note>
            skatteutskottets betänkande
          </note>
          <note>
            1991/92:SkU32 Socialavgifter på vissa förmåner, m.m. (prop. 1991/92:129).
          </note>
          <note type="speaker">
            Anf. 60 GUNNAR NILSSON (s):
          </note>
          <note>
            Herr talman! Genom skattereformen gjordes beskattningen av olika
            former av löneförmåner mer likformig och neutral. Syftet var att
            få en bredare skattebas och att uppnå en rättvisare skattemässig
            behandling av löneinkomster och andra löneförmåner. Detta har
            också uppnåtts, även om förmånsvärdet i vissa fall, t.ex. bilförmån,
            har värderats enligt schablonregler.
          </note>
          <note>
            I det här aktuella betänkandet behandlas bl.a.
          </note>
          <note>
            frågan om jämkning av förmånsvärdet för bilförmån och därmed
            underlaget för sociala avgifter och arbetsgivaravgifter. En annan
            fråga som tas upp är ett förslag om undantag för anställdas förmånsbeskattning
            vid förvärv av aktier i det företag där de är anställda.
          </note>
          <note>
            När det gäller bilförmån innebar det schabloniserade systemet
            för värdering en betydande förenkling. Det åsatta värdet ligger
            till grund för preliminärskatt och arbetsgivaravgifter.
          </note>
          <note>
            Om synnerliga skäl föreligger för jämkning av förmånsvärdet kan
            den skattskyldige vända sig till skattemyndigheten och begära
            beslut om jämkning. Av förenklingsskäl har en sådan jämkning tidigare
            inte påverkat underlaget för arbetsgivaravgifter, vilket nu föreslås.
            I det nu föreliggande förslaget ges också arbetsgivare rätt att
            ansöka om jämkning för anställdas bilförmån.
          </note>
          <note>
            Vi anser att det är principiellt riktigt att skatteregler och
            regler för sociala avgifter är likformiga. Men en förutsättning
            för schablonregeln är att de relativt generösa reglerna för bilförmån
            skall kunna jämkas endast i mycket speciella undantagsfall.
          </note>
          <note>
            I propositionen som utskottet behandlat sägs att jämkning av
            förmånsvärdet förekommer ofta och att det också kan var fråga
            om stora belopp. Detta tar naturligtvis bort en stor del av de
            förenklingsvinster som var avsikten med schablonreglerna.
          </note>
          <note>
            I stället för att nu ytterligare öka jämkningsmöjligheterna,
            bör enligt vår mening de nuvarande reglerna ses över i syfte att
            minska det totala antalet jämkningar. Detta bör ges regeringen
            till känna. Herr talman! Jag yrkar därför bifall till reservation
            1.
          </note>
          <note>
            Vi har även reserverat oss mot förslaget att utvidga undantaget
            från förmånsbeskattning när det gäller köp av aktier och konvertibler
            i icke börsnoterade företag till att omfatta alla slag av aktier
            och noterade värdepapper.
          </note>
          <note>
            Detta är enligt vår uppfattning ett klart avsteg från principen
            om en likformig beskattning. Ges den anställde en förmån i form
            av att erbjudande att köpa aktier i det egna företaget till ett
            pris som understiger marknadsvärdet, bör han också beskattas för
            den förmånen. I annat fall uppstår en orättvisa gentemot andra
            som inte kan få del av motsvarande förmåner.
          </note>
          <note>
            Den nuvarande undantagsregeln motiveras med att värdet på icke
            noterade aktier ofta är svårt att fastställa. Någon sådan svårighet
            föreligger inte för noterade värdepapper som står under marknadens
            värdering och kontroll. Jag yrkar därför bifall till reservation
            2.
          </note>
          <note>
            Herr talman! I övrigt yrkar jag bifall till hemställan i betänkandet.
          </note>
          <note type="speaker">
            Anf. 61 LARS BÄCKSTRÖM (v):
          </note>
          <note>
            Herr talman! När det gäller skatteutskottets betänkande nr 32
            är det framför allt två frågor som kommer att debatteras här i
            kammaren. Det gäller beskattningen av bilförmåner och möjligheten
            att slippa full beskattning vid aktieköp.
          </note>
          <note>
            Vänsterpartiet deltog inte vid slutjusteringen på grund av att
            jag som representant för
          </note>
          <note>
            Vänsterpartiet just då var ute på en riksdagsresa.
          </note>
          <note>
            Vi får därför ta upp våra meningsyttringar här i kammaren.
          </note>
          <note>
            När det gäller den första frågan, som alltså gäller bilförmånerna,
            handlar det framför allt om taxinäringen. Vi menar att det är
            rimligt att, oavsett bolagsform eller annan associationsform för
            företaget i fråga, ha samma regler. Därför kan vi acceptera propositionen
            i denna del.
          </note>
          <note>
            Jag vill dock säga att beskattningen av bilförmåner är mycket
            generös. Reglerna bör ses över. För att väldigt tydligt visa,
            herr talman, vad jag menar vill jag säga att jag på en utrikes
            resa förra sommaren --
          </note>
          <note>
            resan var icke arrangerad av riksdagen -- stötte på en, skulle
            jag vilja säga, glad galosch. Själv hade jag rest till platsen
            med tåg. Den här personen, en svensk, frågade: Vill du låna min
            bil och åka in till stan? Jag tyckte inte att jag så lättvindigt
            kunde låna något som är en annans egendom. En olycka kunde ju
            inträffa. Men mannen sade: Det gör ingenting. Ta min bil. Den
            är alldeles gratis. Det är en firmabil. Jag betalar ingenting,
            inte ens om du krockar.
          </note>
          <note>
            Just det förhållandet att man helt gratis kan åka omkring, så
            är det faktiskt, på skattebetalarnas bekostnad är orimligt. Visst
            behövs det en översyn av förmånsbeskattningen liksom en skärpning
            i detta sammanhang. Det har vi i Vänsterpartiet också motionerat
            om. Även representanter för andra partier har tagit upp frågan,
            t.ex.
          </note>
          <note>
            representanter för Centern.
          </note>
          <note>
            Det lönar sig faktiskt att väcka motioner. Det viktigaste är
            dock inte att en väckt motion bifalles här i kammaren, utan det
            viktigaste är att regeringen tar intryck av det som framförs och
            att den sedan lägger fram en proposition. Det gäller ju att skapa
            en enighet i de olika frågorna.
          </note>
          <note>
            Finansdepartementet har tillsatt en utredning i syfte att skärpa
            förmånsbeskattningen, och jag är mycket nöjd med den utvecklingen.
          </note>
          <note>
            Vad sedan gäller beskattningen av anställdas aktieköp har Gunnar
            Nilsson redan kommenterat och argumenterat mot föreslagen förändring
            beträffande gällande rätt. Vi i Vänsterpartiet har väckt en motion
            där vi noterar att övervägandena i propositionen i dessa delar
            är så knapphändiga att det inte är möjligt att överblicka problem
            i andra hänseenden.
          </note>
          <note>
            Vid en privatisering av gemensam, statlig, egendom skall de anställda
            naturligtvis ha möjlighet att ta del av olika aktieerbjudanden.
            Men detta måste ske på ett sådant sätt att inte vidlyftiga skatteförmåner
            beviljas vissa grupper. Vi stödjer den socialdemokratiska reservationen
            i detta avseende och yrkar alltså bifall till denna.
          </note>
          <note>
            Vidare säger vi i vår motion att det finns anledning att ändra
            på en punkt i gällande rätt. Det gäller möjligheten att jämställa
            en bolagsstyrelse med de anställda. Vi menar att det är ett felaktigt
            synsätt.
          </note>
          <note>
            Kammarens ledamöter bör nog betänka att det förekommer stark
            kritik ute i samhället, utifrån de erfarenheter som gjorts under
            1980-talet, mot att bolagsstyrelser och ledande personer i företag
            har fallskärmsvillkor och över huvud taget mycket förmånliga villkor
            för egen del. Motiveringen brukar ju vara att de här personerna
            har en mycket utsatt situation och att de har att fatta svåra
            och tunga beslut. Därför skall de ha rejält betalt för sitt jobb.
            Jo, de skall de kanske ha. Men då skall de också ta risker, och
            dessutom skall deras goda inkomster beskattas. De här personerna
            skall inte ha särskilda förmåner.
          </note>
          <note>
            I och för sig finns det inte något formellt s.k.
          </note>
          <note>
            delikatessjäv beträffande den ordning som gäller.
          </note>
          <note>
            Men jag menar att det finns ett moraliskt jäv när det gäller
            bolagsstyrelser som beslutar om emissioner och möjligheter till
            aktieköp och som får del av särskilda skattelättnader. Därför
            menar vi att anvisningarna i den delen skall strykas.
          </note>
          <note>
            Utskottet säger att den tekniska utformning som vi har föreslagit
            skulle kunna innebära att spärreglerna mjukas upp.
          </note>
          <note>
            Vi gör inte samma bedömning som utskottet. Jag måste, som jag
            redan sagt, erkänna att vi i
          </note>
          <note>
            Vänsterpartiet inte var med då utskottet slutbehandlade frågan.
            Vi har således inte hört alla juridiska argument. Men det är inte
            så viktigt, för jag känner ju till majoritetsförhållandena här
            i kammaren.
          </note>
          <note>
            Tidigare när vi har krävt en skärpning av beskattningen av bilförmåner
            har det blivit avslag.
          </note>
          <note>
            På samma sätt förväntar jag mig att man på regeringssidan skall
            inse att det icke är rimligt att bevilja bolagsstyrelser särskilda
            förmåner när det gäller aktieköp i det egna företaget. Det handlar
            ju om en skattesubvention för att bolagsledningen skall få del
            av förmåner som man faktiskt själv beslutar att man skall ha.
            Det förhållandet är orimligt. Jag tror att regeringen med tiden
            kommer att inse detta.
          </note>
          <note>
            Herr talman! Jag framställer inte något formellt yrkande i denna
            fråga. Men jag poängterar att vi återkommer till dessa saker.
            Vi vill se till att det blir en bättre etik även i bolagsstyrelserna.
          </note>
          <note type="speaker">
            Anf. 62 CARL FREDRIK GRAF (m):
          </note>
          <note>
            Herr talman! Tidigare talare har något beskrivit vad det aktuella
            betänkandet handlar om. Jag nöjer mig därför med några kommentarer
            kring det som har sagts här.
          </note>
          <note>
            Först gäller det socialavgifterna beträffande naturaförmåner.
            Jag tycker att det är riktigt att vi får en symmetri i och med
            att jämkningsunderlaget minskas även vad gäller arbetsgivaravgifterna.
          </note>
          <note>
            Därom är vi eniga. Därmed åstadkommes den kostnadsneutralitet
            som vi eftersträvar. Det kan inte vara rimligt att skattereglerna
            skall styra valet av bolagsform.
          </note>
          <note>
            Lars Bäckström tog upp frågan om bilförmåner i litet vidare bemärkelse
            än utskottet. Han talar om en mycket generös förmånsbeskattning.
            Delvis håller jag med honom i det avseendet. I ytterkanten så
            att säga av en schablon kan det förekomma att vissa får en generös
            behandling. Men å andra sidan får vi inte glömma att exempelvis
            en resande, som verkligen använder sin bil väldigt mycket i tjänsten,
            kanske inte har möjlighet att över huvud taget använda bilen privat.
            Vederbörande får faktiskt betala för att använda bilen i tjänsten.
            I den här familjen kan det dessutom förhålla sig på det viset
            att också hemmavarande i familjen måste ha en bil.
          </note>
          <note>
            I sådana fall blir faktiskt bilförmånen en nackdel.
          </note>
          <note>
            Har man bara litet användning av bilen privat är denna beskattningsform
            således alls inte generös.
          </note>
          <note>
            Men när det gäller exempelvis den person som Lars
          </note>
          <note>
            Bäckström träffade i Spanien kan beskattningen naturligtvis uppfattas
            som generös. I
          </note>
          <note>
            utredningsuppdraget ligger ju också översynen av naturaförmånerna.
            Då tas även den här biten upp.
          </note>
          <note>
            I finansdepartementet tittar man -- som Lars
          </note>
          <note>
            Bäckström mycket riktigt sade -- för närvarande internt speciellt
            på de här förhållandena.
          </note>
          <note>
            När det sedan gäller de anställdas aktieförvärv föreslår vi en
            utvidgning av den regel som i vissa fall undantar anställdas förvärv
            av värdepapper från förmånsbeskattning. Här kan vi nog konstatera
            en ganska olikartad principiell syn på aktierna. Enligt
          </note>
          <note>
            Lars Bäckström handlar aktieinnehavet om att man tillskansar
            sig generösa förmåner. Men jag menar att aktieägandet faktiskt
            innebär att ett riskkapital tillskjuts. Mot bakgrund av den uppgång
            som var på börsen under 80-talet kan man kanske förstå
          </note>
          <note>
            Lars Bäckströms synpunkt. Men nu när läget på börsen och i näringslivet
            har förändrats får man inte automatiskt förmåner -- nu handlar
            det om ett riskkapital på ett annat sätt. Det tycker vi är värdefullt
            att notera.
          </note>
          <note>
            Vi tycker också att det är värdefullt att de anställda i företagen
            får möjlighet att bli delägare. I det här sammanhanget skall vi
            komma ihåg att det finns begränsningsregler, som framgår av utskottets
            betänkande. Därför kan det inte bli fråga om att man utnyttjar
            det här alldeles för mycket. Även i det här fallet tycker jag
            alltså att utskottet så att säga har hamnat rätt.
          </note>
          <note>
            Lars Bäckström tar också upp förmåner i näringslivet i allmänhet
            vad gäller fallskärmsavtal och sådana saker. Det ligger utanför
            det som utskottet för närvarande skall behandla. Det är en diskussion
            som vi kan föra i ett annat samanhang.
          </note>
          <note>
            Det handlar inte om beskattningsreglerna för aktieförvärv.
          </note>
          <note>
            Sammanfattningsvis vill jag, herr talman, yrka bifall till utskottets
            hemställan.
          </note>
          <note type="speaker">
            Anf. 63 GUNNAR NILSSON (s):
          </note>
          <note>
            Herr talman! När det gäller underlaget för de sociala avgifterna
            är vi överens om i utskottet att det skall vara detsamma som förmånsvärdet
            i övrigt.
          </note>
          <note>
            Det är naturligtvis också bra att finansdepartementet skall se
            över bilförmånerna för att precisera förmånsvärdet och beskattningen.
          </note>
          <note>
            Men i det sammanhanget är det fel signaler att först öka möjligheterna
            för jämkning av förmånsvärdet för att sedan starta en utredning
            om huruvida man skall kunna skärpa samma beskattning. Det är också
            viktigt att riksdagen slår fast att denna utredning inte får leda
            till någon ytterligare urholkning av likformigheten och neutraliteten
            i beskattningen mellan löner och förmåner.
          </note>
          <note>
            Enligt vår mening bör regeringen därför snarast lägga fram förslag
            som avgränsar och begränsar jämkningsmöjligheterna till verkligt
            speciella skäl.
          </note>
          <note>
            Man skall gärna också skärpa beskattningen i de fall där utnyttjandet
            av förmånen är uppenbart större än schablonvärdet. Vi menar att
            riksdagen bör ge regeringen detta till känna.
          </note>
          <note>
            När det gäller försäljningen av aktier till anställda, vilken
            också är kopplad till privatiseringen av statliga företag, måste
            jag fråga Carl Fredrik Graf om avsikten är att vår gemensamma
            egendom skall realiseras bort. Detta blir fallet endast vid en
            försäljning där priset är lägre än marknadsvärdet.
          </note>
          <note>
            Om den skall realiseras bort, varför skall detta ske med hjälp
            av skattesubventioner?
          </note>
          <note type="speaker">
            Anf. 64 CARL FREDRIK GRAF (m)
          </note>
          <note>
            replik:
          </note>
          <note>
            Herr talman! Det är två diskussioner som vi för när det gäller
            bilförmåner. Den ena rör det som tas upp i bl.a. Bækkevolds utredning.
            Den andra rör det som vi omedelbart skall göra för att få ordning
            på den asymmetri som råder vad beträffar beräkningen av de sociala
            avgifterna. Vissa branscher, taxinäringen har nämnts, har väldiga
            problem i detta sammanhang. Vi tycker att det är angeläget att
            detta omedelbart rättas till, så att inte skattesystemet styr
            valet av bolagsform. I övrigt får vi anledning att återkomma till
            bilförmånerna när de utredningar som för närvarande är tillsatta
            har arbetat färdigt.
          </note>
          <note>
            Beträffande förmånen att förvärva aktier i ett företag där man
            själv är anställd skall vi komma ihåg att det blir ett lägre pris
            vid förvärvet. Men vill man försälja aktierna i ett senare läge
            blir underlaget för beskattningen av reavinsten större.
          </note>
          <note>
            Förmånen kan faktiskt diskuteras även ur den synpunkten. Då kanske
            det inte ställer sig lika förmånligt. Jag vill också understryka
            att det finns begränsningsregler för i vilken utsträckning man
            kan förvärva aktier. De framgår av utskottets betänkande.
          </note>
          <note type="speaker">
            Anf. 65 GUNNAR NILSSON (s) replik:
          </note>
          <note>
            Herr talman! Vi får återkomma i frågan om bilförmåner när vi
            eventuellt får material från regeringen. Det viktiga är att slå
            fast att den utredning och översyn som görs inte får leda til
            en urholkning av likformigheten i skattesystemet.
          </note>
          <note>
            Vid försäljning av aktier, bedömning av deras marknadsvärde och
            en uppskjuten skatt föreligger ett allvarligt brott mot likformigheten
            i beskattningen. Det förvånar mig litet att Carl
          </note>
          <note>
            Fredrik Graf inte har förtroende för att marknaden kan klara
            en av de mest grundläggande uppgifterna för marknaden, att fastställa
            ett korrekt marknadsmässigt pris på aktier. Ert parti brukar i
            andra sammanhang tala om marknadens förträfflighet och överlägsenhet.
          </note>
          <note type="speaker">
            Anf. 66 CARL FREDRIK GRAF (m)
          </note>
          <note>
            replik:
          </note>
          <note>
            Herr talman! Jag vill upprepa att jag tycker att det är viktigt
            att det blir möjligt för anställda att bli delägare i de företag
            där de verkar. Den här bestämmelsen innebär bara en smärre utvidgning
            av de nuvarande reglerna, som gör att även anställda i börsnoterade
            bolag får den möjligheten.
          </note>
          <note>
            Det tycker vi är viktigt av principiella skäl.
          </note>
          <note type="speaker">
            Anf. 67 LARS BÄCKSTRÖM (v):
          </note>
          <note>
            Herr talman! Carl Fredrik Graf undrar om inte jag insåg att förvärvandet
            av aktier var ett risktagande.
          </note>
          <note>
            Det inser jag. 80-talets utveckling, valparnas lek, har visat
            att det är ett högt risktagande för många småaktiesparare. Många
            anställda som köpte aktier i Fermenta förlorade ganska mycket.
            Jodå, när valparna leker är det några som blir utsatta.
          </note>
          <note>
            Men det vi talar om här är att om man får förmånen att köpa aktier
            till underpris, på särskilt förmånliga villkor, bör denna förmån
            beskattas. Det är det som vi påtalar. I annat fall rör det sig
            om en form av skattesubvention.
          </note>
          <note>
            Förmåner bör beskattas. Det är bra om vi har ett enkelt, likformigt
            skattesystem. Men denna regering bygger in mer och mer undantag,
            så reglerna kommer snart att vara undantagen i det skattesystem
            som ni bygger upp. Regeringen är på väg åt fel håll med detta.
            Det är detta vi vill slå fast och att vi skall beskatta förmåner.
          </note>
          <note>
            Bolagsledningarna har klarat sig ganska bra. De har rätt god
            överblick över marknadsläget. Att de skall få köpa aktier till
            underpris och sedan ha en skattesubvention för detta tycker jag
            är stötande.
          </note>
          <note>
            De är vanligtvis rikligen lönemässigt belönade för sitt styrelseuppdrag
            och bör sedan inte ha extra skattesubventioner när de tilldelar
            sig själva förmånen att köpa aktier under marknadsvärdet.
          </note>
          <note>
            Det är vår poäng.
          </note>
          <note type="speaker">
            Anf. 68 CARL FREDRIK GRAF (m):
          </note>
          <note>
            Herr talman! Jag vill säga några ord med anledning av Lars Bäckströms
            inlägg. Det väsentliga med förändringen är bl.a. att vi vill att
            småaktieägare skall få del av de här möjligheterna och att ägandet
            på det viset skall spridas. Det är det som vi tycker är angeläget.
          </note>
          <note>
            Uppenbarligen finns det också anledning att repetera att det
            finns en begränsningsregel som säger att förvärv skall gälla maximalt
            30 000 kr. Den regeln i kombination med de andra reglerna gör
            att det ine föreligger en sådan risk som Lars Bäckström talar
            om, att bolagsledningar och andra skall tillförskansa sig förmåner
            utöver vad som kan vara berättigat. Köper man stora aktieposter
            är det andra regler som gäller.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Företogs till avgörande utbildningsutskottets betänkanden 1991/92:UbU20,
            UbU23 och UbU28, näringsutskottets betänkanden 1991/92:NU29,
          </note>
          <note>
            NU31 och NU34, arbetsmarknadsutskottets betänkande 1991/92:AU14,
            konstitutionsutskottets betänkande 1991/92:KU22 samt skatteutskottets
            betänkande 1991/92:SkU32.
          </note>
          <note>
            Utbildningsutskottes betänkande UbU20
          </note>
          <note>
            Mom. 1 (skolpolitiska utgångspunkter för lärarutbildningen)
          </note>
          <note>
            Utskottets hemställan bifölls med 171 röster mot
          </note>
          <note>
            135 för reservation 1 av Lena Hjlem-Wallén m.fl.
          </note>
          <note>
            Mom. 2 (skolans värdemässiga grund)
          </note>
          <note>
            Utskottets hemställan bifölls med 171 röster mot
          </note>
          <note>
            134 för reservation 2 av Lena Hjelm-Wallén m.fl. 1
          </note>
          <note>
            ledamot avstod från att rösta.
          </note>
          <note>
            Mom. 4 (krav på lärarutbildnignen)
          </note>
          <note>
            Utskottets hemställan -- som ställdes mot motion
          </note>
          <note>
            1991/92:Ub39 av Christina Linderholm i motsvarande del -- bifölls
            med acklamation.
          </note>
          <note>
            Mom. 5 (examensbeskrivningar och examinationsrätt)
          </note>
          <note>
            Utskottets hemställan bifölls med 294 röster mot 12
          </note>
          <note>
            för meningsyttringen av Björn Samuelson i motsvarande del.
          </note>
          <note>
            Mom. 7 (individuella studieprogram)
          </note>
          <note>
            Utskottets hemställan -- som ställdes mot motion
          </note>
          <note>
            1991/92:Ub39 av Christina Linderholm i motsvarande del -- bifölls
            med acklamation.
          </note>
          <note>
            Mom. 8 (principer för lärararcertifikat)
          </note>
          <note>
            Utskottets hemställan bifölls med 170 röster mot
          </note>
          <note>
            136 för reservation 5 av Lena Hjelm-Wallén m.fl.
          </note>
          <note>
            Mom. 21 (påbyggnadslinje om 20 poäng för lärare för grundläggande
            utbildning av vuxna, m.m.)
          </note>
          <note>
            Utskottets hemställan bifölls med 173 röster mot
          </note>
          <note>
            135 för reservation 9 av Lena Hjelm-Wallén m.fl.
          </note>
          <note>
            Mom. 31 (forskning med anknytning till lärarutbildningen, m.m.)
          </note>
          <note>
            Utskottets hemställan bifölls med 173 röster mot
          </note>
          <note>
            135 för reservation 13 av Lena Hjelm-Wallén m.fl.
          </note>
          <note>
            Mom. 32 (högskolan för lärarutbildning i
          </note>
          <note>
            Stockholm)
          </note>
          <note>
            Reservation 14 av Lena Hjelm-Wallén m.fl. bifölls med 160 röster
            mot 146 för utskottets hemställan. 2
          </note>
          <note>
            ledamöter avstod från att rösta.
          </note>
          <note>
            Mom. 37 (planeringsramar för grundskollärarlinjens inriktning
            mot årskurserna
          </note>
          <note>
            4--9)
          </note>
          <note>
            Utskottets hemställan bifölls med 169 röster mot
          </note>
          <note>
            130 för reservation 16 av Lena Hjelm-Wallén m.fl. 7
          </note>
          <note>
            ledamöter avstod från att rösta.
          </note>
          <note>
            Övriga moment
          </note>
          <note>
            Uskottets hemställan bifölls.
          </note>
          <note>
            Utbildningsutskottets betänkande UbU23
          </note>
          <note>
            Utskottets hemställan bifölls.
          </note>
          <note>
            Utbildningsutskottets betänkande UbU28
          </note>
          <note>
            Mom. 6 (beslut om elevs mottagande i särskola)
          </note>
          <note>
            Först biträddes reservation 1 av Lena Hjelm-Wallén m.fl. -- som
            ställdes mot utskottets hemställan med den ändring däri som föranleddes
            av bifall till motion 1991/92:Ub60 av Ingrid Näslund i motsvarande
            del -- med acklamation.
          </note>
          <note>
            Härefter bifölls utskottets hemställan med 160
          </note>
          <note>
            röster mot 138 för reservation 1 av Lena Hjelm-
          </note>
          <note>
            Wallén m.fl. 9 ledamöter avstod från att rösta.
          </note>
          <note>
            Mom. 15 (vissa personalfrågor)
          </note>
          <note>
            Utskottets hemställan bifölls med 171 röster mot
          </note>
          <note>
            135 för reservation 2 av Lena Hjelm-Wallén m.fl.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Näringsutskottets betänkande NU29
          </note>
          <note>
            Mom. 1 (utredningar m.m.)
          </note>
          <note>
            Utskottets hemställan bifölls med 173 röster mot
          </note>
          <note>
            133 för reservation 1 av Anita Gradin m.fl.
          </note>
          <note>
            Mom. 7 (avveckling av Bruksinvest AB)
          </note>
          <note>
            Utskottets hemställan bifölls med 173 röster mot
          </note>
          <note>
            132 för reservation 2 av Anita Gradin m.fl.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Näringsutskottets betänkande NU31
          </note>
          <note>
            Utskottets hemställan bifölls.
          </note>
          <note>
            Näringsutskottets betänkande NU34
          </note>
          <note>
            Utskottets hemställan bifölls med 304 röster mot 2
          </note>
          <note>
            för det av Sten Söderberg under överläggningen framförda yrkandet
            om avslag på propositionen. 1
          </note>
          <note>
            ledamot avstod från att rösta.
          </note>
          <note>
            Arbetsmarknadsutskottets betänkande AU14
          </note>
          <note>
            Utskottets hemställan bifölls.
          </note>
          <note>
            Konstitutionsutskottets betänkande KU22
          </note>
          <note>
            Utskottets hemställan bifölls.
          </note>
          <note>
            Skatteutskottets betänkande SkU32
          </note>
          <note>
            Mom. 2 (jämkningsreglerna vid inkomsttaxeringen)
          </note>
          <note>
            Utskottets hemställan bifölls med 182 röster mot
          </note>
          <note>
            124 för reservation 1 av Lars Hedfors m.fl.
          </note>
          <note>
            Mom. 3 (anställdas aktieförvärv)
          </note>
          <note>
            Utskottets hemställan bifölls med 174 röster mot
          </note>
          <note>
            132 för reservation 2 av Lars Hedfors m.fl.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Meddelande om anmälan till kammardebatterna måndagen den 1 juni
          </note>
          <note type="speaker">
            Anf. 69a FÖRSTE VICE TALMANNEN:
          </note>
          <note>
            Med anledning av instundande helg ombeds de som skall delta i
            kammardebatterna måndagen den 1
          </note>
          <note>
            juni att om möjligt anmäla sig till talarlistan redan i dag.
          </note>
          <note>
            Beslut om samlad votering
          </note>
          <note>
            Beträffande de på föredragningslistan närmast upptagna ärendena,
            skatteutskottets betänkande
          </note>
          <note>
            SkU29, bostadsutskottets betänkande BoU22, lagutskottets betänkande
            LU36, utrikesutskottets betänkanden UU20, UU21, UU28 och UU27
            samt kulturutskottets betänkande KrU30, beslöt kammaren på förslag
            av förste vice talmannen att de fick företas till avgörande i
            ett sammanhang sedan debatten i dessa ärenden avslutats.
          </note>
          <note>
            13 § F-skattebevis -- nya regler för skatteavdrag och socialavgifter,
            taxeringsfrågor
          </note>
          <note>
            Föredrogs
          </note>
          <note>
            skatteutskottets betänkande
          </note>
          <note>
            1991/92:SkU29 F-skattebevis -- nya regler för skatteavdrag och
            socialavgifter, taxeringsfrågor
          </note>
          <note>
            (prop. 1991/92:112).
          </note>
          <note type="speaker">
            Anf. 69b GUNNAR NILSSON (s):
          </note>
          <note>
            Herr talman! Betänkandet behandlar dels propositionen om F-skattebevis
            och regler för skatteavdrag och inbetalning av sociala avgifter,
            dels ett antal motioner om skatterättsliga frågor som behandlats
            i anslutning till propositionen.
          </note>
          <note>
            Propositionen om F-skattebevis för företagare tillstyrks i sin
            helhet av utskottet, medan motionerna föranlett ett antal reservationer
            och särskilda yttranden, som jag något skall kommentera.
          </note>
          <note>
            Ny demokrati har reserverat sig till förmån för ett antal motioner,
            där det föreslås en uppluckring av den skatterättsliga lagstiftningen.
            I motionerna föreslås bl.a. generell rätt till ersättning för
            rättegångskostnader till enskilda som får rätt i ett skattemål,
            generellt anstånd med betalning av skatt vid överklaganden, begränsningar
            i domstolarnas handläggningsrätt vid ändrad praxis och slopande
            av skatteflyktslagen.
          </note>
          <note>
            Utskottet avstyrker motionerna med hänvisning till en kommande
            utredning om rättssäkerheten vid beskattning. Utskottets majoritetsskrivning
            ger dock intryck av att utvecklingen på det skatterättsliga området
            kan gå i motionernas riktning. Man säger dessutom att regeringen
            inom kort avser att lägga fram ett förslag om slopande av skatteflyktslagen.
          </note>
          <note>
            Vi delar utskottets uppfattning att motionerna skall avslås,
            men vi kan inte ställa upp på den motivering som utskottsmajoriteten
            anför.
          </note>
          <note>
            Enligt vår mening bör den aviserade utredningens arbete gå ut
            på att föreslå en anpassning av lagstiftningen till den praxis
            och de erfarenheter som nu har vunnits av skattereformen och av
            gällande lagstiftning. Direktiven bör inte formuleras eller tolkas
            så, att de på ett avgörande sätt rubbar den nuvarande balansen
            i de skatterättsliga förhållandena.
          </note>
          <note>
            Det är vår bestämda uppfattning att lagen om skatteflykt behövs
            också i framtiden. Regeringen bör därför i enlighet med skatteflyktsutredningens
            förslag, i god tid före 1993, då den nuvarande lagen upphör, lägga
            fram förslag om en ny och mer preciserad lagstiftning mot skatteflykt
            och osund skatteplanering. Detta har vi från den socialdemokratiska
            utskottsgruppen anfört i ett särskilt yttrande, och vi kommer
            att följa de här aktuella frågorna i den fortsatta hanteringen.
          </note>
          <note>
            I en socialdemokratisk motion av Hans Göran
          </note>
          <note>
            Frank m.fl. belyses den ekonomiska och organiserade brottsligheten
            och dess negativa följder för seriös verksamhet, framför allt
            inom hantverks- , service- och handelsverksamheter. I
          </note>
          <note>
            en utredning som initierats av LO-distriktet i
          </note>
          <note>
            Stockholm konstateras att gatuhandeln och den s.k. tillfälliga
            handeln till ca 90 % underlåter att betala skatter eller sociala
            avgifter för sin verksamhet.
          </note>
          <note>
            Gatuhandeln är i dag en snabbt växande företeelse, som utgör
            ett allvarligt hot mot etablerade och seriösa företagare. Verksamheterna
            fungerar ofta också som inkörsport och inskolning till grövre
            ekonomisk brottslighet och kriminalitet av olika slag. Det är
            därför synnerligen angeläget att regeringen vidtar konkreta åtgärder,
            dels för att påverka attityder och värderingar till verksamheter
            som baseras på ekonomisk brottslighet, dels för att förbättra
            kontrollen över redovisning av skatter och sociala avgifter inom
            den tillfälliga handeln och andra fuskbenägna branscher. Detta
            bör ges regeringen till känna.
          </note>
          <note>
            Utskottsmajoriteten skriver i betänkandet att man delar motionärernas
            uppfattning när det gäller behovet av en effektiv kontroll på
            detta område.
          </note>
          <note>
            Man utgår dock från att regeringen följer utvecklingen på området
            och vidtar lämpliga åtgärder, varför något behov av ett riksdagens
            tillkännagivande inte föreligger.
          </note>
          <note>
            Vi har dock inte sett några förslag eller initiativ från regeringen
            på det här området. Det finns där snarare uttryck för en liberal
            syn på skattelagstiftningen som varit gällande.
          </note>
          <note>
            Ett tillkännagivande är därför väl motiverat. Det är också ett
            sätt för riksdagen att, genom att konsekvent och beslutsamt ta
            avstånd från de avarter som här påtalats, medverka till att förstärka
            attityderna mot ekonomisk brottslighet.
          </note>
          <note>
            Herr talman! Jag yrkar bifall till reservation nr 8, avslag på
            övriga reservationer, och bifall till utskottets hemställan i
            övrigt.
          </note>
          <note type="speaker">
            Anf. 70 PETER KLING (nyd):
          </note>
          <note>
            Herr talman! Nu är det dags att börja tänka på skattebetalarnas
            rättssäkerhet. Vi måste skapa lagar och bestämmelser som utgår
            från människan och inte från myndigheternas aspekter.
          </note>
          <note>
            Alla känner vi en lättnad efter deklarationsinlämnandet. Myndigheterna
            har flera år på sig att riva upp en deklaration. Detta kan inte
            vara riktigt i ett modernt rättssamhälle. Man skall kunna kräva
            att myndigheterna har en sådan kompetens att de inte behöver riva
            upp gamla deklarationer för flera år tillbaka. Det finns fall
            --
          </note>
          <note>
            hör och häpna -- där myndigheterna har rivit upp deklarationen
            efter 8--9 års tid. Det leder givetvis till en stor katastrof
            för de människor som det drabbar.
          </note>
          <note>
            Det finns en sak till som jag måste peka på i denna debatt. Det
            är beklämmande att skatteregler tolkas olika från skattemyndighet
            till skattemyndighet.
          </note>
          <note>
            Det finns arbetare som har fått avdrag för traktamenten godkända
            år efter år, och rätt som det är river man upp beslutet från myndigheternas
            sida och beskattar dessa traktamenten. Man kan själv räkna ut
            vad det innebär för en vanlig arbetare och hans familj i det fall
            han kanske fått 10 000--15 000
          </note>
          <note>
            kr i traktamente och myndigheterna river upp besluten tre fyra
            år tillbaka i tiden. Det blir katastrof.
          </note>
          <note>
            Hans kompis kanske är lyckligare och bor i en annan kommun där
            skattemyndigheterna inte tolkar bestämmelserna på samma sätt,
            och han får då dra av dessa traktamenten år efter år utan åtgärd.
            Nej, vi måste få klarare regler som säger att man skall behandlas
            lika från ort till ort. Detta är en självklarhet när det gäller
            rättssäkerheten i Sverige.
          </note>
          <note>
            Sedan vill jag tala litet grand om den svarta sektorn.
          </note>
          <note>
            Jag tror personligen att den omsätter omkring 100
          </note>
          <note>
            miljarder kronor och kanske mer. Det är helt klart att man skall
            kontrollera vissa branscher och vissa nischer hårdare. Men jag
            vill poängtera att det viktigaste för att minska den svarta marknaden
            i
          </note>
          <note>
            Sverige är att sänka momsen, arbetsgivaravgifterna och marginalskatterna.
            Annars kommer vi att få leva med den svarta sektorn hur många
            år som helst, mina damer och herrar, och den blir bara större
            för var dag som går.
          </note>
          <note>
            Herr talman! Med detta vill jag yrka bifall till reservation
            1 vid moment 5, reservation 3 vid moment 10, reservation 6 vid
            moment 15 samt reservation 7 vid moment 16. Övriga reservationer
            yrkar jag för att spara kammarens tid inte bifall till.
          </note>
          <note type="speaker">
            Anf. 71 LARS BÄCKSTRÖM (v):
          </note>
          <note>
            Herr talman! I betänkande SkU29 råder enighet om F-skattebeviset.
            Men det finns i varje fall en hel rad reservationer, åtminstone
            från Ny demokrati och i något fall från Socialdemokraterna, samt
            en meningsyttring från Vänsterpartiet.
          </note>
          <note>
            När det gäller de delar av motiven som Gunnar
          </note>
          <note>
            Nilsson har talat om, är i princip Vänsterpartiet och
          </note>
          <note>
            Socialdemokraterna överens om bedömningen.
          </note>
          <note>
            Denna lag, som populärt kallas generalklausulen mot skatteflykt,
            behövs. Den behövs särskilt i ett läge där regeringen har drivit
            igenom att man öppnat möjligheten för ett slags generalklausuler
            för individen. Det kan vara riktigt. Jag har tidigare i kammaren
            sagt att att det kan behövas vad man i internationell skattedebatt
            kallar Tax Payers
          </note>
          <note>
            Charter, som ger den skattskyldige vissa grundläggande rättigheter.
            Men det skall finnas en ömsesidighet, och det finns behov av en
            generell lag mot skatteundandraganden.
          </note>
          <note>
            Andra punkter som här tagits upp gäller en socialdemokratisk
            reservation angående åtgärder mot tillfällig handel. Vi från Vänsterpartiet
            stöder den reservationen. Det sägs här ibland att politiker skall
            gå ut i verkligheten, och särskilt sådana här vackra dagar finns
            det skäl att göra det. När vi gör det -- vilket vi naturligtvis
            gör -- befinner vi oss i den del av verkligheten som är Drottninggatan
            här i
          </note>
          <note>
            Stockholm. Vi ser där att den tillfälliga handeln verkar vara
            ett påtagligt problem. Jag är inte helt säker på att alla de försäljare
            som finns på den gatan är momsregistrerade. Det kan hända att
            några är det, men jag tror att det där finns ett betydande inslag
            av ej registrerad handel.
          </note>
          <note>
            Detta pågår ganska ofta. Sedan går ett par konstaplar förbi,
            och då töms gatan, och därefter är de tillbaka igen. Det är en
            del av verkligheten.
          </note>
          <note>
            Eftersom alla ledamöter har sett detta, borde reservation 10
            tillstrykas. Man går ju inte med slutna ögon på Drottninggatan,
            eller hur? Det är då mycket märkligt att inte utskottets majoritet
            velat stödja denna reservation.
          </note>
          <note>
            Sedan har vi från Vänsterpartiet avgett en meningsytttring med
            anledning av en socialdemokratisk motion vad gäller kontroll av
            kapitalinkomster inom företagssektorn. Utskottet har inte tillstrykt
            den, utan menar att det finns andra medel för att uppnå detta,
            t.ex. bättre revisionsverksamhet. Det är klart att det kan finnas
            olika metoder att angripa ett problem. Men det ena utesluter inte
            det andra. Med en sådan åtgärd som vi föreslår, skulle man få
            mer tid till att arbeta med revisionsverksamheten och kunna göra
            mer fördjupade revisioner. Jag vill därför, herr talman, yrka
            bifall till meningsyttringen vad gäller moment
          </note>
          <note>
            9.
          </note>
          <note>
            Detta är ett stort och angeläget problem. I måndags kunde vi
            i pressen läsa om skattemyndigheterna i
          </note>
          <note>
            Västsverige -- min egen hemregion, där jag vet att skattemyndigheterna
            är alerta och måna om att göra ett bra jobb. Rubriken i Svenska
            Dagbladet var: Vartannat företag fuskar med skatten. Man hade
            kontrollerat 61 företag, och för 30 hade man fått fram förslag
            till höjningar med i genomsnitt ca
          </note>
          <note>
            250 000 kr.
          </note>
          <note>
            Nu tror jag inte alls att det är riktigt så eländigt som att
            vartannat företag fuskar med skatten. Jag tycker inte att man
            skall vara alarmist och måla allt som en enda stor nattsvart säck.
            Jag tror att merparten av de svenska företagarna är hederliga
            och vill sköta sina åligganden. Men det är då mycket viktigt att
            man åtgärdar illojal konkurrens -- vilket tas upp i den förut
            nämnda reservationen -- och t.ex. den tillfälliga handeln.
          </note>
          <note>
            Det borde regeringspartierna och Ny demokrati ha insett, och
            man borde stött reservationen. Men det gör man inte. Då får man
            naturligtvis i längden problem i vissa företag. Skall jag sköta
            mina åligganden när riksdag och politiker inte inskrider mot denna
            illojala konkurrens? Genom att man inte tillstryker detta mycket
            blygsamma krav att göra ett tillkännagivande om att vidta specialåtgärder
            mot t.ex. den tillfälliga handeln främjas den svarta sektorn.
          </note>
          <note>
            Herr talman! Peter Kling sade att det finns en svart sektor som
            omfattar 100 miljarder kronor. Jag tror att även det är något
            överdrivet. Det måste ju finnas utrymme för den goda grannsämjan.
            Allt som görs är ju inte fråga om skatteundandragande.
          </note>
          <note>
            Visst finns det de som ägnar sig åt skatteundandragande. Vi har
            från Vänsterpartiets sida många gånger påtalat att åtgärder måste
            vidtas. Vi har velat anslå mer pengar till fördjupade revisioner
            och kontrollverksamhet. Men i stället har majoriteten dragit in
            på anslagen till skatteförvaltningen så att det inte har funnits
            möjlighet att göra fördjupade revisioner. Trots det vet vi att
            varje handläggartimme betalar sig 10--20
          </note>
          <note>
            gånger om.
          </note>
          <note>
            Det är inte korrekt att ekonomiska oegentligheter undanröjs enbart
            med hjälp av att sänka skatteuttaget. Det skulle betyda att länder
            med ett lågt skatteuttag alltid har en liten svart sektor. Men
            då har man inte befunnit sig i den verklighet som finns utanför
            Sverige. I många länder med ett lågt skatteuttag finns det en
            omfattande svart sektor.
          </note>
          <note>
            Det här är ett fullständigt klart faktum för den som ger sig
            ut utanför landets hank och stör. Det behöver man göra i dessa
            internationella tidevarv.
          </note>
          <note>
            Det finns inga empiriska bevis på att ett lågt skatteuttag i
            sig minskar skatteundandragandet.
          </note>
          <note>
            Skulle man tillämpa den principen skulle t.ex.
          </note>
          <note>
            problemen med hastighetsöverträdelser kunna lösas genom att man
            säger: ''Vi tillämpar fri fart.''
          </note>
          <note>
            Ja, det är klart att det då inte blir några hastighetsöverträdelser.
            Men med den politiken blir det i stället en hel del olyckor på
            vägen.
          </note>
          <note>
            I en reservation framför Ny demokrati att de vill att åtgärder
            vidtas mot oseriösa konkurrenter och en snabb behandling av företag
            som uppenbarligen drivs olagligt, som inte betalar sina sociala
            avgifter, moms, m.m. Men om Ny demokrati skriver så i reservation
            9 borde de rimligtvis stötta reservation
          </note>
          <note>
            8.
          </note>
          <note>
            Herr talman! Jag vill återigen påpeka att vi från
          </note>
          <note>
            Vänsterpartiet stöder reservation 8 och att vi yrkar bifall till
            vår meningsyttring under mom. 9.
          </note>
          <note type="speaker">
            Anf. 72 PETER KLING (nyd) replik:
          </note>
          <note>
            Herr talman! I vår motion, Lars Bäckström, hävdar vi visserligen
            att man skall se över och minska den svarta sektorn. Men vi hänvisar
            också till hur vi vill driva frågan, nämligen med hjälp av sänkta
            skatter och framför allt sänkt moms -- som vi tror påverkar den
            svarta sektorn rejält.
          </note>
          <note>
            Jag vet själv av erfarenhet, och vad kolleger i branschen som
            är småföretagare har sagt till mig, hur det är. De har sagt att
            det blev ett rent helsike när momsen gick upp från 13,64 % till
            25 %. Det var få arbeten som var ''vita''. Folk hade inte råd
            att betala momshöjningen för reparationsjobb och andra småjobb.
            Där fick vi alltså en kraftigt utökad svart sektor.
          </note>
          <note>
            Beloppet 100 miljarder är nog inte så orimlig. Det finns ungefär
            370 000 småföretagare med 3--4
          </note>
          <note>
            anställda. Låt oss säga, Lars Bäckström, att de har
          </note>
          <note>
            3 anställda och att varje bolag omsätter 1,5 milj.kr.
          </note>
          <note>
            Det blir fråga om 500--600 miljarder i omsättning i dessa företag.
            Det är inte så konstigt att en småföretagare av den storleken
            stoppar undan en femtedel. Då har vi direkt de 100 miljarderna.
          </note>
          <note>
            Det är klart, Lars Bäckström, att det måste finnas en viss kontroll
            där det uppenbarligen syns att fusk kan föreligga. Vi är självfallet
            inte för att det skall vara fri fart på vägarna, som Lars Bäckström
            uttryckte det. Det är klart att det måste finnas en viss kontroll.
            Men den svarta sektorn försvinner inte genom att kontrollen utökas
            utan i stället genom att sänka kostnaderna.
          </note>
          <note>
            Lars Bäckström tog vidare upp att det även finns en svart sektor
            i utlandet. Det är klart att alla länder har en svart sektor.
            Men frågan är hur stor den är i de andra länderna.
          </note>
          <note>
            Jag vill bestämt påvisa att om skattetrycket i
          </note>
          <note>
            Sverige är 56--57 % av BNP och övriga länder ligger på 37 %,
            är det klart att den svarta sektorn blir större i det här landet.
          </note>
          <note>
            Jag skall ge ett exempel på hur det kan gå till. Det handlar
            här inte om svarta jobb. Jag nämnde att marginalskatterna måste
            sänkas från den nivå de är på i dag. Jag känner flera läkare i
            Göteborg som har insett att det inte är någon idé att stå och
            operera längre. Det är bättre att gå hem till huset och byta fönster,
            måla och eventuellt lägga kablar -- som jag som elentreprenör
            gjorde förr om åren. De gör så eftersom de tjänar på det och de
            anser att det inte är någon idé att arbeta. Så tar de i stället
            våra jobb.
          </note>
          <note>
            Där får Lars Bäckström en aspekt på frågan om höga skatter.
          </note>
          <note type="speaker">
            Anf. 73 LARS BÄCKSTRÖM (v) replik:
          </note>
          <note>
            Herr talman! Jag känner också många småföretagare, Peter Kling.
            Men jag har inte en fullt så dyster syn på småföretagarna som
            Ny demokrati har. Jag vet inte om det är en speciell kategori
            småföretagare som Ny demokrati träffar.
          </note>
          <note>
            De jag träffar har en hög moralisk standard. Men det kan ju finnas
            olika typer av småföretagare.
          </note>
          <note>
            Dock tror jag att min bild är den mer korrekta. Men det går ju
            att ha olika meningar om det.
          </note>
          <note>
            Det skall erkännas att det finns problem. De kan åtgärdas med
            hjälp av riktade kontroller mot oseriösa verksamheter, och det
            borde ni från Ny demokrati och vi från Vänsterpartiet vara överens
            om. Det är mycket märkligt att vi inte är överens, eftersom ni
            skriver om dessa frågor i era motioner.
          </note>
          <note>
            Även om ni inte får igenom allt i er motion, kunde vi vara överens
            om det som går att få igenom -- ni som säger att ni vill se till
            sakpolitiken och inte vara fastlåsta i block. Om ni kan få igenom
            en av era fem punkter tillsammans med oss och
          </note>
          <note>
            Socialdemokraterna, varför inte ta denna punkt i stället för
            det maximalistiska allt eller intet? Det är inte en bra strategi
            för framtiden.
          </note>
          <note>
            Det är ett faktum att i Frankrike och USA finns det betydande
            svarta sektorer. I vissa delar av
          </note>
          <note>
            Frankrike är det något av en nationalsport att bedriva skatteundandragande.
            Det är ett bekant faktum i den internationella skattedebatten.
          </note>
          <note>
            Vidare har vi frågan om att sänka skattetrycket och att den svarta
            sektorn ökar i omfattning när momsen går upp. Rent teoretiskt
            sett, Peter Kling, är det så att om momsen höjs minskar inkomstskatten
            och skattetrycket sjunker. Så blir det om man bara pratar om procentsatserna.
            Ni skall akta er för procentdebatten. Ett enkelt sätt att sänka
            skattetrycket är att höja momsen. Då ökar
          </note>
          <note>
            BNP, och inkomstskatterna sänks. Egentligen har inte något gjorts
            åt skatterna, men skattetrycket har sjunkit rent teoretiskt. Sluta
            med procentdebatter. De bara förvillar.
          </note>
          <note>
            Satsa på tillväxt i landet. Men det åstadkoms inte med hjälp
            av skattesubventioner. Satsa i stället på att vidta åtgärder mot
            den ekonomiska brottsligheten. Det vore bra om Ny demokrati ville
            hjälpa till med det. Då blir det ett bättre företagsklimat med
            enkla, raka skatteregler. Ta bort de krångliga systemen som är
            svåra för småföretagarna att förstå. Om viljan fanns skulle många
            åtgärder kunna vidtas.
          </note>
          <note type="speaker">
            Anf. 74 PETER KLING (nyd) replik:
          </note>
          <note>
            Herr talman! Om Lars Bäckström inte kan få tag på några småföretagare
            som fuskar, kan jag tala om att de ljuger för honom eller att
            de inte har förtroende för honom så att de vågar tala öppet med
            honom.
          </note>
          <note>
            Förmodligen är det så det hela ligger till, Lars
          </note>
          <note>
            Bäckström.
          </note>
          <note>
            Jag skall ge ett exempel. Jag bad en småföretagare att med handen
            på hjärtat berätta om han utförde svarta jobb. Svaret blev ju
            att det inte var fråga om så mycket. Jag frågade då hur många
            fakturor det kunde vara fråga om. Efter 10--20 minuters resonemang
            visade det sig att denna småföretagare med 4 anställda på ett
            eller annat sätt fuskade genom att utföra svarta jobb för 300
            000--400 000
          </note>
          <note>
            om året. Nog fuskas det bland småföretag. Rättare sagt: de är
            tvingade till det för att överleva.
          </note>
          <note type="speaker">
            Anf. 75 LARS BÄCKSTRÖM (v) replik:
          </note>
          <note>
            Herr talman! Några av mina bästa vänner är småföretagare. Det
            finns medlemmar i mitt parti som är småföretagare. Jag tror att
            merparten av dem vill göra väl och följa gällande regler.
          </note>
          <note>
            Den här debatten börjar bli litet knepig. Här skall jag behöva
            stå och försvara småföretagarna när Ny demokrati målar ut dem
            som en samling lögntrattar. Det är inte bra för Ny demokrati att
            försätta sig i den positionen -- men det är Ny demokratis val.
          </note>
          <note>
            Visst finns det problem. De skall åtgärdas med hjälp av enkla
            skatteregler, kontroll och ekonomisk tillväxt som gör att skatteuttaget
            kan minskas. Det här är mitt recept. Varför går inte ni på den
            linjen?
          </note>
          <note>
            Vidare har vi frågan om läkare. Det kan ju vara så att läkaren
            har redan dragit in mycket pengar till hushållet. Han har köpt
            båten, den stora villan och åkt till Barbados -- och det tycker
            han är trevligt.
          </note>
          <note>
            Men marginalskatten för läkarna är ju nu 50 % i genomsnitt. Det
            är internationellt sett på en acceptabel nivå.
          </note>
          <note>
            Finansdepartementet har visat att Sverige har en av de mest förmånligaste
            företagsbeskattningarna som finns inom OECD. Det är fyra länder
            som har den ur företagarens synvinkel bästa företagsbeskattningen.
          </note>
          <note>
            Man vill framställa det som att Sverige skulle vara --
          </note>
          <note>
            ursäkta uttrycket -- någon typ av skattehelvete.
          </note>
          <note>
            Men så är det inte. Det är snarare ovan där för vissa företag,
            enligt OECD:s beräkningar. Detta är fakta.
          </note>
          <note>
            Man kan ju säga att OECD väl är någon allmänt vänstervriden organisation
            som hittar på, men jag tror inte att det är så.
          </note>
          <note>
            Andre vice talmannen anmälde att Peter Kling anhållit att till
            protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 76 IVAR FRANZÉN (c):
          </note>
          <note>
            Fru talman! Ett enigt skatteutskott föreslår riksdagen att besluta
            om F-skattebevis för företagare. Företagare eller arbetstagare
            -- detta är ett gammalt och välkänt problem som F-
          </note>
          <note>
            skattebeviset skall hjälpa till att lösa.
          </note>
          <note>
            Det är många företag och enskilda som under årens lopp har drabbats
            av stora tillkommande kostnader på grund av att vad de ansåg vara
            en tjänst eller entreprenad utförd av en företagare, i efterhand
            ansetts vara en anställning, vilket gjort dem ansvariga för betalning
            av A-skatt och socialförsäkringsavgifter.
          </note>
          <note>
            Med det föreslagna F-skattebeviset blir det nästan utan undantag
            helt otvetydigt om det är fråga om anställning eller företagare
            som bedriver näringsverksamhet. Det är viktigt för småföretagarna
            och för dem som köper småföretagarnas tjänster att få denna strikta
            uppdelning. Det innebär också att riskerna för tillkommande oförutsedda
            kostnader minimeras.
          </note>
          <note>
            Det blir också en sundare konkurrens såväl mellan företagare
            som mellan arbeten utförda av företagare och egenregiarbeten.
          </note>
          <note>
            Skatteutskottet rättar också till ett litet problem som har funnits
            för dem som redovisar moms i självdeklarationen och som har haft
            svårigheter att få överskjutande moms återbetald inom rimlig tid.
          </note>
          <note>
            Med skatteutskottets förslag får den som redovisar moms via sin
            självdeklaration återbetalning i stort sett på samma villkor som
            de som avger särskild momsdeklaration. Detta är rättvist och bra.
          </note>
          <note>
            Utskottet behandlar en rad motioner. Trots vad som har sagts
            innan vill jag hävda att det i grunden har varit enighet i utskottet
            när det gäller behandlingen av motionerna. Men Ny demokrati har
            ändå klarat av att avge sju reservationer, som med något undantag
            har samma inriktning som majoritetsskrivningen. Majoriteten förutsätter
            att det görs en hel del saker, att förhållanden klarläggs och
            att man först därefter gör ställningstaganden.
          </note>
          <note>
            Ny demokrati har ansett det vara viktigt att bifalla motionerna
            men också att göra särskilda delgivanden.
          </note>
          <note>
            På en punkt finns en mycket klar avvikelse. Det gäller reservation
            9. Där föreslår Ny demokrati omfattande skattesänkningar för att
            minska skattefusket. Det är både litet farligt och ansvarslöst,
            att kasta fram dessa skattesänkningar utan att på något sätt ägna
            en tanke åt vilka konsekvenser det får för budgetunderskottet.
            Det vore en fördel för en saklig debatt i framtiden om man kopplade
            ihop vad det kostar att sänka skatterna med de skattesänkningar
            man föreslår.
          </note>
          <note>
            En majoritet av svenska småföretagare är otvivelaktigt hederliga
            och kämpar hårt för att på ett korrekt sätt förvärva den inkomst
            de behöver.
          </note>
          <note>
            Jag tror att den svartmålning som Peter Kling här gör är en överdrift
            och nästan snudd på förolämpning mot en del småföretagare. Jag
            tror att en del kan känna det så. Vi skall kanske även där försöka
            balansera debatten.
          </note>
          <note>
            Socialdemokraterna presterar också en reservation. Jag tycker
            att den egentligen är onödig. Meningsskiljaktigheten gäller den
            tillfälliga handelns bristande redovisning av skatter.
          </note>
          <note>
            Skillnaden mellan reservationen och majoritetsskrivningen är
            i första hand att
          </note>
          <note>
            Socialdemokraterna gör ett hedersomnämnande av de insatser som
            LO-distriktet i södra Sverige har gjort samt ett tillkännagivande.
            Vi i majoriteten menar att detta är viktiga saker, vi vill ha
            åtgärder och vi har fullt förtroende för att vår regering vidtar
            åtgärder.
          </note>
          <note>
            Gunnar Nilsson har kommenterat en del saker i det särskilda yttrandet.
            Jag behöver inte ta upp det mera. Det är mera av noteringar för
            framtiden.
          </note>
          <note>
            Det finns i detta betänkande något som är litet unikt. Det är
            inte så ofta som motioner bifalls. Bo
          </note>
          <note>
            Arvidsons och Rune Rydéns motion om gränsgångare har fått en
            mycket noggrann genomlysning i utskottsbehandlingen. Resultatet
            av detta är att ett enigt utskott gör ett tillkännagivande om
            behovet av ett vidare utredningsarbete för att finna lämpliga
            åtgärder för att begränsa den skattesmitning som så många gränsgångare
            har satt i system.
          </note>
          <note>
            Detta betänkande är i mångt och mycket ett bevis på att det finns
            ett konstruktivt samarbete i utskotten och att vi i många stycken
            har en bred bas när vi fattar våra beslut.
          </note>
          <note>
            Herr talman! Jag vill med detta yrka bifall till skatteutskottets
            förslag och avslag på samtliga reservationer och meningsyttringen.
          </note>
          <note type="speaker">
            Anf. 77 GUNNAR NILSSON (s) replik:
          </note>
          <note>
            Herr talman! Ivar Franzén talar mycket om enighet i utskottet.
            Jag blir i viss mån oroad av det talet, kanske inte minst när
            Ivar Franzén bemöter de sju reservationerna från Ny demokrati.
            Han säger att de går i den anda som utskottet ser att utvecklingen
            av skattelagstiftningen kan gå. Vi varnade just för detta i vårt
            särskilda yttrande, att man är på väg mot en uppluckring av skattelagstiftningen.
            Jag ser med oro fram mot den utredning som skall komma.
          </note>
          <note>
            Vi har sagt att vi skall följa dessa frågor i framtiden och se
            till att den nuvarande balansen på skattelagstiftningsområdet
            i största möjliga utsträckning bibehålls.
          </note>
          <note>
            Ivar Franzén tar upp reservation 8. Vi kom ganska långt i utskottet
            och var överens om olägenheterna med denna typ av tillfällig handel
            och svartverksamhet. Jag kan bara beklaga att enigheten inte räckte
            till ett tillkännagivande från riksdagen. Som vi har påtalat i
            motionen handlar det inte bara om kontroll utan också om vilken
            attityd man intar gentemot ekonomisk brottslighet och svart verksamhet.
            Det hade varit en styrka i arbetet med att förändra attityder,
            om riksdagen hade begärt av regeringen att man vidtar konkreta
            och omedelbara åtgärder för att stävja detta. Tyvärr har vi inte
            sett så mycket av den typen av åtgärder från regeringen. Därför
            tycker jag att det är väl motiverat med ett tillkännagivande som
            hela riksdagen ställer sig bakom.
          </note>
          <note type="speaker">
            Anf. 78 IVAR FRANZÉN (c) replik:
          </note>
          <note>
            Herr talman! Jag tror att vi går miste om en del av effekten
            av våra beslut -- vi har ju god samstämmighet i utskottet när
            det gäller den tillfälliga handeln. Majoriteten säger mycket klart
            att detta är viktigt inte minst ur konkurrenssynpunkt och att
            vi förutsätter att regeringen noga följer utvecklingen och vidtar
            lämpliga åtgärder.
          </note>
          <note>
            Det blir egentligen fel i debatten när
          </note>
          <note>
            Socialdemokraterna och i viss mån Vänstern försöker framställa
            det som att
          </note>
          <note>
            Socialdemokraternas reservation skulle gå ut på något helt annat
            än majoritetsskrivningen. Detta är något av en tvist om påvens
            skägg. Det är ett uttryck för det traditionella, att man visar
            större förtroende för en regering från det egna blocket.
          </note>
          <note>
            Det är vad det handlar om. Vi är i stort sett eniga i denna fråga.
            Det är viktigt att vi poängterar det i riksdagen. Därmed skapar
            vi en ännu bättre bas för de riktiga åtgärderna.
          </note>
          <note>
            Jag menar att det i det särskilda yttrandet finns en del nyansskillnader.
            Det är korrekt. Vi har olika uppfattningar. Jag menar inte att
            majoritetsskrivningarna fullföljer Ny demokratis tankegångar,
            långt därifrån. Men det finns i grunden en strävan för ett rättvist
            skattesystem, rättssäkerhet för den enskilde och en god balans
            mellan myndighetskrav och den enskildes rätt. Det tycker jag ingen
            av oss behöver skämmas för.
          </note>
          <note type="speaker">
            Anf. 79 GUNNAR NILSSON (s) replik:
          </note>
          <note>
            Herr talman! Vi skall följa arbetet i rättssäkerhetskommittén
            med stort intresse och engagemang, så vi får väl återkomma till
            de frågorna.
          </note>
          <note>
            Men när det gäller tillkännagivandet och reservation 8 tycker
            jag att Ivar Franzén tar onödigt stor hänsyn till regeringens
            initiativrätt. Här är det, som jag sade, fråga om attityderna
            på ett område som är mycket negativt för samhället och samhällsmoralen,
            och för seriös verksamhet i samhället. Om det på något område
            är viktigt att riksdagen uttalar sin uppfattning, så tycker jag
            att det bör vara på det här området -- och det kan vi göra genom
            ett tillkännagivande.
          </note>
          <note type="speaker">
            Anf. 80 IVAR FRANZÉN (c) replik:
          </note>
          <note>
            Herr talman! Låt mig bara notera att utskottet utgår från att
            regeringen noga följer utvecklingen på området och vidtar de åtgärder
            som anses påkallade. Kan det sägas klarare? Vi litar på vår regering.
          </note>
          <note type="speaker">
            Anf. 81 PETER KLING (nyd) replik:
          </note>
          <note>
            Herr talman! Ivar Franzén sade ju förut att utvecklingen går
            i den riktning som våra motioner pekar mot -- en uppluckring och
            en mera rättvis rättssäkerhet för skattebetalare. Ni har ju som
            sagt en del positiva skrivningar i betänkandet som pekar åt det
            hållet.
          </note>
          <note>
            Men jag har massvis av bevis på att positiva skrivningar inte
            har lett till någonting. Det gäller både den förra regeringen
            och denna regering. Vi kan sätta oss ner och titta på det någon
            dag, Ivar
          </note>
          <note>
            Franzén, så får vi se hur många positiva skrivningar som har
            lett till någonting.
          </note>
          <note>
            Ivar Franzén tog upp frågan om småföretagare. Jag har inte på
            något sätt påstått att det är en stor sak, utan jag sade bara
            att de har problem med kostnadsläget och undanhåller en viss del
            för att överleva. Det är en väldig skillnad. Jag är själv småföretagare,
            så jag vet vad det handlar om.
          </note>
          <note>
            Småföretagen är som sagt mycket seriösa generellt sett -- det
            är inget tvivel om det. Men jag har alltså sett att många positiva
            skrivningar inte har lett till någonting alls -- och Ivar Franzén
            vet att det är så.
          </note>
          <note>
            Anf. 82 IVAR FRANZÉN c) replik:
          </note>
          <note>
            Herr talman! Jag blev litet rädd när Peter Kling började tala
            om uppluckring. Vad jag menar när det gäller färdriktningen är
            att det är klarare, enklare regler, som är lättare att följa.
            Därmed underlättar det både för den enskilde och för myndigheten
            att i gott samförstånd lösa dessa problem. Uttrycket ''uppluckring''
            kan alltså missförstås, och därför noterar jag detta.
          </note>
          <note>
            Jag tycker att det var ett klart framsteg när Peter
          </note>
          <note>
            Kling nu kompletterade sina tidigare uttalanden med att konstatera
            att småföretagen är seriösa företag. Det tycks var en bättring
            på väg.
          </note>
          <note type="speaker">
            Anf. 83 PETER KLING (nyd) replik:
          </note>
          <note>
            Herr talman! Jag kan tala om för Ivar Franzén att den här motionen
            om rättssäkerhet för skattebetalare delvis bygger på en undersöknig
            som
          </note>
          <note>
            Skattebetalarnas Förening har gjort. Där har man frågat samtliga
            partier hur de ställer sig till detta.
          </note>
          <note>
            Jag läste den här undersökningen noga och noterade Centerns,
            Moderaternas och Folkpartiets åsikt. Det rådde nästan enstämmighet.
            Så skrev jag alltså en motion om rättssäkerhet för skattebetalare.
            I den nämnda undersökningen säger faktiskt era representanter
            precis det jag har skrivit i min motion.
          </note>
          <note type="speaker">
            Anf. 84 LARS BÄCKSTRÖM (v) replik:
          </note>
          <note>
            Herr talman! Ivar Franzén från utskottet säger: Vi är ju överens,
            varför skall vi då framstå som oeniga när det gäller reservation
            8?
          </note>
          <note>
            Vi drar kanske åt samma håll. Men i politik och kärlek är det
            ibland de små, små detaljerna som är viktiga, som gör att det
            hela blir något helt annat.
          </note>
          <note>
            Jag tror att det är en stor skillnad mellan ett tillkännagivande
            och några rader i ett betänkande.
          </note>
          <note>
            För mig betyder ett tillkännagivande att vi får anledning att
            återkomma, och att vi har en fast grund att stå på i den här frågan.
          </note>
          <note>
            Ivar Franzén säger att han litar på sin regering. Ja, det är
            ju ganska givet. Och han säger att vi inte skall diskutera påvens
            skägg. Nej, men vi skall dock betänka att det i regeringen är
            Bo Lundgren som är biträdande finansminister och skatteminister,
            och
          </note>
          <note>
            Moderata samlingspartiet har inte visat stort engagemang när
            det gäller att komma till rätta med skatteundandragande. Finns
            det något förslag mot skatteundandragande som det partiet har
            stött?
          </note>
          <note>
            Jag får nog erkänna att om Ivar Franzén eller någon av hans partivänner
            var biträdande finansminister, skulle jag hysa större förtroende.
            Ivar Franzén må förlåta mig, men jag tror inte att detta att komma
            till rätta med skatteundandragande är en moderat profilfråga.
          </note>
          <note>
            När det gäller påvens skägg tror nog vi från oppositionen att
            det kan vara ett lösskägg som utskottet har skrivit om här --
            och det vill inte vi ha i denna viktiga fråga. På Drottninggatan
            i Stockholm pågår den här handeln varje dag -- och i alla andra
            städer. Det skall inte seriösa småföretagare behöva kämpa mot.
            Därför vill vi ha ett tillkännagivande, så att det händer något,
            så att vi inte får -- som någon annan talare sade här -- en massa
            bevis på att positiva skrivningar inte leder till någonting. Detta
            är en risk, och därför kommer väl de som säger sådant att stödja
            den här reservationen, så att vi inte får det läget med bara positiva
            skrivningar.
          </note>
          <note>
            Slutligen, Ivar Franzén: När det gäller vårt krav på uppgiftsskyldighet
            i fråga om räntor säger utskottet att det finns andra metoder,
            t.ex. revision. Javisst, men det ena goda må ju inte utesluta
            det andra goda. Vi skulle här kunna förenkla systemet så att vi
            få mer tid för revisioner. Men i stället har ju ni från regeringssidan
            gått den motsatta vägen. Ni har ju skurit ner anslaget till riksskatteverket,
            så att man där har mycket svårt att orka med sina åtaganden. Man
            säger ju att man inte har hunnit med detta på grund av att man
            har utbildning och omorganiseringar. Då skulle vi kunna spara
            pengar åt skatteförvaltningarna, så att de kan ägna sig åt djupgående
            revisioner, genom att vi förenklar förfarandet. Det är ju ett
            system som man har infört för fysiker. Det som är möjligt för
            fysikerna är möjligt för juristerna.
          </note>
          <note type="speaker">
            Anf. 85 IVAR FRANZÉN (c) replik:
          </note>
          <note>
            Herr talman! Jag tror att vi skall undvika misstaget att låta
            de små skiljaktigheterna och detaljerna helt skymma vad som är
            grundläggande, och därmed försvåra det konstruktiva samarbete
            som trots allt behövs mellan partier och då och då också över
            blockgränser.
          </note>
          <note>
            Nu skall jag självfallet inte stå och tala för enskilda ledamöter
            i regeringen. Men jag kan inte tänka mig annat än att hela regeringen
            ställer upp på den skrivning vi har här om att råda bot på de
            brister i fråga om redovisning och den skattesmitning som förekommer
            i den tillfälliga handel som det här gäller. Jag tror faktiskt
            att vi i de s.k. borgerliga partierna har en ännu mer utpräglad
            och mogen känsla för ärlig och lika konkurrens. Vi måste skapa
            en ärlig tävlan mellan företagen. Det är det som skall göra att
            vi också får en tillväxt som vi kan dela på ett fördelningspolitiskt
            riktigt sätt.
          </note>
          <note>
            Självfallet, Lars Bäckström, har det varit -- och är --
          </note>
          <note>
            en målsättning för denna regering att medverka till förenklingar.
            Och mycket har ju gjorts. En målsättning i skatterformen har ju
            varit att förenkla skatteförvaltningens arbete och därmed frigöra
            resurser för att bekämpa det stora skattesfusket, osv. Det har
            vi inga delade meningar om. Däremot kan vi ha delade meningar
            om enskilda förenklingar. Men i övrigt är ju målsättningen att
            skatteförvaltningens resurser skall utnyttjas där de gör bäst
            nytta.
          </note>
          <note type="speaker">
            Anf. 86 ULF ERIKSSON (nyd):
          </note>
          <note>
            Herr talman! Jag skall inte förlänga debatten i onödan, men jag
            kan inte låta bli att bemöta Lars
          </note>
          <note>
            Bäckströms tidigare inlägg om Frankrike.
          </note>
          <note>
            Frankrike har under många år haft en socialistisk regim. Det
            har också inneburit ett klart ökat skattetryck i Frankrike. Jag
            känner privat ganska bra till det landet. Det är säkert som Lars
          </note>
          <note>
            Bäckström säger, att man har en lika stor svart sektor där som
            i Sverige. Men det kan ju bero på detta. Det finns ett samband
            mellan skattetryck och svart sektor. Det kommer vi nog aldrig
            ifrån dess värre.
          </note>
          <note>
            Sedan tror jag, som det har sagts här tidigare, att de flesta
            företagare naturligtvis vill betala sin skatt och försöker betala
            sin skatt, men det finns en gräns för hur mycket skatt man kan
            ta ut för att det skall gå att driva ett näringsliv på ett vettigt
            sätt. Detta är ett mycket stort problem, inte minst för småföretagarna.
            Vi i Ny demokrati vill totalt sett sänka samtliga skatter, dvs.
            det totala skattetrycket.
          </note>
          <note type="speaker">
            Anf. 87 LARS BÄCKSTRÖM (v):
          </note>
          <note>
            Herr talman! I all korthet vill jag säga att skatteutskottet
            reser ju ibland, och reste en gång till
          </note>
          <note>
            Frankrike. I Frankrike ligger Paris, och i Paris ligger OECD:s
            huvudkontor. Där finns deras skatteavdelning. Där ställde jag
            frågan om
          </note>
          <note>
            OECD:s skatteavdelning hade kunnat påvisa några empiriska samband
            mellan högt skattetryck och skatteundandragande. Deras svar var
            nej.
          </note>
          <note>
            Överläggningen var härmed avslutad.
          </note>
          <note>
            14 § Övergång från hyresrätt till bostadsrätt, m.m.
          </note>
          <note>
            Föredrogs
          </note>
          <note>
            bostadsutskottets betänkande
          </note>
          <note>
            1991/92:BoU22 Övergång från hyresrätt till bostadsrätt, m.m.
            (prop. 1991/92:160).
          </note>
          <note type="speaker">
            Anf. 88 RUNE EVENSSON (s):
          </note>
          <note>
            Herr talman! Rätten till en god bostad är grundläggande för oss
            socialdemokrater. Något liknande står också i regeringsförklaringen
            från i höstas, men den förda politiken på bostadsområdet går i
            rakt motsatt riktning. Den rätten hotas nu av den borgerliga regeringen
            på många olika sätt. I
          </note>
          <note>
            dag skall vi behandla ett av dem, omvandling av hyresrätt till
            bostadsrätt. Det är ett förslag som vi socialdemokrater yrkar
            avslag på i sin helhet.
          </note>
          <note>
            De allmännyttiga företagen har tagit en stor del av kommunens
            ansvar för den sociala bostadspolitiken och bostadsförsörjningen.
            Sverige har en ovanligt stor del ägarlägenheter, 60 %, medan resten
            delas mellan hyresrätt och bostadsrätt. Med regeringens förslag
            är risken stor att denna balans raseras och mångfalden och valfriheten
            på bostadsmarknaden minskar.
          </note>
          <note>
            De allmännyttiga företagen har betytt mycket för den höga bostadsstandard
            som vi har i dag.
          </note>
          <note>
            Allmännyttan har erbjudit goda bostäder åt hushåll från alla
            grupper och har också gått i täten för utvecklingen av boendedemokratin.
            En utförsäljning och ombildning av hyresrätten skulle skapa den
            typ av problem som England har i dag efter en kraftig nedrustning
            av allmännyttan.
          </note>
          <note>
            En lång rad av undersökningar visar att många människor inte
            vill eller kan satsa på bostadsrätt.
          </note>
          <note>
            Man trivs med sitt boende och anser att hyresrätt är en bra boendeform,
            men att boinflytandet kan utvecklas i många fall.
          </note>
          <note>
            En som valt att bo i hyresrätt är den moderate kommunstyrelseordföranden
            i Göteborg. I en intevju säger han att han har valt att bo i hyreslägenhet
            därför att det är en bekväm boendeform. Han anser också att hyresrätten
            kommer att spela en viktig roll även i framtiden.
          </note>
          <note>
            Vi socialdemokrater tycker att dessa människor skall ha rätt
            till en god bostad med god service och ett utvecklat boinflytande
            i en hyresrätt. Men det är tydligen bara ett som gäller för den
            borgerliga regeringen, och det är marknaden som den stora problemlösaren.
            Det är den som skall få ned byggkostnaderna och som skall bygga
            precis det som människor efterfrågar.
          </note>
          <note>
            Det är en tro som vi socialdemokrater inte delar. Vi tror inte
            att marknaden har något socialt ansvar eller att marknaden slår
            vakt om vår goda bostadsstandard. Vi har reserverat oss mot samtliga
            förslag i propositionen.
          </note>
          <note>
            Vi anser att en ändring i ombildningslagens tillämpningsområde
            endast skulle ge vissa människor ett ökat inflytande, i stället
            för att utveckla inflytandeformerna i boendet. Detta är viktigt
            för framtidens boende. Vi vill slå vakt om det kooperativa boendet
            och därför skall regeln om minst fem lägenheter bestå.
          </note>
          <note>
            Vi anser också, som 1978 års bostadskommitté, att det är komplicerat,
            men önskvärt, att se över försäljning av aktier och andelar i
            bolag som äger fastigheter, för att göra det möjligt för hyresgästerna
            att själva ta över fastigheten vid en försäljning. För att värna
            om de nuvarande hyresgästernas ställning och motverka ett segregerat
            boende motsätter vi oss också ändringar av majoritetskraven i
            lagsstiftningen.
          </note>
          <note>
            I fråga om outhyrda lägenheter anser vi att kommunens ansvar
            för bostadsbyggandet försvåras om inte sanktionsmöjligheter kan
            införas mot dem som inte anmäler tomma lägenheter för uthyrning.
          </note>
          <note>
            Herr talman! Med det anförda yrkar jag bifall till samtliga reservationer,
            men vid voteringen ämnar jag begära omröstning när det gäller
            reservationerna 1, 2 och 4.
          </note>
          <note type="speaker">
            Anf. 89 ROLF L. NILSON (v):
          </note>
          <note>
            Herr talman! Dagens betänkande behandlar en liten, men kanske
            viktig del av bostadspolitiken.
          </note>
          <note>
            Eftersom det är en liten del tänker jag inte ge mig ut i några
            allmänna deklarationer om bostadpolitikens mål och inriktningen
            och bostadspolitiken som helhet. Vänsterpartiet anser självfallet
            att bostaden skall vara en social rättighet. Vi skall ha en social
            bostadspolitik där plånboken inte skall avgöra tillgången till
            en bra bostad i en god boendemiljö med inflytande.
          </note>
          <note>
            Det finns en skenbar motsättning i bostadspolitiken och i synen
            på olika upplåtelseformer som jag tycker mycket illa om. Det är
            den motsättning som har byggts upp mellan boende i bostadsrätt
            och boende med hyresrätt. I den diskussionen är det lätt att man
            ser avarter av bostadsrättsboendet och prisutvecklingen på bostadsrätter
            som det dominerade och som kännetecknet för det sättet att bo.
            Det är alldeles fel. Man glömmer bort att boendekooperationen
            med HSB och Riksbyggen är en del av det Folkrörelsesverige, och
            en utveckling ur det Folkrörelsesverige, där arbetarrörelsen och
            den fackliga rörelsen är en annan del. Jag kan inte uppleva att
            denna motsättning finns mellan boendet med hyresrätt och boende
            i bostadsrätt.
          </note>
          <note>
            Därför tycker jag inte heller att det är anmärkningsvärt när
            regeringen föreslår att ombildningslagen skall utsträckas till
            att gälla flera bostäder än vad som nu är fallet. Den skall ju
            utsträckas till att även gälla fastigheter inom allmännyttan.
            Jag tycker att det är rimligt i de fall de boende med kvalificerad
            majoritet -- märk väl --
          </note>
          <note>
            uttalar sig för att vilja ombilda sin fastighet, sin del av ett
            bostadsområde till bostadsrätter.
          </note>
          <note>
            Detta är inte problemfritt, långt ifrån. Det kan finnas skäl
            till att de boende inte vill vara med om en sådan ombildning.
            Det är tungt vägande skäl.
          </note>
          <note>
            Därför räcker det inte att man nöjer sig med en vanlig majoritet
            på strax över 50 % som utskottsmajoriteten föreslår. Man skall
            ha kvar de regler som gäller i nuvarande lagstiftning, dvs.
          </note>
          <note>
            tvåtredjedels majoritet.
          </note>
          <note>
            Det kan vara så att människor tycker att det är ekonomiskt betungande
            att plocka fram den insats som krävs vid en ombildning. De vill
            kanske inte ta på sig det ökade egna underhåll av bostaden, fastighetsskötsel
            och liknande som följer med en ombildning till bostadsrätt. De
            tycker kanske att det fungerar bra som det är. Det kan gälla äldre
            människor, men även unga människor kan vara oroliga för förändringar.
            De vet inte riktigt vad de ger sig inpå. Alla sådana skäl är viktiga
            och skall beaktas.
          </note>
          <note>
            En kvalificerad majoritet i ett bostadsområde skall ha rätt att
            välja den här vägen att skapa en bostadsrättsförening och på så
            vis öka sitt boendeinflytande. Jag ser absolut ingen motsättning
            mellan att utveckla boendeinflytande inom hyresrättsbeståndet
            och en övergång av delar -- mindre delar förutsätter jag -- av
            detta bestånd till bostadsrätter. Både hyresrätt och bostadsrätt
            är bra boendeformer, och dem skall vi slå vakt om.
          </note>
          <note>
            Med detta, herr talman, vill jag markera att
          </note>
          <note>
            Vänsterpartiet står på utskottsmajoritetens sida när det gäller
            tillämpningsområdet för ombildningslagen och att vi i övriga moment
            i betänkandet ansluter oss till reservanterna.
          </note>
          <note type="speaker">
            Anf. 90 MIKAEL ODENBERG (m):
          </note>
          <note>
            Herr talman! Jag ber inledningsvis att få yrka bifall till bostadsutskottets
            hemställan.
          </note>
          <note>
            Det här betänkandet har inte den stora bostadspolitiska räckvidd
            som Rune Evensson försökte göra gällande, utan det handlar snarare
            om att försöka jämställa olika grupper av hyresgäster på bostadsmarknaden
            och ge dem samma, någorlunda starka ställning och möjligheter
            att bilda bostadsrättsförening i den egna fastigheten.
          </note>
          <note>
            Ärendet handlar inte, som Rune Evenson också antydde i sitt inlägg,
            om utförsäljning av allmännyttan. Den frågan får vi kanske möjlighet
            att diskutera i andra sammanhang. Vad det nu handlar om är att
            ge hyresgästerna i allmännyttan samma ställning som alla andra
            hyresgäster i vårt land har.
          </note>
          <note>
            En tidigare borgerlig regering införde 1981/82 vad som ibland
            kallas ombildningslagen, som ger hyresgäster i en fastighet möjlighet
            att sluta sig samman, bilda en bostadsrättsförening och skriva
            en s.k. intresseanmälan. Denna intresseanmälan får med den här
            lagens hjälp den verkan att om fastighetsägaren vill sälja det
            hus där hyresgästerna bor, har den hyresgästbildade bostadsrättsföreningen
            en sorts förtursrätt, en möjlighet att gå in i den andra köparens
            ställe och därmed ta över fastigheten och få den starka ställning
            som man otvivelaktigt har med det ägande som ligger i bostadsrättens
            form.
          </note>
          <note>
            1983 ändrade den socialdemokratiska regeringen på den här lagstiftningen
            och diskriminerade de hyresgäster som bor i den s.k. allmännyttan,
            dvs. i de kommunala bostadsföretagens bostadsbestånd.
          </note>
          <note>
            Vi har alltsedan dess protesterat mot den inskränkningen, därför
            att vi inte kan se något skäl till att göra åtskillnad mellan
            folk och fä, vilket
          </note>
          <note>
            Socialdemokraterna envisas med att göra. Folk är då de som bor
            i det privata fastighetsbeståndet som hyresgäster, medan de som
            är fän är de som bor i de kommunala bostadsföretagens fastighetsbestånd.
          </note>
          <note>
            Vi kan inte inse varför hyresgästerna i allmännyttan skall ha
            en sämre ställning och sämre möjligheter att ta ett direkt ansvar
            för sitt boende än vad hyresgäster i det privata fastighetsbeståndet
            har.
          </note>
          <note>
            Den här saken rättas nu till med de lagändringar som regeringen
            har föreslagit.
          </note>
          <note>
            En annan åtskillnad som Socialdemokraterna har ägnat sig åt att
            göra och som också rättas till med regeringsförslaget och bostadsutskottets
            bestänkande är att det finns folk och fä även bland bostadsrättshavarna.
            Det har varit litet bättre att vara bostadsrättshavare i HSB och
            Riksbyggen, organisationer som av en händelse synes vara
          </note>
          <note>
            Socialdemokratin närstående.
          </note>
          <note>
            Det har varit mindre fint -- i vart fall mindre bostadssocialt
            -- att vara bostadsrättshavare i en privat bostadsrättsförening,
            ansluten till SBC,
          </note>
          <note>
            Sveriges bostadsrättsföreningars centralorganisation. Socialdemokraterna
            har under den gågna tioårsperioden successivt fört in specialbestämmeler
            som i olika hänseenden ger bostadsrättsföreningar inom HSB och
            Riksbyggen en särställning. Det rättas nu också till.
          </note>
          <note>
            Ytterligare en sak som korrigeras i det här betänkandet och som
            Rolf L. Nilson också var inne på är vilka kvalifikationsregler
            som skall gälla i lagstiftningen, när hyresgäster vill ta över
            sin fastighet. Skall det räcka att hälften av hyresgästerna är
            med i bostadsrättsföreningen eller skall det krävas en kvalificerad
            majoritet, två tredjedelar? Här ändras nu regelsystemet. Det innebär
            ytterligare förstärkning av hyresgästernas ställning och är till
            gagn för dem.
          </note>
          <note>
            Det är väldigt svårt, tycker jag, att se något skäl för att man
            inte skall kunna tillämpa i bostadsrättsföreningar de majoritetsregler
            som vi normalt tillämpar i den här kammaren när vi fattar långtgående
            och viktiga beslut. Den minoritet som inte vill delta i ombildning
            till bostadsrätt får ju inte sin ställning försämrad. De är kvar
            som hyresgäster, de som vill vara det, och de har sin trygghet.
            De har sina rättigheter enligt hyreslagen.
          </note>
          <note>
            Det är svårt att se varför statsmakterna skulle ha något intresse
            av att med hårda omröstningsregler försvåra för en majoritet av
            hyresgäster i en fastighet som vill ta ett ökat ansvar för sitt
            boende med ett direkt ägande i bostadsrättsformen.
          </note>
          <note>
            Med detta ber jag att få yrka bifall till utskottsmajoritetens
            förslag.
          </note>
          <note type="speaker">
            Anf.91 RUNE EVENSSON (s) replik:
          </note>
          <note>
            Herr talman! För att det inte skall bli något missförstånd i
            fråga om mitt yrkande vill jag säga att vi socialdemokrater givetvis
            står bakom alla reservationer, men jag yrkar alltså bifall endast
            till reservationerna 1, 2 och 4.
          </note>
          <note>
            Skillnaden mellan å ena sidan Riksbyggen och HSB
          </note>
          <note>
            och å andra sidan SBC är att Riksbyggen och HSB
          </note>
          <note>
            är folkrörelsekooperativ som tar ett mycket stort socialt ansvar.
            Det är skillnaden mellan de två och
          </note>
          <note>
            SBC, och den skillnaden har vi från
          </note>
          <note>
            Socialdemokraternas sida tyckt vara värd en hel del.
          </note>
          <note>
            Om man ombildar till bostadsrätt, kan de hyresgäster som vill
            göra det bo kvar med hyresrätt, sade Mikael Odenberg. Men i olika
            sammanhang har det konstaterats att fastigheter med blandade upplåtelseformer
            inte är något eftersträvansvärt.
          </note>
          <note>
            Erfarenheterna av sådana har visat att det råder stora brister
            i rättsäkerheten och därmed i tryggheten för de hyresgäster som
            inte vill medverka till ombildningen.
          </note>
          <note>
            En ombildning till bostadsrätt innebär att kvarvarande hyresgäster
            får en ny hyresvärd som troligen inte alls har samma kunskaper
            som den tidigare när det gäller fastighetsägande, att praktiskt
            och ekonomiskt förvalta fastigheten.
          </note>
          <note>
            Sedan vill jag också säga, herr talman, att vi i
          </note>
          <note>
            Sverige har världens högsta bostadsstandard. Det är vi socialdemokrater
            stolta över. Det har vi jobbat för och drivit fram under väldigt
            många år. Den nuvarande regeringen tycker tydligen att det är
            fel.
          </note>
          <note>
            Vi skall nu successivt tillbaka till det gamla, att folk bor
            efter plånbokens storlek och inte efter familjens behov.
          </note>
          <note>
            Resultatet av denna politik ser vi i dag t.ex. i
          </note>
          <note>
            London, där uteliggarnas antal ökar mycket kraftigt, och i USA
            där det är kravaller på grund av segregerat boende. Dessa två
            länder är mycket stora förebilder för den nuvarande regeringen.
          </note>
          <note>
            I frågor där det handlar om att montera ned den sociala bostadspolitiken,
            som har fört fram Sverige till att bli en av de ledande nationerna,
            är det alltid en moderat som för debatten här i kammaren. Att
            ni gör det med en viss stolthet tror jag alldeles säkert. Men
            det kan också tydas så att de andra partierna som ingår i regeringsunderlaget
            skamset drar sig undan den här debatten.
          </note>
          <note>
            Sedan vill jag också säga att de som bor i hyresrätt har valt
            att göra det av olika skäl, och jag tycker att de skall ha den
            möjligheten. Jag tycker att vi skall utveckla hyresrätten i stället
            för att göra som det föreslås i det här betänkandet.
          </note>
          <note type="speaker">
            Anf. 92 MIKAEL ODENBERG (m) replik:
          </note>
          <note>
            Herr talman! Vi har i tio år haft gemensamma borgerliga reservationer
            i just de ärenden som finns med i det här betänkandet, så jag
            tror inte att Rune
          </note>
          <note>
            Evensson behöver vara orolig för att någon borgerlig ledamot
            av kammaren känner sig skamsen.
          </note>
          <note>
            Den kluvna inställningen som Socialdemokraterna har här dokumenteras
            av att Socialdemokraterna vill behålla ombildningslagen. Ni vill
            med lagstiftningens hjälp ge signalen till hyresgästerna:
          </note>
          <note>
            Det är bra om ni tar över, bildar bostadsrättsförening och förvärvar
            er fastighet! Det tycker vi är bra, och vi tillhandahåller en
            lagstiftning för att underlätta detta.
          </note>
          <note>
            Ni ifrågasätter inte omställningslagen. Vad ni ifrågasätter är
            att alla hyresgäster skall ha samma möjligheter, och jag kan inte
            begripa varför de som är hyresgäster i allmännyttan skall ha sämre
            möjligheter än hyresgästerna i det privata fastighetsbeståndet
            att ta ökat ansvar för sitt boende.
          </note>
          <note>
            Jag lyckades ärligt talat inte riktigt följa logiken i
          </note>
          <note>
            Rune Evenssons replik. Jag fick intrycket av att han hävdade
            att antalet uteliggare skulle öka i London, om man gav allmännyttans
            hyresgäster i Sverige möjlighet att bilda bostadsrättsföreningar.
          </note>
          <note>
            Låt mig till sist beröra frågan om särbehandlingen av HSB och
            Riksbyggen vid sidan om Sveriges
          </note>
          <note>
            Bostadsrättsföreningars Centralorganisation. Rune
          </note>
          <note>
            Evensson sade att skillnaden var att HSB och
          </note>
          <note>
            Riksbyggen var folkrörelsekooperativa organisationer. Det vet
            jag att man brukar kalla dem. Men vad innebär det? Det är en typ
            av nyspråk som gör mig lika misstänksam som när man sätter ''folk''
            som prefix före ordet demokrati.
          </note>
          <note>
            Vad är det som gör att HSB och Riksbyggen är mer folkrörelsekooperativa
            än SBC? Sanningen är att till sin uppbyggnad är SBC-föreningarna
            mer demokratiska. I HSB och Riksbyggen bildas föreningarna och
            antas stadgar av anställda funktionärer centralt, och sedan tar
            man in medlemmar som inte har möjlighet att påverka dessa stadgar.
            SBC är en organisation som långt mer genuint är uppbyggd nedifrån,
            en organisation som, om man ser till uppbyggnaden, är mer demokratisk.
          </note>
          <note>
            Men det skulle vara intressant att få svar på frågan:
          </note>
          <note>
            Vad är innebörden av detta folkrörelsekooperativa begrepp? Jag
            har ställt den frågan många gånger förut här i kammaren, och jag
            har hittills aldrig fått något svar.
          </note>
          <note type="speaker">
            Anf. 93 RUNE EVENSSON (s) replik:
          </note>
          <note>
            Herr talman! När jag talar om uteliggare i London är det för
            att resultatet av den politik som den nuvarande regeringen för
            kommer att leda till samma bostadssituation som man har i London;
          </note>
          <note>
            uteliggarnas antal kommer att öka även i Sverige --
          </note>
          <note>
            människor kommer inte ha råd att bo i de bostäder som nu kommer
            att byggas.
          </note>
          <note>
            När det gäller HSB och Riksbyggen är det, som jag tidigare sade,
            så att de har en mycket stark folkrörelsetradition. De har också
            verkat under många år -- man vet vad de företagen står för och
            vilken bostadspolitik de bedriver.
          </note>
          <note>
            Omvandling till bostadsrätter får aldrig bli ett självändamål
            om man menar allvar med talet om valfrihet i boendet. Detta är
            vår uppfattning. Det kommer alltid att finnas hushåll som varken
            vill eller kan ta på sig ansvar för förvaltning och ekonomi. De
            skall ha rätt att bo kvar i hyresrätt.
          </note>
          <note>
            Att slå vakt om och utveckla hyresrätten motverkar ett segregerat
            boende -- det är vår uppfattning.
          </note>
          <note>
            Det viktigaste nu är att vi i stället utvecklar hyresrätten.
            Man kan instämma i vad bostadsdomstolen sade i ett remissvar angående
            den promemoria som låg bakom förslaget i den proposition vi nu
            behandlar: Skälen för förslagen i promemorian har genomgående
            karaktär av politiska ställningstaganden, och förslagen innebär
            i flertalet fall en återgång till den ordning som tidigare gällde.
            -- Det säger ganska mycket om den förda politiken.
          </note>
          <note type="speaker">
            Anf. 94 MIKAEL ODENBERG (m) replik:
          </note>
          <note>
            Herr talman! Jag blev inte klok på den stora skillnaden mellan
            SBC å ena sidan och HSB och
          </note>
          <note>
            Riksbyggen å den andra sidan. Återigen får vi höra det här nyspråket.
          </note>
          <note>
            Sanningen är ju den att SBC som organisation är långt mer decentraliserad
            och långt mindre toppstyrd än vad HSB och Riksbyggen är. De senare
            organisationerna har en nära koppling till
          </note>
          <note>
            Socialdemokraterna -- det är riktigt. Men jag har litet svårt
            att tycka att det skall vara en anledning till särbehandling i
            lagstiftningen.
          </note>
          <note>
            Därmed inte sagt att inte HSB och Riksbyggen gör värdefulla insatser
            på bostadsmarknaden, men det är inte fråga om det -- det är fråga
            om att här skall inga organisationer särbehandlas därför att de
            står ett visst politiskt parti nära.
          </note>
          <note>
            Inte heller skall vissa hyresgäster ha en sämre ställning på
            bostadsmarknaden därför att de har råkat hamna hos en hyresvärd
            som ytterst är politiker i ett kommunalt bostadsföretags styrelse.
          </note>
          <note>
            De som är hyresgäster där skall ha samma möjligheter att ta ett
            ökat ansvar för sitt boende genom ägande som hyresgäster i det
            privata fastighetsbeståndet.
          </note>
          <note>
            Det här är inte en politik som innebär att vi med politiska ställningstaganden
            i riksdagen tvingar på människor ett boende som de inte vill ha.
            Det centrala för regeringens bostadspolitik är just valfriheten,
            möjligheten att välja hyresrätt, som jag själv har gjort, eller
            bostadsrätt, som andra har valt -- var och en efter sina krav,
            önskemål och förutsättningar.
          </note>
          <note>
            Vad den här lagstiftningen handlar om är i stället att ge de
            hyresgäster som vill ta ett ökat ansvar, också ekonomiskt -- i
            stället för att bara betala hyresavier månad ut och månad in år
            efter år -- möjligheterna och instrumenten att göra det, och att
            se till att alla hyresgäster får samma möjligheter till det. Jag
            har mycket svårt att förstå varför Socialdemokraterna så envetet
            motsätter sig den rättvisereformen -- det är faktiskt vad det
            är fråga om.
          </note>
          <note type="speaker">
            Anf. 95 ROLF L. NILSON (v) replik:
          </note>
          <note>
            Herr talman! Det är en punkt i Mikael Odenbergs argumentation,
            i betänkandet och även i propositionen där argumentationen är
            svag, och det är när man skall motivera varför man skall övergå
            från nuvarande regler om kvalificerad majoritet till enkel majoritet.
          </note>
          <note>
            Jag kan citera propositionen, där föredragande statsråd säger:
            Enligt min mening har de synpunkter som ligger bakom det nuvarande
            kravet på kvalificerad majoritet i och för sig goda skäl för sig.
            Det är självklart bäst för föreningen och de boende om alla eller
            nästan alla lägenheter i fastigheten är upplåtna med bostadsrätt.
          </note>
          <note>
            I betänkandet motiverar majoriteten förändringen med att säga
            att det inte skulle innebära några allvarliga nackdelar för föreningen
            eller för de boende. Jag tycker det är att handskas dåligt med
            så pass genomgripande saker som det är för många att ombilda boendet
            från en upplåtelseform till en annan.
          </note>
          <note>
            Jag tycker detta är helt onödigt, om majoritetens syfte bara
            är att underlätta ombildningen eller utsträcka tillämpligheten
            så att, som Mikael
          </note>
          <note>
            Odenberg sade, man behandlar de boende i allmännyttan på samma
            sätt, ger dem samma chans och samma möjligheter att, om de skulle
            vilja det, ombilda sin hyresrätt till en bostadsrätt. Det är onödigt
            att ändra på majoritetsreglerna. Jag tycker att de är ett bra
            och motiverat skydd för dem som är tveksamma, och jag tycker att
            det är rimligt att man går varsamt fram i de här frågorna.
          </note>
          <note type="speaker">
            Anf. 96 MIKAEL ODENBERG (m) replik:
          </note>
          <note>
            Herr talman! Jag har i och för sig respekt för Rolf
          </note>
          <note>
            Nilsons uppfattning i sakfrågan. Jag skulle vilja formulera bakgrunden
            till vårt ställningstagande på ungefär följande sätt.
          </note>
          <note>
            När det gäller vilken majoritet som skall krävas för ett visst
            beslut är det för oss naturligt att utgå från enkel majoritet
            -- det är det kanske för alla. Det är så vi normalt fattar beslut.
          </note>
          <note>
            Sedan har man då i lagstiftningen här fört in litet strängare
            krav. Ett av skälen för detta är att om det är många i en fastighet
            som inte är med i en bostadsrättsbildning ökar det kraven på ekonomisk
            insats från dem som är med i ombildningen vid själva övertagandetillfället.
            Då har man tänkt sig att man genom att ha ett något strängare
            kvalifikationskrav kommer ifrån denna nackdel.
          </note>
          <note>
            Men då menar jag att det trots allt är ett beslut som de i fastigheten
            bosatta hyresgästerna måste fatta.
          </note>
          <note>
            De måste avgöra vilken nivå på insatsen som de tycker är rimlig
            och orkar med.
          </note>
          <note>
            Ett annat skäl för en strängare regel skulle vara att man har
            den regeln av omtanke om dem som är med i ombildningen; de skall
            så att säga veta vad de gör. Men det påverkas egentligen inte
            av omröstningsreglerna. Här har vi i bostadsrättslagstiftningen
            under de senaste tio åren fått en rad bestämmelser som skall ge
            dem som deltar i ombildningen ett gott beslutsunderlag -- det
            ställs vissa krav på hur ekonomisk plan skall upprättas och registreras
            hos länstyrelse och annat.
          </note>
          <note>
            Jag menar att det ger en tillfredsställande trygghet.
          </note>
          <note>
            Som ett sista argument för kvalifikationskravet skulle man kunna
            ha omsorgen om dem som inte deltar i ombildningen, dem som är
            kvar som hyresgäster. Men jag menar att tryggheten för dem åstadkommer
            man inte genom skärpta krav på omröstningsregler, utan det gör
            man genom de bestämmelser som finns i hyreslagen.
          </note>
          <note>
            För de kvarvarande hyresgästerna -- oavsett om de är en tredjedel
            eller 49 % -- behöver inte ombildningen till bostadsrätt innebära
            annat än att de får en ny hyresvärd. Till skillnad från vad någon
            tidigare talare antydde anser jag inte att det finns något skäl
            att tro att en hyresgästbildad bostadsrättsförening skulle vara
            en sämre hyresvärd. Det finns nog få hyresvärdar som har en så
            noggrann omsorg om sin fastighet som just den typen av hyresvärdar
            har.
          </note>
          <note type="speaker">
            Anf. 97 ROLF L. NILSON (v) replik:
          </note>
          <note>
            Herr talman! I det sista instämmer jag med Mikael
          </note>
          <note>
            Odenberg. Det är inte svårt att som bostadsrättsförening ha hyreslägenheter
            i sin förening och praktiskt hantera det på ett bra sätt.
          </note>
          <note>
            Det bekymrar mig mindre. Det är mer själva ombildningen jag talar
            om.
          </note>
          <note>
            Jag föreställer mig att en ombildning av en hyresrätt till bostadsrätt
            försiggår genom diskussioner mellan de boende, där man väger argument
            för och emot.
          </note>
          <note>
            De beslut som fattas med bara enkel majoritet visar, menar jag,
            ett djupt splittrat bostadsområde -- att de boende inte på ett
            rimligt sätt är överens om ombildningen. Alla med erfarenheter
            av vad som händer i bostadsområden i frågor om allt ifrån lekplatser
            till målning av balkonger vet att känslorna kan bli mycket starka
            och motsättningarna mycket djupa och att sådana motsättningar
            långt ifrån främjar verksamheten i en bostadsrättsförening.
          </note>
          <note>
            Jag tycker att det skulle vara en bra spärr för att undvika djupa
            motsättningar mellan de boende i en bostadsrättsförening -- oavsett
            om de är ägare eller hyresgäster -- om man hade kvar kravet på
            kvalificerad majoritet, så att åtminstone två tredjedelar var
            överens om den här åtgärden. Syftet måste ju vara att förbättra
            inflytandet, att få ett mer harmoniskt och mer välfungerande boende
            och inte bara att ändra upplåtelseform.
          </note>
          <note type="speaker">
            Anf. 98 MIKAEL ODENBERG (m) replik:
          </note>
          <note>
            Herr talman! Haken är bara att de reglerna sannolikt inte påverkar
            det som Rolf L. Nilson är ute efter. Det som gör att stämningen
            möjligen kan bli litet upphetsad i en fastighet där man diskuterar
            en ombildning till bostadsrätt är naturligtvis om man kommer mycket
            nära den gräns som är uppsatt i lagstiftningen. De som är angelägna
            att ombilda till bostadsrätt försöker då säkert övertala sina
            mer tveksamma grannar. Det problemet uppkommer oavsett om man
            har krav på enkel majoritet eller krav på kvalificerad majoritet.
            Sannolikt uppstår det fler sådana situationer om man har krav
            på kvalificerad majoritet.
          </note>
          <note>
            För de hyresgäster som inte deltar i ombildningen --
          </note>
          <note>
            jag upprepar det -- innebär inte bostadsrättsbildningen någonting
            annat än att de får som de vill, nämligen fortsätta att bo som
            hyresgäster. Att de blir litet fler med utskottsmajoritetens förslag
            till lagreglering har jag svårt att se som någon avgörande nackdel.
          </note>
          <note>
            Anf. 99 DAN ERIKSSON i Stockholm
          </note>
          <note>
            (nyd):
          </note>
          <note>
            Herr talman! Mycket är redan sagt i denna debatt.
          </note>
          <note>
            Jag vill trycka på några saker.
          </note>
          <note>
            Det är viktigt att politiker agerar på ett sådant sätt att människor
            i största möjliga utsträckning själva får bestämma så mycket som
            möjligt över sina liv.
          </note>
          <note>
            Boendet är en mycket viktig del i människors liv.
          </note>
          <note>
            Det är då politikers uppgift att försöka tillfredsställa önskemålen
            från så många människor som möjligt så långt som möjligt.
          </note>
          <note>
            Många människor vill vara ägare till sin bostad, och då skall
            vi medverka till det i olika former. I det här sammanhanget är
            det också viktigt att slå fast att det även skall vara möjligt
            att hyra sin bostad.
          </note>
          <note>
            Också när det gäller ökat boendeinflytande för hyresgästerna
            för att hålla nere kostnaderna finns det mycket att göra. Alla
            människor vill och kan inte bo i bostadsrätt.
          </note>
          <note>
            Ett viktigt mål för bostadspolitiken är att den skall bidra till
            ökat sparande i samhället och ett effektivare resursutnyttjande
            inom bostadssektorn.
          </note>
          <note>
            Ägande innebär sparande i form av egen insats och amorteringar,
            och genom ägandet uppnås också motiv för att hålla reparations-,
            underhålls- och förvaltningskostnader på en många gånger lägre
            nivå än annars.
          </note>
          <note>
            Jag tror inte på någon stor och snabb förändring av upplåtelseformerna
            från hyresrätt till bostadsrätt i och med det beslut vi fattar
            i dag, men det viktiga med det här betänkandet är att det underlättar
            för människor att få bestämma mer själva.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 20 §.)
          </note>
          <note>
            15 § Luganokonventionen
          </note>
          <note>
            Föredrogs
          </note>
          <note>
            lagutskottets betänkande
          </note>
          <note>
            1991/92:LU36 Luganokonventionen (prop.
          </note>
          <note>
            1991/92:128).
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            (Beslut fattades efter 20 §.)
          </note>
          <note>
            16 § Frihandelsavtal mellan Sverige och
          </note>
          <note>
            Lettland, m.m.)
          </note>
          <note>
            Föredrogs
          </note>
          <note>
            utrikesutskottets betänkande
          </note>
          <note>
            1991/92:UU20 Frihandelsavtal mellan Sverige och
          </note>
          <note>
            Lettland, m.m. (prop. 1991/92:142).
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            (Beslut fattades efter 20 §.)
          </note>
          <note>
            17 § Frihandelsavtal mellan Sverige och
          </note>
          <note>
            Litauen, m.m.
          </note>
          <note>
            Föredrogs
          </note>
          <note>
            utrikesutskottets betänkande
          </note>
          <note>
            1991/92:UU21 Frihandelsavtal mellan Sverige och
          </note>
          <note>
            Litauen, m.m. (prop. 1991/92:144.)
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            (Beslut fattades efter 20 §.)
          </note>
          <note>
            18 § Frihandelsavtal mellan Sverige och
          </note>
          <note>
            Estland, m.m.
          </note>
          <note>
            Föredrogs
          </note>
          <note>
            utrikesutskottets betänkande
          </note>
          <note>
            1991/92:UU28 Frihandelsavtal mellan Sverige och
          </note>
          <note>
            Estland, m.m. (prop. 1991/92:147.)
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            (Beslut fattades efter 20 §.)
          </note>
          <note>
            19 § Godkännande av avtal mellan EFTA-
          </note>
          <note>
            staterna och Tjeckiska och Slovakiska federativa republiken
          </note>
          <note>
            Föredrogs
          </note>
          <note>
            utrikesutskottets betänkande
          </note>
          <note>
            1991/92:UU27 Godkännande av avtal mellan
          </note>
          <note>
            EFTA-staterna och Slovakiska federativa republiken (prop. 1991/92:143.)
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            (Beslut fattades efter 20 §.)
          </note>
          <note>
            20 § Uppskov med behandlingen av vissa ärenden
          </note>
          <note>
            Föredrogs
          </note>
          <note>
            kulturutskottets betänkande
          </note>
          <note>
            1991/92:KrU30 Uppskov med behandlingen av vissa ärenden.
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            Beslut
          </note>
          <note>
            Företogs till avgörande skatteutskottets betänkande 1991/92:SkU29,
            bostadsutskottets betänkande 1991/92:BoU22, lagutskottets betänkande
            1991/92:LU36, utrikesutskottets betänkanden 1991/92:UU20, UU21,
            UU28 och
          </note>
          <note>
            UU27 samt kulturutskottets betänkande
          </note>
          <note>
            1991/92:KrU30.
          </note>
          <note>
            Skatteutskottets betänkande SkU29
          </note>
          <note>
            Mom. 5 (förhandsbesked)
          </note>
          <note>
            Utskottets hemställan bifölls med 266 röster mot 23
          </note>
          <note>
            för reservation 1 av Peter Kling. 2 ledamöter avstod från att
            rösta.
          </note>
          <note>
            Mom. 9 (kontrolluppgift avseende ränteinkomster)
          </note>
          <note>
            Utskottets hemställan bifölls med 289 röster mot 13
          </note>
          <note>
            för meningsyttringen av Lars Bäckström.
          </note>
          <note>
            Mom. 10 (rättegångskostnader)
          </note>
          <note>
            Utskottets hemställan bifölls med 279 röster mot 23
          </note>
          <note>
            för reservation 3 av Peter Kling. 3 ledamöter avstod från att
            rösta.
          </note>
          <note>
            Mom. 15 (anstånd med betalning av skatt)
          </note>
          <note>
            Utskottets hemställan bifölls med 281 röster mot 23
          </note>
          <note>
            för reservation 6 av Peter Kling.
          </note>
          <note>
            Mom. 16 (eftertaxering)
          </note>
          <note>
            Utskottets hemställan bifölls med 281 röster mot 24
          </note>
          <note>
            för reservation 7 av Peter Kling. 1 ledamot avstod från att rösta.
          </note>
          <note>
            Mom. 18 (den tillfälliga handelns bristande redovisning av skatter)
          </note>
          <note>
            Reservation 8 av Lars Hedfors m.fl. bifölls med 155
          </note>
          <note>
            röster mot 151 för utskottets hemställan.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Bostadsutskottets betänkande BoU22
          </note>
          <note>
            Mom. 1 (ombildningslagens tillämpningsområde)
          </note>
          <note>
            Utskottets hemställan bifölls med 181 röster mot
          </note>
          <note>
            121 för reservation 1 av Oskar Lindkvist m.fl.
          </note>
          <note>
            Mom. 3 (antalet lägenheter)
          </note>
          <note>
            Utskottets hemställan med godkännande av utskottets motivering
            bifölls med 168 röster mot
          </note>
          <note>
            137 för utskottets hemställan med godkännande av motiveringen
            i reservation 2 av Oskar Lindkvist m.fl.
          </note>
          <note>
            Mom. 5 (lagförslagen i övrigt)
          </note>
          <note>
            Utskottets hemställan bifölls med 168 röster mot
          </note>
          <note>
            136 för reservation 4 av Oskar Lindkvist m.fl.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Lagutskottets betänkande LU36
          </note>
          <note>
            Utskottets hemställan bifölls.
          </note>
          <note>
            Utrikesutskottets betänkande UU20
          </note>
          <note>
            Utskottets hemställan bifölls.
          </note>
          <note>
            Utrikesutskottets betänkande UU21
          </note>
          <note>
            Utskottets hemställan bifölls.
          </note>
          <note>
            Utrikesutskottets betänkande UU28
          </note>
          <note>
            Utskottets hemställan bifölls.
          </note>
          <note>
            Utrikesutskottets betänkande UU27
          </note>
          <note>
            Utskottets hemställan bifölls.
          </note>
          <note>
            Kulturutskottets betänkande KrU30
          </note>
          <note>
            Utskottets hemställan bifölls.
          </note>
          <note>
            Beslut om uppskjuten votering
          </note>
          <note>
            På förslag av andre vice talmannen medgav kammaren att de ärenden
            som hann debatteras färdigt under återstoden av dagens sammanträde
            skulle företas till avgörande vid arbetsplenum tisdagen den 2
            juni.
          </note>
          <note>
            21 § Förnyad behandling av vissa biblioteksfrågor
          </note>
          <note>
            Föredrogs
          </note>
          <note>
            kulturutskottets betänkande
          </note>
          <note>
            1991/92:KrU32 Förnyad behandling av vissa biblioteksfrågor.
          </note>
          <note type="speaker">
            Anf. 100 ELISABETH PERSSON (v):
          </note>
          <note>
            Herr talman! De offentliga finanserna måste bringas i ordning.
            Utgifterna är större än inkomsterna i landet. Det håller inte
            i längden. Det behövs radikala åtgärder på såväl statlig som kommunal
            nivå. Så långt är vi säkert överens.
          </note>
          <note>
            En rad kommuner letar sparprojekt för att få balans i den kommunala
            budgeten. En del av sparprojekten är bättre, en del är sämre.
          </note>
          <note>
            Herr talman! Förslaget om att avgiftsbelägga boklånen på biblioteken
            måste nog, med förlov sagt, räknas till de allra fånigaste --
            främst naturligtvis av det enkla skälet att det enda säkra är
            att boklånen därmed skulle minska. Några pengar att klara de kommunala
            budgetarna med skulle det inte ge, inte ens om bokutlåningen mot
            förmodan låg kvar på nuvarande nivå. Att administrera en låneavgift
            skulle kosta pengar. Några rutiner för detta finns inte utan måste
            byggas upp, och i initialskedet skulle det endast betyda ökade
            utgifter för kommunerna. Därtill kommer det ytterst sannolika
            resultatet att boklånen minskar, och frågan är om det i sista
            ändan ens kan bli tal om ett nollsummespel.
          </note>
          <note>
            Herr talman! Låt oss slippa sådana kostsamma experiment!
          </note>
          <note>
            En annan fråga är naturligtvis vad det kommer att få för övriga
            konsekvenser när våra tillgångar till bibliotek, böcker och information
            och andra kulturnödvändigheter begränsas. Kan det ligga ett värde
            i sig att litteratur och folklig bildning är allmängods? Några
            av oss tycks mena att det inte gör det. För några av oss är kvintessensen
            i valfrihet att låta folk betala för vad de vill ha av kultur,
            litteratur och andra konstarter. För dem är kultur en vara bland
            andra varor, som man betalar för.
          </note>
          <note>
            För andra åter är valfrihet att oberoende av ekonomi ha tillgång
            till litteratur, andra kulturyttringar och kulturaktiviteter och
            nödvändig information, och inte vara beroende av ett ensidigt
            urval utan kunna botanisera fritt i ett brett spektrum av t.ex.
            böcker och litteratur för att själv få välja väg i bildningsoch
            kunskapssökandet.
          </note>
          <note>
            Vi som lutar åt den senare definitionen av valfrihet menar att
            tillgång till bibliotek och avgiftsfria boklån är en demokratisk
            rättighet och en nödvändighet för ett jämlikt och gott samhälle.
          </note>
          <note>
            Det återremitterade ärendet om bibliotek och avgiftsfinansiering,
            som vi nu behandlar, har skapat en debatt, och en summering av
            den debatten skulle kunna vara: Biblioteken är en kommunal angelägenhet.
            Kulturministern bedyrar att hon tycker att litteratur och informationsmöjligheter
            är viktiga men avsvär sig allt ansvar för biblioteken.
          </note>
          <note>
            Moderata kulturpolitiker älskar böcker men tycker att vi skall
            betala för att få tillgång till dem.
          </note>
          <note>
            Diskussionerna om boklånen har haft det goda med sig att det
            nu har startat en folkrörelse för att rädda biblioteken.
          </note>
          <note>
            Ett enhälligt utskott har också uttalat sig för kostnadsfria
            boklån. Det är bra. Utskottet kommer att ordna en offentlig utfrågning
            för att inhämta fakta om folkbiblioteken. Det är också bra. Men
            det räcker inte. Kraven på en bibliotekslag har vuxit sig starka.
          </note>
          <note>
            Sverige är det enda land i Norden som fortfarande saknar en bibliotekslag.
          </note>
          <note>
            Vänsterpartiet har i många år fört fram krav på bibliotekslag,
            men tidigare har vi varit ensamma om det. Nu har vi en bred opinion
            med oss. Men, herr talman, även om riksdagen en dag beslutar om
            bibliotekslag, vilket jag menar är den enda möjliga utvägen ur
            det här problemet, hinner alltför mycket raseras innan en sådan
            kan träda i kraft. Det är viktigt att stoppa biblioteksslakten
            redan nu och gå emot alla försök att avgiftsbelägga boklån eller
            att privatisera biblioteken.
          </note>
          <note>
            Men inte ens detta räcker. De allra flesta bibliotek har alldeles
            för litet pengar till bokinköp, vilket naturligtvis är en av orsakerna
            till att boklånen har minskat de senaste åren. För att stimulera
            läsandet och få nöjda biblioteksbesökare är det tvärtom nödvändigt
            med höjda inköpsanslag -- trots de dåliga tiderna.
          </note>
          <note>
            Det är aldrig en bra besparing att begränsa människors tillgång
            till litteratur eller annan information och att reservera kunskapen
            för dem som kan betala för sig -- såvida man inte är ute efter
            att återuppleva den tid då tillgång till böcker och boklig bildning
            var en verklig klassfråga.
          </note>
          <note>
            Fri tillgång till information och litteratur är en av demokratins
            grundpelare. Att förhindra en biblioteksslakt och försvara de
            fria boklånen är därför ett ansvar för alla politiker som värnar
            om kulturen.
          </note>
          <note>
            Slutligen, herr talman, skulle jag vilja citera vad
          </note>
          <note>
            C. H. Hermansson sade vid behandlingen av ett kulturutskottsbetänkande
            år 1984:
          </note>
          <note>
            ''En bibliotekslag -- i meningen ett bindande uttalande från
            riksdagen, ett
          </note>
          <note>
            ''biblioteksmanifest'' -- kan definiera de övergripande målen
            för verksamheten och de ändamål systemet skall tjäna, den kan
            fastställa folkbibliotekens innersta syften och tillförsäkra dem
            deras naturliga position bland samhällets åtaganden jämsides med
            det obligatoriska skolväsendet. En bibliotekslagstiftning av sådan
            innebörd bör utformas så att den ger ramar för den kommunala verksamheten.
            Den skall givetvis inte innebära detaljstyrning och reglering.
          </note>
          <note>
            Kommunerna skall som nu driva folkbiblioteken och utforma deras
            verksamhet. De skall, i likhet med vad som gäller för nu lagreglerade
            områden av den kommunala verksamheten, i samma mån som nu kunna
            anpassa verksamheten till lokala förhållanden. Å andra sidan innebär
            en lagstiftning att staten tar ansvar för en enhetlig grundsyn
            och för de övergripande målen och tar på sig uppgiften att mer
            aktivt verka för att skapa förutsättningar för kommunerna att
            uppfylla folkbibliotekens målsättningar.
          </note>
          <note>
            Ett viktigt inslag i en sådan ramlag måste vara att skydda folkbibliotekens
            tjänster mot avgiftsbeläggning. Att detta i dag är helt nödvändigt,
            om inte grunderna för folkbiblioteksverksamheten skall raseras,
            visar de långtgående planer på att införa avgifter som finns i
            åtskilliga kommuner. En lagfäst avgiftsfrihet måste givetvis omfatta
            folkbibliotekens båda huvudfunktioner, bokutlåningen och informationstjänsten.''
          </note>
          <note>
            Detta sade C. H. Hermansson år 1984. Man lyckades stoppa försöken
            då att avgiftsbelägga boklånen men -- dess värre -- någon bibliotekslag
            har vi ännu inte. Jag är nu förhindrad att föreslå en sådan --
            det fanns inte möjligheter att vid utskottsbehandlingen framföra
            ett sådant förslag --
          </note>
          <note>
            utan jag yrkar bifall till hemställan i utskottets betänkande.
            Vi har emellertid i Vänsterpartiet inte givit upp kampen för en
            bibliotekslag, en kamp som nu är inne på sitt nionde år.
          </note>
          <note type="speaker">
            Anf. 101 STINA GUSTAVSSON (c):
          </note>
          <note>
            Herr talman! När kammaren den 9 april debatterade statens allmänna
            kulturverksamhet blev det alltså återremiss av avsnittet Vissa
            biblioteksfrågor avseende kostnadsfria boklån och folkbibliotekens
            öppethållande.
          </note>
          <note>
            Återremissen har resulterat i, som Elisabeth
          </note>
          <note>
            Persson nyss sade, att kulturutskottet återigen slår fast att
            det är en allmänt godtagen princip att boklån vid de allmänna
            folkbiblioteken skall vara kostnadsfria. Likaså framhåller utskottet
            vikten av att denna princip upprätthålls även i framtiden. Det
            nya -- om man skall tala om någonting nytt -- är att utskottet
            nu vill ge regeringen till känna denna vår enhälliga uppfattning.
            I den debatt som pågår utanför riksdagens kammare är det naturligt
            att göra detta. För Centerns del kan jag nämna att vi i vårt partiprogram
            har inskrivet kostnadsfria boklån vid folkbiblioteken.
          </note>
          <note>
            Utskottets ledamöter är också överens om att ansvaret för folkbiblioteken
            vilar på kommunerna och att biblioteken utgör stommen i det svenska
            kulturlivet.
          </note>
          <note>
            Vi är vidare överens om att till hösten anordna en offentlig
            utfrågning för att inhämta fakta om bibliotekens situation. Vi
            anser att just en utfrågning är av värde för den fortsatta diskussionen
            om bibliotekens roll, för kulturutskottets ledamöter är naturligtvis
            inte ovetande om de diskussioner som pågår i en del kommuner om
            både avgiftslån och indragningar av bibliotek och bokbussar. Som
            kulturutskottsledamöter har vi nämligen en skyldighet att noga
            följa utvecklingen på de olika kulturområdena, så ock på biblioteksområdet,
            men också att agera om så behövs.
          </note>
          <note>
            Riksdagsmajoriteten anser dock inte att kulturrådet behöver ha
            ett speciellt uppdrag för att inhämta fakta och fortlöpande bevaka
            utvecklingen på biblioteksområdet, såsom Socialdemokraterna hade
            föreslagit. Det här uppdraget har kulturrådet redan i sin instruktion,
            och vi är övertygade om att kulturrådet arbetar utifrån denna
            instruktion och håller både regering och riksdag väl informerade
            om de slutsatser som man kommer fram till på biblioteksområdet
            lika väl som på andra områden inom kulturpolitiken.
          </note>
          <note>
            Herr talman! Jag yrkar bifall till hemställan i kulturutskottets
            betänkande nr 32.
          </note>
          <note>
            Låt mig till slut i all vänlighet påminna Elisabeth
          </note>
          <note>
            Persson om att man i Vänsterpartiet inte varit särskilt mycket
            på alerten de senaste åren när det gäller att driva frågan om
            en bibliotekslag.
          </note>
          <note>
            Elisabeth Persson måste i sin meningsyttring i kulturutskottets
            betänkande gå ända tillbaka till
          </note>
          <note>
            1984/85 och C. H. Hermansson för att motivera vad en eventuell
            bibliotekslag skulle innehålla.
          </note>
          <note type="speaker">
            Anf. 102 ELISABETH PERSSON (v)
          </note>
          <note>
            replik:
          </note>
          <note>
            Herr talman! Jag hade kunnat citera senare motioner i denna fråga,
            men jag tyckte att det låg ett visst värde i att gå tillbaka till
            1984 och citera
          </note>
          <note>
            C. H. Hermansson.
          </note>
          <note type="speaker">
            Anf. 103 INGEGERD SAHLSTRÖM (s):
          </note>
          <note>
            Herr talman! Den 9 april hade vi här i kammaren en diskussion
            om bibliotekens ställning i vårt land.
          </note>
          <note>
            Ett konkret förslag från oss Socialdemokrater var den gången
            att riksdagen skulle ge regeringen till känna att principen om
            avgiftsfria boklån även i fortsättningen skulle gälla vid Sveriges
            bibliotek.
          </note>
          <note>
            Tyvärr gick det inte att uppnå enighet i den frågan.
          </note>
          <note>
            Mitt förslag om återremiss fann inget gehör hos mina meddebattörer.
            Utskottets borgerliga ledamöter tyckte inte att ett tillkännagivande
            var nödvändigt. Men nu, sju veckor senare, kan jag till min glädje
            konstatera att tonen är något annorlunda.
          </note>
          <note>
            Jag har t.o.m. sett att Jan-Erik Wikström i Dagens
          </note>
          <note>
            Nyheter har uttalat sig om att han ''tror sig få ett enigt utskott
            bakom sig'' då det gäller de avgiftsfria boklånen. Min reflexion
            när jag läste detta var: Det var väl tur att vi socialdemokrater
            och vänsterpartisterna yrkade återremiss! Vad skulle annars kulturministern
            ha sagt när landets författare uppvaktade i frågan?
          </note>
          <note>
            För mig har det alltid, herr talman, varit en självklarhet att
            slå vakt om de avgiftsfria boklånen på biblioteken. De avgiftsfria
            boklånen är en garanti för att varje människa i vårt land skall
            kunna söka information, kunskap och litterära upplevelser på lika
            villkor. Det är en garanti för att barn och ungdomar skall kunna
            fylla sitt stora behov av böcker och läslusta. Det är en garanti
            för att Sveriges författare mot en ringa ersättning ställer sina
            böcker till allmänhetens förfogande.
          </note>
          <note>
            I dag är biblioteksdebatten livlig. Sparförslag presenteras i
            många kommuner. Ju större kommun, desto större nedskärningsförslag.
            Bokbussar, filialer och arbetsplatsbibliotek har lagts ned eller
            hotas av nedläggning.
          </note>
          <note>
            Jag vill betona att all nuvarande verksamhet naturligtvis inte
            skall cementeras. Det finns omstruktureringar som är bra och som
            det är nödvändigt att göra. Det finns rationaliseringar av verksamheter,
            som rätt planerade och rätt genomförda kan bli mycket positiva.
            Men den nedmontering av biblioteksverksamheten som nu debatteras
            på sina håll tycker jag är förödande.
          </note>
          <note>
            Vid den nu avslutade utskottsbehandlingen har vi socialdemokrater
            framfört fyra förslag som vi anser har den största betydelse för
            den framtida biblioteksverksamheten.
          </note>
          <note>
            För det första föreslås att riksdagen skall ställa sig bakom
            ett uttalande som slår fast vikten av att upprätthålla principen
            om avgiftsfria boklån.
          </note>
          <note>
            För det andra föreslås att kulturutskottet skall inbjuda till
            en offentlig hearing gällande folkbiblioteken.
          </note>
          <note>
            För det tredje har vi en begäran om att regeringen skall uppdra
            åt statens kulturråd att belysa effekterna av genomförda och planerade
            besparingar på folkbiblioteken samt att kontinuerligt rapportera
            om biblioteksväsendets utveckling.
          </note>
          <note>
            För det fjärde föreslås att riksdagen skall begära att regeringen
            tillkallar en parlamentarisk utredning med uppdrag att precisera
            målen för den nationella bibliotekspolitiken och att pröva förutsättningarna
            för att införa en bibliotekslag av det slag som finns i övriga
            nordiska länder.
          </note>
          <note>
            När det gäller de två första förslagen har det nu uppnåtts enighet
            i utskottet, och det gläder mig. Nu kan vi här i riksdagen markera
            betydelsen av de avgiftsfria boklånen och på så sätt också lyfta
            fram bibliotekens betydelse som demokratiska kulturinstitutioner.
            Jag hävdar att biblioteksverksamheten är en nationell angelägenhet.
            På biblioteken skall vi alla även i fortsättningen -- oavsett
            ekonomiska förutsättningar -- fritt kunna söka information och
            öka vår bildning med böckernas hjälp. Biblioteken har en unik
            och central position i vårt samhälle.
          </note>
          <note>
            Vid en debatt tidigare i år sade kulturministern i kammaren:
            ''Jag tycker att det viktigaste just nu vid sidan av opinionsbildningen
            är att stötta våra kommunalpolitiker.''
          </note>
          <note>
            Jag hoppas, herr talman, att det beslut som vi nu kommer att
            fatta i riksdagen innebär ett sådant stöd. Men då gäller det naturligtvis
            att vi ger klara och raka besked. Vissa uttalanden från vissa
            politiker gör att folk kanske tvivlar.
          </note>
          <note>
            Finansministern har t.ex. talat om betalda lånekort. Från Birgitta
            Wistrand -- som skall upp i talarstolen senare -- har man hört
            uttalanden om biblioteksverksamheten i stort, som jag tror kan
            ge många felaktiga signaler ut i landet.
          </note>
          <note>
            Herr talman! Låt mig återgå till
          </note>
          <note>
            Socialdemokraternas krav. Från socialdemokratiskt håll har vi
            tidigare förhållit oss avvaktande till kravet på bibliotekslag.
            Vi har tyckt att biblioteken bäst försvaras genom att medborgarna
            känner ett aktivt ansvar för dem. 80-
          </note>
          <note>
            talets positiva trend gav ingen anledning till omprövning av
            den här ståndpunkten.
          </note>
          <note>
            Nu är emellertid läget ett annat. Den ideologiska synen på folkbiblioteken
            håller på att förändras. Nu hotar inte bara nedläggning av enstaka
            filialer och minskat öppethållande. Nu står bibliotekens roll
            som demokratiska kulturinstitutioner på spel. I ett otal kommuner
            är man beredd att skära ner på biblioteken för att spara några
            futtiga promille i den kommunala budgeten.
          </note>
          <note>
            Herr talman! Jag är då inte främmande för en utredning gällande
            bibliotekslag. I varje kommun skall finnas ett bibliotekssystem
            som garanterar kommunens innevånare avgiftsfri tillgång till bibliotekets
            basservice. Nog borde man kunna kräva en kommunal biblioteksplan.
            Än en gång bör det påpekas att ett väl fungerande biblioteksväsende
            är en nationell angelägenhet.
          </note>
          <note>
            I dag förmedlar biblioteken över 90 miljoner boklån! Jag tycker
            att Sverige är helt fantastiskt på det viset. Man talar i dag
            om vissa nedgångar i utlåningen. Men vi skall konstatera att under
            de senaste 20 åren har ökningen av bibliotekslån varit
          </note>
          <note>
            50 %.
          </note>
          <note>
            Folkbiblioteken är informationscentraler och lokala kulturcentra.
            De är också en förutsättning för ett väl fungerande utbildningsväsende
            -- från förskola till högskola. Därmed är folkbiblioteken inte
            bara en garant för människors tillgång till ett kulturutbud utan
            också för informations- och yttrandefriheten och för möjligheterna
            till ett livslångt lärande. Vi har alla ett gemensamt ansvar för
            biblioteken!
          </note>
          <note>
            Herr talman! Jag kan konstatera att efter återremissen har enighet
            nåtts i två -- för oss socialdemokrater -- viktiga frågor. Det
            är positivt att hela utskottet nu delar våra värderingar och i
            betänkandet förtydligar principen om de kostnadsfria boklånen.
          </note>
          <note>
            Herr talman! I de frågor där vi inte vunnit gehör kommer vi socialdemokrater
            att återkomma. I dag yrkar jag bifall till utskottets hemställan.
          </note>
          <note type="speaker">
            Anf. 104 STINA GUSTAVSSON (c) replik:
          </note>
          <note>
            Herr talman! Jag vill säga till Ingegerd Sahlström att utskottet
            har slagit fast att ett väl fungerande biblioteksväsende är en
            nationell tillgång. Det är inte enbart Socialdemokraterna som
            slår vakt om detta.
          </note>
          <note>
            Biblioteken spelar en roll som demokratiska kulturinstitutioner
            som är fritt tillgängliga för varje medborgare som vill söka kunskap
            och information och tillgodogöra sig de värden som kulturen erbjuder.
          </note>
          <note>
            I kulturutskottets tidigare betänkande sade regeringspartierna
            att det är en allmänt godtagbar princip att boklån vid de allmänna
            folkbiblioteken skall vara kostnadsfria. Utskottet framhöll vikten
            av att denna princip upprätthålls även i framtiden.
          </note>
          <note>
            Det var inte enbart Socialdemokraterna som sade detta då.
          </note>
          <note>
            Jag kan tillägga att Centerpartiet och såvitt jag vet även Folkpartiet
            har rätten till kostnadsfria boklån inskrivet i sina partiprogram.
            Det skall mycket till innan vi går ifrån detta.
          </note>
          <note type="speaker">
            Anf. 105 INGEGERD SAHLSTRÖM (s)
          </note>
          <note>
            replik:
          </note>
          <note>
            Herr talman! Det glädjer mig att Stina Gustavsson nu så tydligt
            poängterar det som man vid den förra debatten i kammaren inte
            ville ta upp till förnyad diskussion. I dagens läge tycker jag
            att det är viktigt att vi gör ett tillkännagivande. Nu har vi
            blivit eniga om det. Jag hoppas att Stina Gustavsson tillsammans
            med alla oss andra som slåss för biblioteken i Sverige ställer
            upp och tydligt för ut det här budskapet från riksdagen så att
            det går hem hos kommunalpolitiker i alla läger ute i landet.
          </note>
          <note type="speaker">
            Anf. 106 STINA GUSTAVSSON (c) replik:
          </note>
          <note>
            Herr talman! Jag hoppas att Ingegerd Sahlström hörde mitt tidigare
            anförande. Jag ber att få hänvisa till det.
          </note>
          <note type="speaker">
            Anf. 107 BIRGITTA WISTRAND (m):
          </note>
          <note>
            Herr talman! Jag vill börja med att yrka bifall till utskottets
            förslag. Jag välkomnar verkligen debatten om bibliotekens framtid.
            Det är viktigt för oss som värnar om biblioteken att det äntligen
            börjar diskuteras varför bibliotekslånen minskar och varför besöken
            inte ökar. Av diskussionen mellan Stina Gustavsson och Ingegerd
            Sahlström framgår vad vi har talat om i utskottet. Jag behöver
            således inte upprepa det i mitt anförande.
          </note>
          <note>
            Jag tycker också att det är betydelsefullt att man träffar dem
            som har synpunkter och lyssnar till de åsikter som finns. En hearing
            kommer därför att äga rum under hösten.
          </note>
          <note>
            Frågan om bibliotekslag har varit uppe två gånger under våren.
            Jag vill ta upp de synpunkter som Jan-
          </note>
          <note>
            Erik Wikström och Elisabeth Fleetwood framförde då, nämligen
            att en bibliotekslag inte på något sätt skulle lösa de problem
            som biblioteken har i dag.
          </note>
          <note>
            Det blir en minimilag. I de nordiska länder där man har en sådan
            lag gäller det oftast bara tre aspekter.
          </note>
          <note>
            Det står att kommunerna skall ha bibliotek, bibliotekarierna
            skall vara yrkesutbildade och boklån skall vara avgiftsfria.
          </note>
          <note>
            Som redan har framkommit har vi i Sverige hunnit en bra bit till.
          </note>
          <note>
            Vad man inte alls får klart för sig när man har hört på de tidigare
            talarna är att det inte finns något annat ställe där man så mycket
            har satsat på biblioteken som ute i kommunerna och där man ständigt
            sedan 1976 har fått ökade anslag.
          </note>
          <note>
            I den debatt som det hänvisades till tidigare och som bl.a. jag
            har fört i massmedia, tycker jag att det hade varit viktigt att
            diskutera hur det kommer sig att det trots denna resursökning
            inte har skett mer, att det inte lånas mer på biblioteken och
            att fler inte besöker dem. Jag tror därför att det är viktigt
            med denna diskussion och att kommunalpolitikerna får detta stöd,
            så att de kan fatta beslut, inte under hot utan i rätt takt, så
            att det bästa inte blir det godas fiende.
          </note>
          <note>
            Det är tydligen inte så fruktansvärt som det sägs i debatten.
            Jag har just fått en skrift om folkbiblioteken just, maj 1992.
            Där sägs det att det trots det dystra läge som de flesta bibliotek
            befinner sig i finns kommuner som vidtar åtgärder som ökar kostnaderna
            under 1992 och/eller 1993. Det gäller
          </note>
          <note>
            50 % i mellanstora kommuner, nästan 40 % i de stora kommunerna
            och 30 % i små kommuner.
          </note>
          <note>
            En fråga som hittills inte har tagits upp i dag är det ekonomiska
            läge som våra kommuner befinner sig i. Det är faktiskt något som
            vi har ärvt från den tidigare regeringen. Det är synd att devalveringen
            i början av 80-talet gjordes. Om vi hade sluppit den, kanske vi
            inte hade behövt komplettera världens lågkonjunktur i dag med
            vår egen.
          </note>
          <note>
            Jag tror därför att det är viktigt att man diskuterar kostnader
            och kostnadseffektivitet även när det gäller en så viktig fråga
            som biblioteken. Det är angeläget att slå fast att det skall vara
            effektivitet, även om det är fråga om en viktig uppgift som man
            har, att denna uppgift kan fullgöras på olika sätt och att verkligheten
            har förändrats. Det betyder att biblioteken också måste förändras.
            Utbildningen kanske måste förändras.
          </note>
          <note>
            Om man tar del av alla de brev och samtal som jag har fått, kan
            man också se att det pågår en förändring och att det mellan biblioteken
            finns en ganska stor åsiktsskillnad om vad man egentligen skall
            ägna sig åt. På en del bibliotek anser man att biblioteken i första
            hand skall arbeta med skolungdomar och universitetsungdomar och
            ägna sig åt kunskapsaktiviteter. På andra bibliotek känner man
            att det viktigaste är kulturuppgiften, som handlar om att intressera
            människor för böcker och läsning.
          </note>
          <note>
            Så länge denna interna diskussion pågår, är det naturligtvis
            mycket svårt att komma till rätta med hur bibliotek skall se ut.
            Kanske skall biblioteken se olika ut. En del bibliotek skall kanske
            ägna sig åt kunskapsaktiviteter, medan andra kanske skall ägna
            sig mer åt att intressera människor för böcker och läsning.
          </note>
          <note>
            Många kommuner har även fått en tredje uppgift som hänger samman
            med att det under det förra decenniet byggdes väldigt många stora
            och mycket vackra huvudbibliotek. I dessa har man fått kulturcentrum.
            Det är en helt annan uppgift som kräver en helt annan kompetens
            än den som bibliotekarier ofta har.
          </note>
          <note>
            Det är mycket viktigt att komma fram till att alla bibliotek
            kanske inte skall göra allt. Alla kanske inte skall kunna allt.
            Det här handlar mycket om detta, dvs. att hitta en bra struktur.
            Men det måste kommunerna själva kunna lösa. Det är svårt att lösa
            sådana frågor under hot och då kommunerna omyndigförklaras, som
            det ju är fråga om om man fattar beslut om en bibliotekslag.
          </note>
          <note>
            Förutom att jag yrkar bifall till utskottets förslag hoppas jag
            att biblioteken fortsätter sin omprofilering och sina omprioriteringar,
            så att våra ungdomar kan få ta del av det vetande som finns där
            och så att våra barn och ungdomar får möjligheter att lära sig
            mer av vårt gemensamma kulturarv. Jag tror att det kan vara lätt
            att ta till överord i detta sammanhang och bara bygga på känslor.
            Jag tror att vi behöver både kunskaper och känslor i denna viktiga
            fråga.
          </note>
          <note type="speaker">
            Anf. 108 INGEGERD SAHLSTRÖM (s)
          </note>
          <note>
            replik:
          </note>
          <note>
            Herr talman! Kunskap är viktig, och förändringar är också viktiga.
            Jag skulle vilja påstå att det ute på våra bibliotek sker kontinuerliga
            förändringar.
          </note>
          <note>
            Man anpassar sig till olika behov, man förnyar och man utvecklar.
            Men det är sannerligen svårt att förnya och utveckla om man lever
            under sparbeting som inte är i paritet med verksamheten.
          </note>
          <note>
            När Birgitta Wistrand talar om kostnader är det intressant att
            veta att det kostar 27--30 öre per invånare i en kommun att driva
            biblioteksverksamheten. Det tycker jag att vi skall ha råd med
            i det här landet.
          </note>
          <note>
            Det gläder mig att Birgitta Wistrand nu yrkar bifall till hemställan
            i betänkandet och att hon också talar om avgiftsfria boklån. Jag
            måste bara få ställa en fråga: Har Birgitta Wistrand ändrat sig
            när det gäller de avgiftsfria boklånen? Jag kan erinra mig att
            det inte var så väldigt länge sedan som hon talade om att det
            var rimligt att betala för bibliotekstjänster.
          </note>
          <note type="speaker">
            Anf. 109 BIRGITTA WISTRAND (m)
          </note>
          <note>
            replik:
          </note>
          <note>
            Herr talman! Vad jag menar är att alla pengar, ören eller kronor
            som kommuninvånarna betalar skall användas på ett bra sätt. Det
            är ingenting som säger att det skall vara just 30 öre. Vad jag
            vill komma åt är att det är viktigt att se att dessa pengar används
            på rätt sätt. I dag kostar ett boklån ungefär 100 kr.
          </note>
          <note>
            Det är pengar det också, eller hur?
          </note>
          <note>
            Jag har aldrig föreslagit att det skall läggas avgifter på boklån
            rakt av. Jag har föreslagit att man skulle kunna tänka sig ett
            medlemskort på biblioteken och att vuxna får betala för ett sådant.
            Jag tror fortfarande att det är betydelsefullt.
          </note>
          <note>
            Det finns en fråga som vi inte har tagit upp här men som diskuteras
            mycket ute i bibliotekskretsar, nämligen det stora svinnet. Detta
            skulle vara en garanti för att människor känner ansvar för att
            de får ta del av böckerna.
          </note>
          <note>
            Ett medlemskort skulle kunna ge ett ringa, men dock, bidrag till
            en kontakt mellan bibliotek och låntagare. Jag skulle gärna vilja
            kalla låntagaren för kund. Då skulle man kunna bygga upp en ordentlig
            relation.
          </note>
          <note>
            Jag har alltså sett detta, inte som en avgift på boklån, utan
            som ett medlemskort. Och jag har sagt att man skall betala pengar
            för detta medlemskort.
          </note>
          <note>
            Jag har även föreslagit att man skulle kunna tänka sig läsecirklar
            på biblioteken när det gäller nya böcker. Vi vet ju att biblioteken
            har satsat mer på facklitteratur och referenslitteratur och inte
            så mycket på lättare skönlitteratur. Jag tycker att det skulle
            vara rimligt att människor betalade en slant för att få delta
            i en sådan läsecirkel och sedan överlämnade böckerna direkt till
            biblioteket. Det skulle gynna både dem som fick läsa böckerna,
            men också biblioteket som helhet. Jag tycker inte att detta är
            att föreslå avgift på boklån.
          </note>
          <note>
            Det skulle också vara trevligt att ha t.ex. en bokhandel i biblioteket.
            Det finns alltså många nya förslag som jag tycker att vi skall
            diskutera och som inte alls handlar om att lägga avgift på böcker.
            Men någonstans är det tydligen bara det som vi kan tala om. Det
            är synd.
          </note>
          <note type="speaker">
            Anf. 110 INGEGERD SAHLSTRÖM (s)
          </note>
          <note>
            replik:
          </note>
          <note>
            Herr talman! Birgitta Wistrand talar om kunder.
          </note>
          <note>
            Jag talar om människor, om invånare i våra kommuner. Det finns
            säkert många olika idéer och många olika tankar om hur framtidens
            bibliotek skall se ut som man kan diskutera. Men den grundläggande
            målsättningen måste väl ändå vara att vi fritt skall ha tillgång
            till böcker som ger oss kunskap och information. Jag har svårt
            att se på vilket sätt detta medlemskortet skall kunna utvecklas.
          </note>
          <note>
            Birgitta Wistrand talar om kunder. Men om det finns en kund skall
            det väl också finnas en säljare.
          </note>
          <note>
            I dag är det Sveriges författare som mot en liten ersättning
            låter oss få tillgång till böckerna. Hur har
          </note>
          <note>
            Birgitta Wistrand tänkt sig att författarna skall sälja sina
            böcker på biblioteken? I dag har vi ett bra system. Det finns
            ju ett avtal med författarna.
          </note>
          <note>
            Därmed får vi mycket billigt tillgång till en stor kulturskatt.
            Det är en stor valfrihet för oss alla att få gå in på biblioteket.
            Det är också fråga om en viktig frihet för oss.
          </note>
          <note>
            När det gäller lönsamheten vill jag säga att pengar inte alltid
            är detsamma som lönsamhet. Också andra värden kan göra att ett
            bibliotek är lönsamt för människor.
          </note>
          <note type="speaker">
            Anf. 111 BIRGITTA WISTRAND (m)
          </note>
          <note>
            replik:
          </note>
          <note>
            Herr talman! Jag har inte använt ordet lönsamhet, och jag tror
            inte att vi skall använda det ordet när det gäller biblioteken,
            för då hamnar vi nog helt fel.
          </note>
          <note>
            Däremot har jag använt ordet effektivitet. Jag tycker att det
            handlar om både en inre och en yttre effektivitet. Oberoende av
            om det gäller pengar eller inte skall man göra det som är rätt
            för låntagaren, för kunden, för kommuninnevånaren, ja, för den
            som kommer till biblioteket -- vad vi nu än väljer att kalla den
            som kommer dit.
          </note>
          <note>
            Jag tror att det är viktigt att den som kommer till biblioteket
            känner sig välkommen, att den som kommer dit får service. Det
            skall inte vara så, att man bara är just en låntagare. I stället
            är man en person som är intressant för dem som arbetar på biblioteket.
            Det är alltså fråga om olika behov här.
          </note>
          <note>
            Jag kommer tillbaka till den andra uppgiften, vilken vi inte
            har talat särskilt mycket om och som handlar om att ställa upp
            för ungdomar och studenter när det gäller deras studier. Vi som
            vill bygga Europas bästa skola sätter självklart mycket stort
            värde på det som görs på biblioteken. Men samtidigt tycker jag
            att vuxna, som för sitt arbetes skull begär service av biblioteket,
            givetvis skall betala för denna service -- så står det också i
            den danska bibliotekslagen.
          </note>
          <note>
            Jag tycker att det är viktigt att konstatera att det är fråga
            om olika saker här. I fråga om biblioteken handlar det alltså
            inte om bara en enda sak. Men när Ingegerd Sahlström talar om
            biblioteken låter det som det vore fråga om en enda enhet. Det
            går dock inte att jämföra en liten filial på landet eller en bokbuss
            med ett stort huvudbibliotek vare sig när det gäller personalen
            eller när det gäller de krav som kan ställas på biblioteket. Därför
            tror jag att det är viktigt att den här debatten också handlar
            om vilket slags bibliotek som skall göra vad. Vad är lämpligast
            för det ena eller det andra biblioteket?
          </note>
          <note>
            Så länge vi inte vill föra den debatten är det väldigt svårt
            att gå vidare med det förändringsarbete som både Ingegerd Sahlström
            och jag vill åstadkomma.
          </note>
          <note>
            Bägge två anser vi väl att biblioteken är centrala och betydelsefulla
            och att de bör förändras.
          </note>
          <note type="speaker">
            Anf. 112 ELISABETH PERSSON (v):
          </note>
          <note>
            Herr talman! Birgitta Wistrand säger att det här med en bibliotekslag
            inte är så spännande. Det är i stort sett bara tre saker som nämns
            i det sammanhanget -- bl.a. att bibliotekarierna skall vara utbildade,
            enligt den mellersta punkten. Men jag tycker faktiskt inte att
            det är så dåligt.
          </note>
          <note>
            Om vi hade en bibliotekslag skulle det innebära --
          </note>
          <note>
            även om den bara innehöll nämnda tre punkter --
          </note>
          <note>
            att det gick att förhindra att man, som sker på vissa håll, överlåter
            biblioteksverksamhet på pensionärer. I och för sig skall pensionärerna
            känna sig välkomna på biblioteken. Men de skall inte behöva utföra
            ett oavlönat arbete. Vidare är de sannerligen inte utbildade bibliotekarier.
          </note>
          <note>
            Man skulle också ha kunnat undvika att -- som sker i vissa kommuner
            -- bibliotek bjuds ut till högstbjudande, oavsett vem det är.
            Det kan ju vara politiska partier eller organisationer som erbjuds
            att ta över biblioteken. Det är en framtid som jag tycker verkar
            ganska skrämmande. Jag undrar om
          </note>
          <note>
            Birgitta Wistrand verkligen tycker att det här är bra.
          </note>
          <note>
            Slutligen vill jag säga att jag är fascinerad av
          </note>
          <note>
            Birgitta Wistrands uttalande här: Det är viktigt att förena känsla
            och kunskaper när man diskuterar bibliotek.
          </note>
          <note>
            Litet senare säger hon att det är viktigt att man bygger upp
            en relation mellan låntagare och bibliotekspersonal via ett betalkort.
          </note>
          <note>
            Det var, som sagt, fascinerande att höra detta. Men jag måste
            fråga: Att uttala sig så, är inte det att låta känslorna rusa
            i väg och att låta dem styra litet väl mycket, Birgitta Wistrand?
          </note>
          <note type="speaker">
            Anf. 113 BIRGITTA WISTRAND (m):
          </note>
          <note>
            Betalkort, Elisabeth Persson, är för mig någonting helt annat
            än medlemskort. Elisabeth Persson menade kanske medlemskort i
            stället för betalkort.
          </note>
          <note>
            Bibliotekslagen, som Elisabeth Persson arbetar för, är inte bara
            en möjlighet, utan också ett stort hinder. Jag tror att det i
            min framtid kommer att finnas många slags bibliotek. Det är inte
            alls endast kommuner som skall få ha ansvar för bibliotek.
          </note>
          <note>
            Förr i tiden fanns det många slags bibliotek, men i dag finns
            det egentligen bara ett slags bibliotek.
          </note>
          <note>
            På samma sätt som många tidigare sade att det endast får finnas
            ett slags radio och ett slags TV, är det många som nu säger att
            det får finnas endast ett slags bibliotek. Det kan ju inte vara
            något farligt att det finns flera slags bibliotek. Att man kan
            tänka sig olika typer av bibliotek måste vara något som ligger
            i framtiden. Vi kan naturligtvis inte förhindra att kommunala
            bibliotek också finns.
          </note>
          <note type="speaker">
            Anf. 114 ELISABETH PERSSON (v):
          </note>
          <note>
            Herr talman! Jag skulle vilja fråga om Birgitta
          </note>
          <note>
            Wistrand har besökt något bibliotek under de senaste åren. Jag
            är kanske inte en flitig men en tämligen regelbunden biblioteksbesökare,
            och jag har funnit att det finns många olika slags bibliotek.
          </note>
          <note>
            Dels ser biblioteken olika ut, dels har de olika böcker. En sak
            som de emellertid har gemensamt --
          </note>
          <note>
            åtminstone hitintills -- är att det har kunnig, engagerad och
            väl utbildad personal som verkligen går in för att hjälpa låntagarna
            och besökarna till rätta, som försöker skapa goda relationer och
            sprida god litteratur genom att visa vägen till bildning och kunskap
            på de olika sätt som bjuds på bibliotek. Detta är det viktigt
            att slå vakt om.
          </note>
          <note>
            Det verkar nästan litet fånigt att fortsätta denna debatt, eftersom
            vi diskuterar betänkandet avseende kostnadsfria boklån, och jag
            är glad över att kunna konstatera att Birgitta Wistrand har ändrat
            sig på den här punkten. Jag ser fram emot att Birgitta Wistrand
            efter att fått höra många kloka argument nu och framöver kanske
            ändrar sig även när det gäller en bibliotekslag.
          </note>
          <note type="speaker">
            Anf. 115 BIRGITTA WISTRAND (m):
          </note>
          <note>
            Herr talman! Jag har aldrig föreslagit avgifter på bibliotekslån.
            Jag har alltså inte ändrat mig, och jag tycker detsamma som jag
            hela tiden har tyckt. Jag finner det också litet svårt att ta
            emot frågor av typen om jag någonsin har besökt ett bibliotek.
          </note>
          <note>
            Ett av skälen till att jag arbetar så mycket för och med bibliotek
            just nu är att jag under de senaste
          </note>
          <note>
            35--40 åren har besökt kanske ett bibliotek i veckan. Det bidrager
            till att jag lär mig litet grand, inte mycket. Jag är inte utbildad
            bibliotikarie, men jag tycker att det är viktigt att värna om
            en kvalificerad utbildning. Det finns mycket som kan göras. Vi
            måste alltså underlätta för den förändring som är på väg, men
            som på olika sätt hindras.
          </note>
          <note>
            Genom att hota kommuner med en bibliotekslag får vi inga lösningar
            -- det är långt dit än. Det är också viktigt att man på bibliotek
            där man aldrig varit utsatt för det här med nedskärning får tid
            till att tänka över vad det skulle betyda för dem att få minskade
            resurser. Det kan vara ett första steg till att diskutera inriktning
            och omfattning av verksamheten.
          </note>
          <note type="speaker">
            Anf. 116 ELISABETH PERSSON (v):
          </note>
          <note>
            Herr talman! Jag ser inte en bibliotekslag som ett hot mot kommunerna,
            utan som en minimilag som skulle gagna kommuninvånarna genom att
            garantera tillgång till litteratur och kunskap. Jag hänvisar till
            mitt tidigare anförande.
          </note>
          <note>
            Hur man kan se ett förslag om en bibliotekslag som ett hot mot
            kommunerna övergår min fattningsförmåga.
          </note>
          <note type="speaker">
            Anf. 117 INGEGERD SAHLSTRÖM (s):
          </note>
          <note>
            Herr talman! Efter att ha hört Birgitta Wistrand tala om att
            hon har besökt ett antal bibliotek under ett antal veckor under
            ett antal år, måste jag ställa frågan: Har inte Birgitta Wistrand
            märkt att biblioteken i Sverige är olika, eller är det samma bibliotek
            som Birgitta Wistrand har besökt?
          </note>
          <note>
            Det som hotar ute i kommunerna är att bibliotekens differentiering
            kanske försvinner. Det är det som sker när man lägger ned filialbibliotek,
            bokbussar och arbetsplatsbibliotek. Då försvinner mångfalden.
            Det är den som åtminstone jag vill värna om.
          </note>
          <note type="speaker">
            Anf. 118 BIRGITTA WISTRAND (m):
          </note>
          <note>
            Herr talman! Jag försökte tidigare säga att jag tyckte att det
            var oerhört viktigt att tala om olika slags bibliotek. Vi har
            ofta talat om folkbibliotek.
          </note>
          <note>
            Då försökte jag, för några repliker sedan, säga att det är olika
            bibliotek som vi talar om. Det är viktigt att se att de har olika
            behov, olika krav och olika profil.
          </note>
          <note>
            Jag sade också tidigare i mitt anförande att jag tror att det
            kan vara viktigt att ytterligare profilera att alla inte kan göra
            allting. Därför kan jag inte förstå vad det här inlägget egentligen
            står för.
          </note>
          <note>
            Självklart är biblioteken i Stockholm och biblioteken i t.ex.
            Ängelholm och Båstad, som är mina sommarbibliotek, oerhört annorlunda.
            Man lånar också på olika sätt. Vi har talat väldigt litet om de
            behov som de som lånar har. Jag tror att även det är viktigt.
            Vilka behov av lån har människor i dag och hur ser de behoven
            ut? Vad kostar böcker i dag mot vad de kostade tidigare? Det är
            inte bara biblioteken det handlar om. Det handlar också om oss
            som lånar. Men det får vi kanske ta upp en annan gång.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 2 juni.)
          </note>
          <note>
            22 § Förenklad statistikreglering
          </note>
          <note>
            Föredrogs
          </note>
          <note>
            finansutskottets betänkande
          </note>
          <note>
            1991/92:FiU23 Förenklad statistikreglering (prop.
          </note>
          <note>
            1991/92:118).
          </note>
          <note type="speaker">
            Anf. 119 PER OLOF HÅKANSSON (s):
          </note>
          <note>
            Herr talman! Det kammaren nu skall diskutera är förenklad statistikreglering.
            Handlade det bara om att säga ja eller nej till rubriken tror
            jag att vi alla kunde säga ja. Men jag är inte så säker på att
            detta egentligen handlar så mycket om vare sig förenkling eller
            statistikreglering i dess vidare mening.
          </note>
          <note>
            Vad är huvudfrågan? Jo, den är: Vad skall den här lagen omfatta?
            Där finns en klar skiljelinje mellan utskottets majoritet och
            oss socialdemokrater. Vi menar nämligen att det nu är tid att
            avveckla den särbehandling som jordbruksnäringen har haft. Det
            är litet olyckligt att vi har fått två propositioner, som har
            remitterats till olika utskottet, vilket omöjliggör en samlad
            behandling. Frågan för oss --
          </note>
          <note>
            den är egentligen också ställd till de övriga debattörerna --
            är: Vill verkligen näringen ha den särbehandling som den lagstiftning
            som vi nu har framför oss kommer att innebära? Vi tycker inte
            det och har därför avgett en reservation i den här delen.
          </note>
          <note>
            När det gäller arbets- och miljöförhållanden finns det en beklaglig
            inskränkning genom att vissa uppgifter är undantagna. Vi tycker
            att det är beklagligt av det skälet att man då inte kan utföra
            ett bra förebyggande arbete. Visst finns det vissa möjligheter
            att samla in uppgifter om dessa förhållanden, men med den ordning
            som vi har föreslagit hade det blivit mycket bättre. Man hade
            då kunnat genomföra ett mycket bättre förebyggande arbete.
          </note>
          <note>
            En mycket intressant fråga som man kan ställa är:
          </note>
          <note>
            Varför vill majoriteten inte medverka till genomförandet av ett
            bra förebyggande arbete?
          </note>
          <note>
            Herr talman! Med detta korta inlägg och med hänvisning till våra
            reservationer ber jag att få yrka bifall till reservationerna
            1, 2 och 4.
          </note>
          <note type="speaker">
            Anf. 120 BO G. JENEVALL (nyd):
          </note>
          <note>
            Herr talman! Ärendet gäller FiU23 och heter, som
          </note>
          <note>
            P.O. Håkansson sade, Förenklad statistikreglering.
          </note>
          <note>
            Det skulle man uppnå genom ett enhetligt system.
          </note>
          <note>
            Det är vi nog med på allihop. Jag vill dessutom instämma i det
            P.O. Håkansson sade, att det var onaturligt med delningen av frågan
            på två utskott.
          </note>
          <note>
            Annars kunde det kanske ha blivit en riktig förenkling.
          </note>
          <note>
            Utskottet konstaterar att ''lagförslaget inte innebär någon förändring
            i omfattningen i uppgiftsskyldigheten i förhållande till de regler
            som gäller för närvarande''. Då kan man undra litet grand över
            vad det är som man har ändrat.
          </note>
          <note>
            Vidare sägs: ''Näringsidkarnas ställning försämras således inte
            genom det nu framlagda förslaget.''
          </note>
          <note>
            Nej, det gör den inte, men den förbättras inte heller.
          </note>
          <note>
            Vi vill alltså påstå att det här är en integritetsfråga.
          </note>
          <note>
            Det borde finnas möjligheter för företagarna att vägra att lämna
            vissa statistikuppgifter som kan vara av känslig natur.
          </note>
          <note>
            Då sägs det i betänkandet att man inte kan instämma i detta,
            för det skulle störa statistikens innehåll. Det kan ju inte vara
            fråga om att störa en statistik som består av ett stort antal
            uppgifter när det här endast kan vara fråga om några enstaka företag
            och kanske inte ens alla statistikuppgifter, utan sådana som företagen
            anser vara känsliga.
          </note>
          <note>
            Statistik får aldrig bli ett självändamål. Där borde man fördjupa
            sig mer. Vi vill starkt understryka det vi har sagt i vår reservation,
            att det borde finnas möjligheter för de enskilda företagen att
            befrias från att lämna känsliga uppgifter.
          </note>
          <note>
            Med detta vill jag yrka bifall till reservation 3 under mom.
            3.
          </note>
          <note type="speaker">
            Anf. 121 TOM HEYMAN (m):
          </note>
          <note>
            Herr talman! Det finns egentligen en bred samstämmighet i utskottet
            om att det är bra att statistikreglerna förs samman i en lag.
            Från socialdemokratisk sida anser man nu att även jordbrukets
            uppgiftslämnande borde kunna regleras i samma lag och inte i en
            speciell lagstiftning.
          </note>
          <note>
            Som utskottsmajoriteten framhåller är kraven på uppgifter från
            jordbruket delvis andra. Det har därför ansetts lämpligt att dessa
            regleras i en speciell, separat lag. Jordbruket är nu inne i en
            omställningsperiod i samband med anpassningen till EG-reglerna.
            Förhoppningsvis kommer det inte att finnas behov av en speciell
            lagstiftning för jordbruket när denna anpassning om några år är
            klar. Den lagen kan då avskaffas.
          </note>
          <note>
            Från socialdemokratiskt håll vill man också ha med arbetsskadestatistik
            i den generella lagen. Detta skulle innebära en onödig komplikation
            för lagstiftningen. Att försöka skapa generella regler för alla
            branscher, med de mycket olika specifika förhållanden som finns,
            skapar fler problem än det löser. Det skulle heller inte tillföra
            något nytt, eftersom vi redan i dag har tillgång till alla de
            uppgifter vi behöver för att kunna bedöma utvecklingen på det
            här området.
          </note>
          <note>
            Slutligen har Ny demokrati reserverat sig för att företag skall
            kunna vägra att lämna statistikuppgifter med hänvisning till kommersiell
            sekretess. Det aktuella förslaget ändrar inte dagens praxis, och
            något stort sekretessproblem har inte de nuvarande uppgiftskraven
            skapat. Så kommer knappast heller att ske i framtiden. Om företagen
            däremot helt på egen hand skulle kunna bestämma vilka uppgifter
            som skulle lämnas, skulle resultatet troligen bli en statistik
            så full av felkällor att den i stora delar skulle vara oanvändbar.
          </note>
          <note>
            Därmed, herr talman, yrkar jag bifall till utskottets hemställan
            och avslag på samtliga reservationer.
          </note>
          <note type="speaker">
            Anf. 122 PER OLOF HÅKANSSON (s):
          </note>
          <note>
            Herr talman! Jag är ense med Tom Heyman när han konstaterar att
            kraven på jordbruksnäringen säkert är annorlunda jämfört med olika
            andra näringsgrenar. Men att ta det som intäkt för att jordbruksnäringen
            skall hanteras särskilt tycker jag och övriga socialdemokrater
            inte är korrekt. I
          </note>
          <note>
            stället för att ge en möjlighet att samla in samma typ av statistikunderlag
            från jordbruksnäringen inskränker man den möjligheten. Det är
            detta vi tycker är beklagligt. Vi hade säkert kunnat lösa den
            motsättningen om vi hade fått ha en gemensam beredning av detta
            ärende. Nu har vi inte kommmit dit. Jag konstaterar bara att vi
            kanske skall kunna hålla kvar den enighet som Tom Heyman och även
          </note>
          <note>
            Bo G. Jenevall uttalar tills nästa gång vi får tillfälle att
            hantera den här frågan.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 2 juni.)
          </note>
          <note>
            23 § Oförutsedda utgifter för budgetåret
          </note>
          <note>
            1992/93
          </note>
          <note>
            Föredrogs
          </note>
          <note>
            finansutskottets betänkande
          </note>
          <note>
            1991/92:FiU28 Oförutsedda utgifter för budgetåret
          </note>
          <note>
            1992/93 (prop. 1991/92:100 delvis).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut skulle fattas den 2 juni.)
          </note>
          <note>
            24 § Uppskov med behandlingen av vissa ärenden
          </note>
          <note>
            Föredrogs
          </note>
          <note>
            lagutskottets betänkande
          </note>
          <note>
            1991/92:LU38 Uppskov med behandlingen av vissa ärenden (prop.
            1991/92:167).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut skulle fattas den 2 juni.)
          </note>
          <note>
            25 § Beslut om fortsatt ärendebehandling den 1
          </note>
          <note>
            juni
          </note>
          <note>
            Kammaren beslöt att ärendebehandlingen skulle fortsättas vid
            arbetsplenum måndagen den 1 juni.
          </note>
          <note>
            26 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1991/92:173 Tillsyn enligt djurskyddslagen, m.m.
          </note>
          <note>
            Förslag
          </note>
          <note>
            1991/92:21 Riksdagens revisorers förslag angående familjehemsvård
            för barn och ungdom
          </note>
          <note>
            Konstitutionsutskottets betänkanden
          </note>
          <note>
            1991/92:KU36 Intresserepresentation i vissa myndighetsstyrelser
            m.m.
          </note>
          <note>
            1991/92:KU37 Vissa ändringar i riksdagsordningen
          </note>
          <note>
            Skatteutskottets betänkanden
          </note>
          <note>
            1991/92:SkU25 Alkoholbeskattningen, m.m.
          </note>
          <note>
            1991/92:SkU31 Begränsning i arbetsgivares avdragsrätt för organisationskostnader,
            m.m.
          </note>
          <note>
            Justitieutskottets betänkanden
          </note>
          <note>
            1991/92:JuU26 Inkomstgräns för allmän rättshjälp, m.m.
          </note>
          <note>
            1991/92:JuU27 Regeringsrättens domförhet i vissa fall
          </note>
          <note>
            Utrikesutskottets betänkande
          </note>
          <note>
            1991/92:UU30 Samarbete med länderna i Centraloch Östeuropa
          </note>
          <note>
            Socialutskottets betänkanden
          </note>
          <note>
            1991/92:SoU18 Hälso- och sjukvårdens ansvar vid dödsfall, m.m.
          </note>
          <note>
            1991/92:SoU20 Förtroendenämndsverksamhet inom hälso- och sjukvården,
            m.m
          </note>
          <note>
            Utbildningsutskottets betänkande
          </note>
          <note>
            1991/92:UbU26 Vissa gymnasie- och vuxenutbildningsfrågor m.m.
          </note>
          <note>
            Trafikutskottets betänkanden
          </note>
          <note>
            1991/92:TU20 Telekommunikationer
          </note>
          <note>
            1991/92:TU21 Ökad konkurrens inom den kollektiva persontrafiken
          </note>
          <note>
            Arbetsmarknadsutskottets betänkande
          </note>
          <note>
            1991/92:AU15 Uppskov med behandlingen av vissa ärenden
          </note>
          <note>
            27 § Kammaren åtskildes kl. 15.30.
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m. 6 §
          </note>
          <note>
            anf. 35 (delvis),
          </note>
          <note>
            av förste vice talmannen därefter t.o.m. voteringen kl. 12.55,
          </note>
          <note>
            av andre vice talmannen därefter t.o.m. 21 § anf.
          </note>
          <note>
            101 (delvis) och
          </note>
          <note>
            av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
