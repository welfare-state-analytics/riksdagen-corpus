<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199192</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199192</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199192--29</head>
          <docDate when="1991-11-21 00:00:00">1991-11-21 00:00:00</docDate>
        </div>
      </front>
      <body>
        <div>
          <note>
            f401 &gt; 1 § Svar på interpellation 1991/92:17 om konkurrensen
            på bensinmarknaden
          </note>
          <note>
            Anf. 1 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Sten Andersson i Malmö har frågat mig vilka åtgärder
            jag är beredd att vidta i syfte att stärka konkurrensen på bensinmarknaden.
          </note>
          <note>
            Bakgrunden till frågan är ett fall där näringsfrihetsombudsmannen
            (NO) prövat misstankar om prissamarbete i bensinbranschen.
          </note>
          <note>
            Bensin- och oljemarknaden omsätter totalt ca 26
          </note>
          <note>
            miljarder kronor exkl. skatt, och det är åtta företag som svarar
            för ca 95 % av landets leveranser av motorbensin och dieselbrännolja
            till återförsäljare och konsumenter. Marknaden domineras sålunda
            av ett mindre antal grossister med mycket homogena produkter och
            möjligheter att anpassa sina åtgärder efter den effekt som dessa
            kan ha på konkurrenternas handlande. Det föreligger en tydlig
            oligopolställning. En oligopolistisk marknad kännetecknas vanligtvis
            av en liten priskonkurrens. När det förekommer priskonkurrens
            är det ofta på lokala marknader och under korta perioder. En utebliven
            priskonkurrens kan vara en indikation på horisontell prissamverkan,
            men det kan även bero på att företagen väljer att konkurrera med
            andra medel än priset t.ex. service, rabatter och reklam.
          </note>
          <note>
            Jag delar Sten Anderssons uppfattning att det är angeläget att
            påståenden om prissamarbete och annan kartellbildning måste kunna
            utredas ordentligt och tas fram i ljuset. Om det finns fog för
            påståendena skall det påtalade förfarandet självfallet prövas
            enligt gällande lagstiftning.
          </note>
          <note>
            Konkurrenssituationen på bensin- och oljemarknaden följs noga
            av såväl NO som statens pris- och konkurrensverk (SPK). SPK konstaterar
            att branschen de senaste tio åren präglats av en relativt svag
            lönsamhetsutveckling och sjunkande marginaler. Förväntningar på
            skärpta miljökrav, och därmed sammanhängande investeringsbehov,
            kan ses som en förklaring till att det under senare år har skett
            en höjning av försäljningsmarginalerna bl.a. för bensin och eldningsolja.
          </note>
          <note>
            SPK visar även att konkurrenssituationen på den svenska bensin-
            och oljemarknaden inte nämnvärt skiljer sig från den internationella
            konkurrenssituationen. De internationella prisförändringarna får
            som regel snabbt genomslag på de svenska bensinpriserna.
          </note>
          <note>
            NO har, som Sten Andersson även konstaterar, under hösten uppmärksammat
            bensinbolagens agerande och utrett påståenden om prissamverkan.
            NO har emellertid hittills inte funnit skäl att gå vidare i ärendet.
          </note>
          <note>
            Som näringsminister kan jag medverka till att med generella åtgärder
            stimulera näringsfriheten och främja en effektiv konkurrens. Detta
            inbegriper bl.a. en effektiv lagstiftning och en effektiv myndighetsorganisation.
            Som framgått av regeringsförklaringen den 4 oktober 1991 och de
            förslag som sedan dess förelagts riksdagen har åtgärder för ökad
            konkurrens och tillväxt hög prioritet i regeringens politik för
            att återupprätta
          </note>
          <note>
            Sverige som en konkurrenskraftig handels- och industrination.
            För att kunna upprätthålla en långsiktigt effektiv konkurrens
            behövs i en modern marknadsekonomi kraftfulla instrument för att
            undanröja hot och hinder mot en effektiv konkurrens. Teori och
            empiri lär oss att konkurrensen ständigt är hotad. Därför behövs
            en effektiv konkurrenslagstiftning och en effektiv bevakning av
            att lagstiftningen följs.
          </note>
          <note>
            Det är regeringens avsikt att ett förslag till skärpt konkurrenslag
            skall föreläggas vårriksdagen.
          </note>
          <note>
            Detta förslag kommer att avse konkurrensbegränsningar med verkan
            på den svenska marknaden. Härtill kommer att EGs konkurrensregler,
            om riksdagen godkänner EES-
          </note>
          <note>
            avtalet, fr.o.m. den 1 januari 1993 de facto blir gällande rätt
            även i Sverige.
          </note>
          <note>
            Jag är inte beredd att för närvarande gå in närmare på detaljerna
            i ett förslag till ny svensk konkurrenslagstiftning. Konkurrenskommitténs
            förslag har nyligen remissbehandlats, och ett beredningsarbete
            pågår. I kommitténs förslag finns några huvudpunkter som det är
            av intresse att särskilt belysa i det här sammanhanget. En ny
            lag bör enligt konkurrenskommittén ha ett större inslag av direkta
            förbud mot konkurrensbegränsande samarbete, däribland horisontell
            prissamverkan. Lagen skulle därmed kunna få en större allmänpreventiv
            verkan, och överträdelse av ett förbud skulle normalt leda till
            en omedelbar påföljd. I dagens system ger ett beslut av NO eller
            ytterst marknadsdomstolen
          </note>
          <note>
            (MD) närmast en vägledning för framtiden. Det kan i detta sammanhang
            konstateras att man inom
          </note>
          <note>
            EG ser strängt på överträdelser av förbudet mot prissamverkan
            i Romfördragets artikel 85.
          </note>
          <note>
            Sanktionssystemet bör enligt konkurrenskommittén effektiviseras,
            så att en ekonomiskt kännbar påföljd drabbar företag i sådana
            fall där förbuden överträtts. Kommittén anser också att en ny
            lag bör ge ökade möjligheter för konkurrensmyndigheten att tillgripa
            tvångsmedel för närmare undersökningar och att ta in uppgifter
            och material som kan styrka en överträdelse av lagen. Det senare
            kan ha särskilt intresse för utredning av den typ av ärenden som
          </note>
          <note>
            Sten Andersson nämner.
          </note>
          <note>
            I regeringens proposition om en ny småföretagspolitik (prop.
            1991/92:51) som förelades riksdagen den 8 november 1991 har regeringen
            aviserat att uppgifter från nuvarande
          </note>
          <note>
            SPK och NO skall föras samman i en ny organisation. En ny myndighetsorganisation
            är enligt min uppfattning ytterligare ett viktigt inslag i en
            effektivare konkurrensbevakning.
          </note>
          <note>
            Anf. 2 STEN ANDERSSON i Malmö (m):
          </note>
          <note>
            Herr talman! Jag tackar för svaret som jag tycker är i huvudsak
            positivt.
          </note>
          <note>
            Vi i Sverige har numera en ofta förekommande och intensiv debatt
            om bristen på konkurrens inom områden där vi människor alltid
            måste verka.
          </note>
          <note>
            Inom byggbranschen kan vi när det gäller varje stort bygge överallt
            i landet se att ett par tre stora byggföretag går samman och bildar
            konsortier.
          </note>
          <note>
            Det hävdas att det beror på att man vill fördela riskerna jämnt.
            Det är möjligt att det är ett skäl.
          </note>
          <note>
            Men jag är helt övertygad om att sådana konsortiebildningar inte
            bidrar på det bästa sätt till att t.ex. hålla hyrorna nere.
          </note>
          <note>
            På samma sätt förhåller det sig inom livsmedelsbranschen. Ett
            par tre företag dominerar branschen. Effekten därav är, enligt
            många experter, att vi i Sverige har de kanske högsta matpriserna
            i hela Europa.
          </note>
          <note>
            Sedan kommer jag in på det som är aktuellt i dag, nämligen detta
            med bristen på konkurrens inom den svenska bensin- och oljenäringen.
          </note>
          <note>
            Som varm anhängare av marknadsekonomin inser jag att privata
            företag i stort sett är det enda som gäller. Men när privata företag
            kan misstänkas för att bilda karteller ställer jag mig på den
            sida där många i dag står. Jag hävdar alltså att nuvarande situation
            inte är bra från konsumenternas synpunkt. Förvisso har jag inte
            några konkreta bevis. Således kan jag inte lägga fram material
            som kanske skulle kunna vara avgörande inför en domstol. Men till
            99,99 % pekar allt på att det inom bensinoch oljebranschen finns
            en omfattande kartellverksamhet, som innebär att vi i dag har
            onödigt höga bensin- och oljepriser. Till sist, och ytterst, drabbas
            konsumenten.
          </note>
          <note>
            Motormännens riksförbund har anmält detta förfarande till näringsombudsmannen,
            som har tagit upp frågan och kontrollerat olika uppgifter.
          </note>
          <note>
            Men, precis som det står i dagens svar från statsrådet, näringsombudsmannen
            hade inte någon möjlighet att ingripa. Varför? Jo, visst fanns
            det människor som mellan skål och vägg vågade tala om att här
            förekom mycket stora tveksamheter. Men när NO begärde att dessa
            människor skulle underteckna anmälningarna med sina namn eller
            när TVs Rapport begärde att de på en så att säga skuggig bild
            skulle tala om vad de visste drog de sig ur. Det kan jag ha viss
            förståelse för.
          </note>
          <note>
            De senaste dagarna har synnerligen graverande uppgifter lämnats
            i flera tidningar. Man har gett exempel på en bristande konkurrens.
          </note>
          <note>
            I dag kan det noteras att det inte förekommer några priskrig.
            Lokalt vågar man inte börja med sådana, därför att alla sådana
            åtgärder skall styras centralt. För en tid sedan sänkte ett företag
            priset på bensin med 20 öre per liter. Men man vågade inte annonsera
            om det på den stora skylt som fanns vid bensinmacken. Det var
            bara på bensinpumpen som man kunde läsa om prissänkningen.
          </note>
          <note>
            En annan sak som gör att man kan ifrågasätta om det finns någon
            konkurrens på det här området är det som man har kunnat läsa om
            på olika ställen.
          </note>
          <note>
            Jag tänker då på sådant som en tiger i tanken,
          </note>
          <note>
            Betula 50 och Stimula 500. Men om man tankar t.ex. på en Shellmack
            och upptäcker att en OK-bil pumpar ner bensin i den här mackens
            tankar behövs det inte någon större intelligens för att man skall
            begripa att det kanske trots allt är samma bensin det handlar
            om.
          </note>
          <note>
            Även här i Sverige är priserna förhållandevis höga, skatter undantagna,
            jämfört med vad som gäller i andra länder i Europa. Det är också
            en indikation på att det kanske inte är som det borde vara när
            det gäller konkurrensen på detta område.
          </note>
          <note>
            Statsrådet säger, och jag kan inte låta bli att le när jag tänker
            på det, att den svenska marknaden snabbt anpassar sig till internationella
            förändringar. Vi bilister märker mycket väl att priset vid bensinmackarna
            höjs dagen efter det att oljepriset höjts i Rotterdam. Men när
            priset sänks i samma stad är snabbheten inte lika utvecklad, utan
            det dröjer en tid innan prissänkningen slår igenom. Åtminstone
            någon konsekvens vore bra.
          </note>
          <note>
            Oljebolagens resultat var enorma 1989 jämfört med 1988. Många
            företag gick med vinst, och det handlade då om hundratals miljoner.
            Detta skall jämföras med den förlust man hade året innan.
          </note>
          <note>
            Här avlämnat svar är inte riktigt korrekt. Det sägs ju där att
            det har varit dålig lönsamhet i detta sammanhang.
          </note>
          <note>
            Till sist, herr talman, vill jag bara säga följande.
          </note>
          <note>
            Det finns mycket att säga. Tyvärr är taletiden alltför kort.
            Jag vill dock ställa en fråga till statsrådet. Tack och lov kommer
            statsrådet att föreslå en ny konkurrenslagstiftning. Min fråga
            är då: Kommer det att innebära effektiva sanktioner?
          </note>
          <note>
            Ett företag kan ju ha 1 miljard i omsättning. Om det här företaget
            tilldöms böter om 10 000 eller
          </note>
          <note>
            20 000 kr. är det inget speciellt för företaget. Jag förväntar
            mig därför en lagstiftning som innebär att man verkligen kan vidta
            kraftiga åtgärder, så att vi i Sverige får en konkurrenssituation
            även inom bensin- och oljehandeln, till konsumenternas fromma.
          </note>
          <note>
            Anf. 3 Näringsminister PER WESTERBERG
          </note>
          <note>
            (m):
          </note>
          <note>
            Herr talman! I grund och botten har jag samma inställning här
            som Sten Andersson i Malmö.
          </note>
          <note>
            Problemet är bara att hitta bevismöjligheter när det gäller att
            påvisa att kartellbildning verkligen finns. Det är inte fråga
            om något annat än att vi, självfallet, skall ha möjligheter till
            effektiva sanktioner.
          </note>
          <note>
            Vi kommer inte att spilla någon tid, utan vi kommer så snart
            det är möjligt och efter sedvanlig beredning att förelägga riksdagen
            förslag till en ny konkurrenslagstiftning och även förslag till
            förändringar när det gäller de konkurrensvårdande myndigheterna.
          </note>
          <note>
            Personligen ser jag konkurrenslagstiftningen och de myndigheter
            som skall vårda denna som kanske ett av de absolut viktigaste
            näringspolitiska instrument som står till vårt förfogande.
          </note>
          <note>
            Anf. 4 STEN ANDERSSON i Malmö (m):
          </note>
          <note>
            Herr talman! Jag tackar för det mycket positiva kompletterande
            svar som statsrådet har gett här i dag.
          </note>
          <note>
            Orsaken till att jag ännu en gång har begärt ordet är att tiden
            var alltför knapp nyss. Jag vill till protokollet läsa in vilka
            siffror det handlar om och tala om varför man kan misstänka att
            det här finns en klar och uppenbar kartellsituation.
          </note>
          <note>
            Enligt petroleumhandelns tidning redovisade Shell
          </note>
          <note>
            1989 en vinst om 315 milj.kr., detta jämfört med en förlust om
            40 milj.kr. året innan.
          </note>
          <note>
            Finansdirektören säger: Detta är det bästa resultat vi har uppnått
            under de senaste 25 åren.
          </note>
          <note>
            Svenska Statoil säger att man år 1989 hade det näst bästa resultat
            som man någonsin upplevt här i Sverige.
          </note>
          <note>
            OK hade 1989 en vinst som uppgick till
          </note>
          <note>
            483 milj.kr. Allting är förvisso relativt.
          </note>
          <note>
            Efter att ha talat med experter konstaterar jag att det rör sig
            om mycket bra vinstsiffror. Det finns anledning att tro att en
            del av de här siffrorna beror på det faktum att det här finns
            ett klart och uppenbart prissamarbete. Det kan inte vara rimligt
            att åtta tio stora bensinföretag samma dag kan höja priset på
            bensin med 5 öre per liter för att
          </note>
          <note>
            14 dagar senare unisont, samstämmigt, bestämma att priset skall
            sänkas med 3 öre. Jag tror att den måste vara mycket naiv, och
            framför allt mycket blåögd, som tror att detta är resultatet av
            en fri konkurrens på en öppen marknad.
          </note>
          <note>
            Jag hoppas att den nya konkurrenslagstiftning som statsrådet
            har aviserat här i dag och som han på ett förtjänstfullt sätt
            har gjort reklam för skall verka i riktning mot att vi som konsumenter
            såväl när det gäller bensinen som när det gäller byggmarknaden
            och livsmedlen får en marknad där aktörererna kan spela ärligt,
            med öppna kort, till konsumenternas fromma.
          </note>
          <note>
            Överläggningen var härmed avslutad.
          </note>
          <note>
            2 § Svar på interpellation 1991/92:20 om småföretagens riskkapitalförsörjning
          </note>
          <note>
            Anf. 5 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Agne Hansson har frågat mig bl.a.
          </note>
          <note>
            om jag är beredd att låta ge de regionala utvecklingsfonderna
            ekonomiska resurser för fortsatt lokal långivningsverksamhet.
          </note>
          <note>
            Regeringen lade den 8 november i år fram sin proposition om en
            ny småföretagspolitik (prop.
          </note>
          <note>
            1991/92:51). Propositionen innehåller en rad förslag som bl.a.
            syftar till en effektivare riskkapitalmarknad för småföretagen.
            Bakgrunden är att dessa företags tillgång på riskkapital behöver
            öka väsentligt.
          </note>
          <note>
            Inriktningen av förslagen är att en effektiv riskkapitalförsörjning
            utan direkt statlig inblandning successivt bör byggas upp. Exempelvis
            tas förmögenhetsskatten på arbetande kapital bort.
          </note>
          <note>
            Det gör att många företag får bättre förutsättningar att bygga
            upp det egna kapitalet, vilket också ökar möjligheterna att få
            lån. Det är även av stor vikt att belysa hur främst teknik- och
            innovationsföretag kan främjas genom förändringar i skattesystemet.
          </note>
          <note>
            I finansdepartementet bereds för närvarande frågan om den framtida
            börshandeln med aktier.
          </note>
          <note>
            Regeringen har för avsikt att i samband därmed pröva frågan om
            förbättrade möjligheter till en allmän handel med småföretagsaktier.
          </note>
          <note>
            Regeringen avser inte att avskaffa utvecklingsfondernas nuvarande
            former av lån intill dess denna del av småföretagens riskkapitalförsörjning
            på ett tillfredsställande sätt har ersatts av andra former av
            riskkapital.
          </note>
          <note>
            Som redovisats i regeringens proposition om en ny småföretagspolitik
            övervägs olika former för kapitalförsörjning. Dit hör bl.a. någon
            form av lån liknande de tyska s.k. egenkapitallånen, EKH-
          </note>
          <note>
            lånen, liksom skattestimulanser för privat riskkapital i teknik-
            och innovationsföretag.
          </note>
          <note>
            Svaret på Agne Hanssons fråga är alltså att utvecklingsfonderna
            nu kommer att få bedriva utlåningsverksamhet utifrån ett mindre
            kapital och att regeringen på andra sätt kommer att främja riskkapitalförsörjningen
            för småföretag.
          </note>
          <note>
            Jag vill vidare framhålla att utvecklingsfonderna även i fortsättningen
            kommer att ha viktiga uppgifter när det gäller att främja småföretagens
            utveckling genom rådgivning, utbildning m.m.
          </note>
          <note type="speaker">
            Anf. 6 AGNE HANSSON (c):
          </note>
          <note>
            Herr talman! Jag ber att få tacka näringsministern för svaret.
            Det är klart att regeringen nu lagt fram en rad viktiga förslag
            i sin småföretagarproposition för att stärka småföretagens ställning.
            Det var en nödvändig omorientering som har skett och som jag å
            det livligaste vill understödja. Sänkningen av förmögenhetsskatten
            på det i företagen arbetande kapitalet är en sådan positiv och
            riktig åtgärd som vi i centern sedan länge har drivit.
          </note>
          <note>
            Småföretagen är livsviktiga för sysselsättningen och helt avgörande
            för möjligheten att klara sysselsättningen i alla delar av landet.
            Viktigt för sysselsättningsutvecklingen är också att nya företag
            kan startas. Förmögenhetsskatteförändringen är ju främst, i alla
            fall till en början, en fördel för dem som redan är etablerade
            och har en viss kapitalbas, men även för nystartande är det av
            psykologisk betydelse. Men där krävs också andra åtgärder för
            att klara kapitalförsörjningen vid själva startandet.
          </note>
          <note>
            Där har utvecklingsfonderna i länen, inte minst deras låneverksamhet,
            spelat en mycket viktig roll.
          </note>
          <note>
            Jag ställde min interpellation just mot bakgrund av att det framskymtat
            en oro i debatten över hur regeringen ser på utvecklingsfonderna
            i framtiden.
          </note>
          <note>
            Den förra regeringen tog ju stora steg mot att försvaga utvecklingsfondernas
            möjligheter att fungera som långivare -- på sikt skulle de kanske
            t.o.m. läggas ner.
          </note>
          <note>
            Jag är mycket nöjd med den del av svaret där näringsministern
            ger ett klart besked om att utvecklingsfonderna inte skall läggas
            ner, inte deras låneverksamhet heller, i varje fall inte förrän
            andra lösningar för riskkapitalförsörjning lokalt i länen föreligger.
            Tvärtom uttalar näringsministern att han ser att utvecklingsfonderna
            kommer att ha en viktig uppgift även i fortsättningen. Det vill
            jag livligt instämma i.
          </note>
          <note>
            Jag tror att detsamma gäller uppgiften att tillgodose riskkapitalförsörjningen
            för företagen. Men där vill jag höja ett varningens finger för
            att ta bort långivningen från utvecklingsfonderna. Det hindrar
            naturligtvis inte att man går vidare med ytterligare lösningar.
            Länsvisa riskkapitalbolag, där invånarna i länen är med och satsar
            på det lokala näringslivet, kan vara en lösning, såsom vi i centern
            har fört fram vid några tillfällen. Kan det, herr näringsminister,
            vara en av de andra lösningar på sikt som ministern antyder i
            sitt svar?
          </note>
          <note>
            Här finns naturligtvis också en kortsiktig problematik. EKH-lånen
            är bra, men det saknas pengar innan systemet kommer att fungera,
            som jag ser det.
          </note>
          <note>
            I en enkät som utvecklingsfonderna har genomfört framgår att
            det nu finns 2 370 företag som har bra idéer att utvecklas, och
            som skulle ge sysselsättning men att det just nu saknas kapital
            för att förverkliga dessa idéer. Detta är naturligtvis inte bra.
            Samtidigt har nu bankerna skärpt sina krav på säkerhet och garantier.
            Det är naturligtvis en svår situation för företagen.
          </note>
          <note>
            Jag hoppas att näringsministern är beredd att medverka i sådana
            lösningar under överbryggnadsperioden, tills EKH-lånen blir mer
            verksamma. Jag kan inte se några blockeringar för det i svaret.
            Jag hoppas -- och det vill jag ha bekräftat -- att jag har uppfattat
            näringsministern rätt i mitt antagande.
          </note>
          <note type="speaker">
            Anf. 7 ROLF L NILSON (v):
          </note>
          <note>
            Herr talman! Vi har bl.a. vid två tillfällen i anslutning till
            näringspolitiska propositioner under förra riksdagsperioden disktuerat
            det akuta behovet av riskvilligt kapital i små och medelstora
            företag. Vi har också konstaterat att problemet bestod i att privata
            intressenter inte förmådde att täcka behovet, inte förmådde att
            leva upp till den riskvillighet och uthållighet som främst engagemang
            i nystartade teknikbaserade företag krävde.
          </note>
          <note>
            Jag betvivlar den väg som regeringen med buller och bång har
            slagit in på, nämligen att huvudsakligen genom skattesänkningar
            föra över kapital från andra investeringar till investeringar
            långsiktigt och riskvilligt. Jag tycker att de förmånliga villkoren
            under 80-talets champagneyra inom ekonomin visar att det här inte
            är lösningen.
          </note>
          <note>
            Man vill alltid hitta och leta efter bästa möjliga placeringar,
            sådana som ger mest avkastning och snabbast. Risken finns att
            detta kommer att fortsätta även med skattelättnader, som då är
            regeringens väg.
          </note>
          <note>
            Det är svårt att begripa att regeringen med så svaga argument
            som den har är beredd att i praktiken rasera den välfungerande
            verksamheten i utvecklingsfonderna. Det är inte trovärdigt att
            säga att de, om man inskränker fondernas verksamhet radikalt,
            skall kunna driva t.ex.
          </note>
          <note>
            konsultverksamheter vidare med lönsamhet inom småföretagssektorn.
            Det går inte.
          </note>
          <note>
            Detta innebär att en viktig del av fondernas affärsidé, kapitalförsörjningen
            som kompletteras med kunskap och kontakter, försvinner samt att
            hela verksamheten hotas. Det rimliga vore att man, som centern
            och vänstern under förra perioden föreslog, lät mer kapital slussas
            genom utvecklingsfonderna till de små och medelstora företagen
            och att detta egentligen sattes i gång omedelbart. Som Agne Hansson
            sade finns det nödlidande företag med goda affärsidéer men som
            har brist på kapital. Deras verksamhet hotas av nedläggning och
            deras expansionsmöjligheter begränsas. I förlängningen av detta
            hotar också arbetslöshet. Åtgärder mot den typen av kapitalförsörjning
            är åtgärder som leder till minskad sysselsättning och ökad arbetslöshet.
          </note>
          <note>
            Det är också rätt upprörande att regeringen och Per
          </note>
          <note>
            Westerberg är så övertygade om vägen men så diffusa när det gäller
            målen. Jag tycker att det är en märklig formulering i propositionen
            om småföretagen där man talar om någon form av lånliknande EKH-lån.
            Det enda som är precist i detta är EKH. Annars kunde man lika
            gärna ha sagt: Någon form av lån skall lösa det här.
          </note>
          <note>
            Varför inte vänta och tänka igenom för att sedan lägga fram ett
            väl genomarbetat förslag för diskussion i kammaren och i offentligheten
            i stället för att skapa oro i utvecklingsfonderna och hos småföretagen?
            Det finns också signaler i propositionen som skapar förvirring.
            Per
          </note>
          <note>
            Westerberg har sagt att det är viktigt att satsa på ny teknik,
            teknik- och forskningsbaserade företag, men i propositionen sägs
            att man vill dra in stödet till ny teknik och nya produkter. Man
            vill lägga ned
          </note>
          <note>
            VT-delegationen, dvs. den verkstadstekniska delegationen, som
            skall stödja företag som är underleverantörer till t.ex. Volvo
            och Saab. Dessa underleverantörer har kommit i kläm i en ökad
            konkurrens, och man måste hjälpa dem att hitta nya verksamheter.
          </note>
          <note>
            När man å ena sidan ger dessa signaler mot ny teknik och nya
            produkter samtidigt som man å andra sidan säger att man skall
            satsa på detta, skapar man förvirring.
          </note>
          <note>
            Varför inte bygga vidare på det som är bra i systemet? Varför
            inte utveckla möjligheterna i de regionala riskkapitalbolagen?
            Det sades redan i den näringspolitiska proposition som den socialdemokratiska
            regeringen lade fram att det är en strävan att även privata och
            andra intressenter skall delta med kapital och kompetens i dessa
            bolag.
          </note>
          <note>
            Man bör bygga vidare på de riskkapitalbolag som vänstpartiet
            och socialdemokraterna har föreslagit.
          </note>
          <note>
            Gör riskkapitalbolagen till kraftfulla aktörer på riskkapitalmarknaden!
            Tack.
          </note>
          <note type="speaker">
            Anf. 8 ANDERS G HÖGMARK (m):
          </note>
          <note>
            Herr talman! Regeringens proposition om den nya småföretagspolitiken
            inleds med ett antal mycket tänkvärda och välformulerade ord om
            småföretagens roll: Det är i småföretagen som de nya möjligheterna
            och de nya jobben finns. Ny företagsamhet måste bli ekonomins
            spjutspets mot framtiden.
          </note>
          <note>
            Som smålänning med ett visst förflutet i näringslivet och småföretagsamheten
            vågar jag påstå att detta är ljuv musik. Det finns i dag definitivt
            en framtidstro bland väldigt många, inte bara småländska företag
            utan hos landets samtliga småföretag.
          </note>
          <note>
            Småföretagarna känner sig uppmärksammade. De vet att det nu sker
            förändringar i politiken. Jag vågar påstå att småföretagarna är
            mycket väl skickade att motsvara förväntningarna och att uppfylla
            önskemålen om att vara just denna spjutspets mot framtiden för
            att det skall kunna skapas expansion och dynamik i Sverige. Detta
            kräver ju att små företag får bli större och att många nya företag
            startas, vilket i sin tur kräver goda affärsidéer, entreprenörer
            och kapital.
          </note>
          <note>
            Jag är inte speciellt orolig när det gäller affärsidéerna, för
            det kommer att utvecklas många nya sådana. Inte heller är jag
            speciellt oroad när det gäller mängden entreprenörer. I och med
            de signaler som regeringen nu ger till landets småföretagsamhet
            kommer många nya entreprenörer att se dagens ljus, känna sig kallade
            och att vilja pröva sina vingar.
          </note>
          <note>
            Herr talman! Jag är dock mycket oroad när det gäller den tredje
            komponenten, nämligen det riskvilliga kapitalet. Näringsministerns
            svar till
          </note>
          <note>
            Agne Hansson redovisar mycket klart denna oro inför och insikt
            om problemet. Jag delar uppfattningen att det på sikt finns många
            intressanta instrument, vilket framgår av de propositioner om
            framtida möjligheter som har avlämnats under de senaste veckorna.
            Men jag är djupt oroad över hur man skall kunna klara någon form
            av överbryggning mellan dagens situation och den situation som
            kan förväntas uppkomma som en följd av nya positiva förslag.
          </note>
          <note>
            Det har redan framkommit tidigare i diskussionen att situationen
            i dag är att nya krediter inte beviljas, inte ens till de företag
            som har verkat under ganska många år och som har skött sina förhållanden
            med kreditinstituten på ett föredömligt sätt. Nystartade företag
            får i stort sett nobben. Riskerna är för stora.
          </note>
          <note>
            Mycket seriösa affärsbanker deklarerar klart att det nu bara
            är topplaget som får krediter, för där är risken intill minimal.
            Affärsbankerna är under rådande förhållanden inte intresserade
            av att gå in i nystartade företag. Med andra ord innebär ''under
            rådande förhållande'' att den turbulens som finns på de finansiella
            marknaderna måste klinga av.
          </note>
          <note>
            Man måste slicka såren efter förlusterna. Då uppstår frågan:
            Hur skall man hantera denna verklighet?
          </note>
          <note>
            I Kronobergs län har utvecklingsfonden med ganska stor framgång
            -- utvecklingsfonden i
          </note>
          <note>
            Kronobergs län är mycket kompetent -- under de senaste tre--fyra
            åren ställt upp med riskvilligt kapital till ca 300 företag. Dessutom
            har man gjort bra insatser, eftersom den kombination som finns
            har skapat hävstångseffekt gentemot andra aktörer på marknaden.
            Det är i dag en enorm rusning till utvecklingsfonden i Kronobergs
            län med önskemål om mer riskkapital. Ökningen enbart under det
            senaste året har varit uppemot 400 %, och man har nu nått taket
            för vad man maximalt kan låna ut.
          </note>
          <note>
            Samtidigt finns det då ett antal aktörer, de traditionella bankerna,
            som bara konstaterar att det inte blir några nya pengar, eftersom
            riskerna är för stora. Då frågar man sig: Hur skall småföretagen
            tolka regeringens budskap om att man tror på småföretagen, att
            det är småföretagen som är spjutspetsen mot framtiden och att
            det är småföretagen som har idéerna och entreprenörerna? Man undrar
            då var detta bränsle och detta kapital finns, inte i framtiden
            -- det kan ju komma nya skatteregler -- utan just under den närmaste
            perioden.
          </note>
          <note>
            Herr talman! Som sagt är jag mycket oroad över hur detta skall
            hanteras. Jag -- liksom Agne
          </note>
          <note>
            Hansson -- tycker att det svar som har lämnats här var positivt.
            Men det är mycket viktigt att man nu inte ''fasar ut'' ett system
            snabbare än att man på ett konstruktivt sätt kan ''fasa in'' det
            nya systemet, och svaret andas också den insikten.
          </note>
          <note>
            Det vore bra om näringsministern inför denna kammare och gentemot
            småföretagsamheten något ville utveckla hur han ser på rollfördelningen
            under det närmaste året mellan olika aktörer. Vilka förväntningar
            kan småföretagsamheten enligt näringsministerns uppfattning hysa
            när det gäller det traditionella kreditväsendet och de olika aktörerna?
            Näringsministern kan väl inte vara riktigt nöjd med att man säger
            upp krediter och tvingar förbindelser som under många år har löpt
            utan friktioner till snabbare amorteringar? Det vore intressant
            om näringsministern litet grand här i kammaren utvecklade detta,
            framför allt vore det intressant för landets många småföretagare,
            som vill leva upp till det som de nu äntligen får en förutsättning
            att leva upp till genom regeringens positiva förslag, men som
            känner att startbränslet och drivkraften i dag är i mycket stor
            fara.
          </note>
          <note type="speaker">
            Anf. 9 REYNOLDH FURUSTRAND (s):
          </note>
          <note>
            Herr talman! Jag anmälde mig till denna interpellationsdebatt
            mot bakgrund av att frågan om riskkapital för de små och medelstora
            företagen är ett mycket angeläget område. Fenomenet är inte nytt.
            När den socialdemokratiska regeringen redan
          </note>
          <note>
            1982 försökte angripa detta problem, var det utifrån grundsynen
            att samhället som aktör också har ett ansvar för en bra näringspolitik
            och en god sysselsättning. Detta gäller inte minst i regioner
            och områden där det annars är svårt med sysselsättningen, Bergslagsregionen
            och
          </note>
          <note>
            Norrlandsregionen. De instrument som då tillskapades i form av
            fonder har uppenbarligen betytt oerhört mycket för näringslivet
            och sysselsättningen.
          </note>
          <note>
            Herr talman! Mot denna bakgrund blir man minst sagt tveksam --
            jag delar Rolf L Nilsons uppfattning -- när man nu i småföretagarpropositionen,
            som vi längre fram får anledning att återkomma till, ser vilka
            åtgärder som regeringen är beredda att vidta för att försöka förändra
            situationen för småföretagen.
          </note>
          <note>
            Det saknas mycket av de offensiva och de aktiva åtgärderna när
            det gäller riskkapital. Det är väldigt mycket av troende i det
            hela. Man tror att det skall gå att lösa, men man vet inte. Inte
            heller den socialdemokratiska regeringen visste om detta var lösningen.
            Vi har dock sett så pass mycket att de fonder och institutioner
            som vi lyckades skapa har bidragit till en gynnsammare utveckling.
            Detta är inte unikt för oss i Sverige. Om vi ser oss omkring i
            vår omvärld, i Tyskland, Frankrike och i USA, finns denna typ
            av instrument som ger möjlighet att utveckla företag och att skapa
            sysselsättning. Det allmängiltiga bekymret, som påpekats av flera
            talare, är riskvilligheten beträffande kapitalet. Det saknas egentligen
            inte kapital i det här landet utan risktagande. Man måste fråga
            sig om inte någon är tvungen att vara beredd att ta risken som
            kanske är något högre än när det gäller annat som man egentligen
            ville satsa sitt kapital på. Om jag skall placera pengar för att
            få en maximal vinst så snart som möjligt, är det klart att jag
            använder mig av de områden som på marknaden växer snabbast för
            tillfället. Men beträffande områden som är utvecklingsbara långsiktigt
            kan risken vara något högre. Per Westerberg får ursäkta mig, men
            jag tror inte att man löser problemet genom att i första hand
            föreslå skattelättnader. Många av företagarna, män och kvinnor,
            måste ju under ett antal år arbeta upp sin kapitalförmögenhet.
            När upparbetningen har skett kommer beskattningsfrågan in. Låt
            mig erkänna att jag tillhör dem som menar att vi måste se över
            beskattningen av det arbetande kapitalet i företaget. Jag tror
            att det är viktigt att vi kommer fram till en lösning på lång
            sikt. Detta hänger sannolikt samman med hela kapital- och förmögenhetsbeskattningen.
            Där kanske man kan vidta åtgärder, det är min bestämda uppfattning.
          </note>
          <note>
            Att vad som nu föreslås som ett första led skulle vara en lösning
            tror jag inte ett ögonblick på.
          </note>
          <note>
            Sedan nämns det något om de tyska garantilånen,
          </note>
          <note>
            EKH-lånen. Det är klart att det finns möjligheter att prova garantilån
            och garantilånesystem i framtiden, men såvitt jag kan bedöma är
            inte EKH-
          </note>
          <note>
            lånen någon garanti för att det blir mer riskvilligt kapital.
            EKH-lånen kan i och för sig fungera som en form av kedjebrev.
            Jag har en idé som jag utvecklar. Jag lånar pengar på basis av
            idén, som kan säljas vidare till någon annan som lånar pengar
            för att utveckla och sedan sälja vidare i sin tur. Man är inte
            odelat positiv till EKH-lånens konstruktion.
          </note>
          <note>
            Skall någonting liknande till tror jag att man behöver noggrant
            se vad det är för typ av låneinstrument som skall finnas på marknaden.
          </note>
          <note>
            Låt mig avslutningsvis säga att jag tror att det är bra att leva
            i en blandekonomi, där samhället har en viktig funktion, där samhället
            skall fungera tillsammans med det privata. Jag skäms inte för
            att säga att jag som socialdemokrat är stolt över att ha varit
            med och tagit initiativ till sådana åtgärder. Jag tror att riskkapitalbolagen,
            som skulle kunna avlasta en del av utvecklingsfonderna skulle
            ha goda förutsättningar att skapa riskkapital på marknaden. Nu
            ser jag med oro att de kommer att sakta fasas ut ur sin funktion.
            Detsamma kommer att gälla för utvecklingsfonderna.
          </note>
          <note>
            I dag har vi av representanter för utvecklingsfonderna fått höra
            att av drygt 6 000
          </note>
          <note>
            företag uppger 38 %, dvs. över 2 000, att det största problemet
            för närvarande är riskkapitalsituationen. Det behövs alltså riskkapital
            för att man skall kunna satsa och utveckla. Det är den typen av
            satsningar som behövs och inte i första hand skattesänkningar.
          </note>
          <note type="speaker">
            Anf. 10 BENGT DALSTRÖM (nyd):
          </note>
          <note>
            Herr talman! I småföretagarpropositionen betonas att det är nyföretagandet
            som måste bli ekonomins spjutspets mot framtiden. Det är i småföretagen
            som de nya möjligheterna finns. Där skall de nya arbetena fram.
            I den andan har då en serie åtgärder föreslagits eller antytts
            i regeringens småföretagarproposition.
          </note>
          <note>
            Ny Demokrati sympatiserar med propositionens anda, men vi tycker
            att det saknas en del inslag som inte heller tidigare talare har
            varit inne på. Litet mer konkreta idéer och förslag skulle främja
            småföretagsamheten. I svaret till interpellanten talar näringsministern
            om en rad förslag för att åstadkomma en riskvilligare inställning
            till kapitalförsörjningen, något som här har diskuterats.
          </note>
          <note>
            Med anknytning till detta vill jag ställa några raka frågor,
            t.ex. om möjligheten att medge avdrag i den privata deklarationen
            för satsning i det egna fåmansbolaget. Finns det med någon liknande
            lösning i utredningens förslag? Om inte, skulle näringsministern
            kunna medverka till en diskussion om en sådan lösning, speciellt
            inom tjänste- och servicesektorn? Det vore nog en vettig åtgärd.
          </note>
          <note>
            En annan fråga gäller hur näringsministern ställer sig till möjligheten
            för småföretagen att kvitta inkomst av tjänst mot underskott i
            näringsverksamheten.
          </note>
          <note>
            En annan rak fråga är denna: Kommer även möjligheten till en
            s.k. nuvärdesavskrivning att tillgodoses i regeringens förslag?
          </note>
          <note>
            Det var några korta, raka frågor med anknytning till lösningar
            beträffande riskvilligt kapital när det gäller småföretagarna.
          </note>
          <note type="speaker">
            Anf. 11 HADAR CARS (fp):
          </note>
          <note>
            Herr talman! Ett tidigare grundproblem har ju varit att små och
            medelstora företag har haft alltför små möjligheter att växa sig
            stora. De har i olika avseenden drabbats av pålagor i form av
            skatt på arbetande kapital och ganska hårda arvs- och kapitalskatter.
            Det här har gjort att många företag under lång tid inte har tyckt
            att det har varit meningsfullt att försöka bli stora. Man har
            i stället när företaget har blivit rimligt stort -- det har kanske
            tagit några årtionden -- funnit det mera meningsfullt att sälja
            företaget till något större företag som redan var stort. Därefter
            har företagaren flyttat till Spanien och ägnat sig åt att spela
            golf i stället för att vara med och vägleda sina döttrar, söner
            och medarbetare för utvecklingen av det företag som hon eller
            han har tagit initiativ till och drivit upp till en viss storlek.
          </note>
          <note>
            Det här ändras med den politik som fyrpartiregeringen för, och
            jag tycker att det är oerhört positivt att så sker. Nu kommer
            det att bli konkret meningsfullt att starta, bygga upp och utveckla
            företag och försöka få dem att växa så att de blir riktigt stora.
            Jag tror att förutsättningarna härför ökar mycket om de förslag
            genomförs som den nu sittande regeringen redan har lagt fram och
            som den annonserat med tanke på framtiden.
          </note>
          <note>
            Sedan diskuteras också hur man skall se till att företagen förses
            med riskkapital. Också här tycker jag att den nya regeringens
            grundgrepp är riktigt.
          </note>
          <note>
            Det är inte statligt och offentligt kapital, offentligt medägande,
            som skall vara grunden för att bygga företag i Sverige. På den
            punkten tycker jag att mina kommunistiska och även socialdemokratiska
            kolleger i kammaren har en syn som jag inte kan dela.
          </note>
          <note>
            Men vi har ett omedelbart problem. När man går ifrån det tidigare
            systemet till ett nytt system får det inte bli en klyfta. Ett
            sådant läge råder just nu i landet. På grund av att många banker
            har stora förluster, till följd av satsningar på fastighetsmarknaden
            och annat, dras tumskruvarna åt när det gäller kapitalutlåning,
            och då blir problemet extra stort. Därför är det viktigt att man
            hittar en form för övergången. Jag tycker att jag med fog kan
            tolka Per Westerbergs uttalanden som att han är medveten om problemet
            och beredd att göra någonting åt det, att bygga en solid och stark
            bro mellan de olika systemen.
          </note>
          <note>
            Slutligen herr talman! Näringsministern sade att utvecklingsfonderna
            även i fortsättningen kommer att ha viktiga uppgifter. I varje
            system kommer det att finnas ett behov av grundläggande rådgivning
            till dem som är beredda att starta företag och att utveckla företag.
            Här ser jag en viktig roll för utvecklingsfonderna, som kan vara
            något slags husläkare som man kan vända sig till i första hand.
          </note>
          <note>
            Där kan man då få hjälp med grundläggande utbildning och få de
            grundläggande råden om hur man bör gå till väga. Det kan bl.a.
            ges information om vilka krav från samhället som ställs på nyföretagandet.
            Detta tror jag att utvecklingsfonderna bör ha som uppgift även
            i fortsättningen. Om man kan finna de rätta vägarna för att de
            skall bli bra husläkare, tror jag att vi har tagit ett ytterligare
            steg mot en positiv och konstruktiv näringspolitik.
          </note>
          <note>
            Anf. 12 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Först vill jag säga att vår syn på riskkapitalförsörjningen
            är att den i så stor utsträckning som möjligt skall ske på kommersiella
            villkor. Den tidigare regeringen har beskattat riskkapitalförsörjningen
            och de små företagen hårdare än någon annan del. Vi har förmodligen
            haft de hårdast beskattade småföretagen i västvärlden, samtidigt
            som den gamla regeringen via löntagarfondsmedel och riskkapitalföretag,
            statliga sådana, skulle gå in med ägande i samma hårt beskattade
            småföretag. Det var en klart socialistisk ambition som vi inte
            vill fortsätta.
          </note>
          <note>
            Vi har en mycket positiv syn när det gäller småföretagen. Och
            det åtgärdsbatteri som vi har föreslagit ligger i mycket nära
            linje med de förslag som småföretagarnas organisationer har lagt
            fram och som de tre borgerliga partierna tidigare har stött.
          </note>
          <note>
            Tanken med de s.k. egenkapitallånen, EKH-lånen, är ju att de
            är en form av statliga garantier till affärsbanker, och det ställs
            vissa krav på de nya företagen, som på det sättet har möjligheter
            att utan formella säkerheter få det riskkapital som de behöver
            på förmånliga villkor. Man ställer en del krav på företagen när
            det gäller budgetar och affärsplaner, och företagen blir självutbildande,
            och företagaren får ett bollplank, i detta fall hos utvecklingsfonderna,
            vilket jag tror är utomordentligt angeläget för att småföretagen
            skall utvecklas.
          </note>
          <note>
            Min avsikt är självfallet att EKH-lånen eller något liknande
            system skall kunna införas i Sverige och att man sakta men säkert
            fasar in dem samtidigt som de avlöser gamla system för att öka
            riskkapitalförsörjningen till småföretagen.
          </note>
          <note>
            Jag vill faktiskt peka på att de indragningar som har gjorts
            och görs från utvecklingsfonderna är beslutade av en annan majoritet
            i denna kammare och att det i denna proposition i stället talas
            om att man skall släppa hela kapitalet från den stiftelse som
            småföretagarfonden är, alltså en del av löntagarfondssystemet,
            till dessa riskkapitalföretag, som skall knytas till universiteten
            och därmed kunna komma småföretagen till del.
          </note>
          <note>
            Jag vill också peka på att utvecklingsfonder eller
          </note>
          <note>
            EKH-lån aldrig kan vara det enda som klarar småföretagens riskkapitalförsörjning.
            Totalt sett disponerar banksystemet ungefär 1 000 miljarder kronor
            i lånekapital, i lånekapacitet.
          </note>
          <note>
            Utvecklingsfonden har ungefär 1 miljard kronor.
          </note>
          <note>
            Man måste alltså i de stora banksystemen få ned behandlingstiderna
            när det gäller låneansökningarna som i dag är på tok för långa.
          </note>
          <note>
            Det är där man måste få grunden till en fungerande riskkapitalmarknad.
          </note>
          <note>
            Sedan är det helt naturligt att vi måste se till att skapa någon
            form av villkorslån som man har överallt i hela västvärlden, som
            stimulerar riskföretag och nyföretagande och som är en form av
            det som Bengt Dalström var inne på, nämligen en form av avdrag
            i syfte att pengar skall satsas i riskfyllda småföretag. Regeringen
            har högt prioriterat framtagandet av ett förslag för att få fram
            detta nya kunnande och denna nya riskkapitalkälla. Detta kapital
            kommer många gånger från entreprenörer som har sålt av sina företag
            och som är beredda att satsa i nya och som dessutom vill tillföra
            sitt kunnande, vilket jag tror är mycket viktigt.
          </note>
          <note>
            Vi kommer också att återkomma med förslag om någon form av lokal
            aktiehandel, som jag tror är viktigt för att stimulera riskkapitalförsörjningen
            i småföretagen över hela landet, för att de skall få den volym
            som är nödvändig.
          </note>
          <note>
            Till Rolf L Nilson vill jag säga att det naturligtvis är intressant
            när vänsterpartiet nu börjar tala om riskkapital för småföretagen.
            Men jag vill faktiskt klart säga att det enligt vår uppfattning
            är entreprenörerna, de som skall driva företagen, som skall ha
            kontrollen över företagen. Företagen skall inte finansieras med
            löntagarfondsmedel, utan det måste vara ordinarie riskkapital,
            så att ägarna har kontroll över sina företag och så att företagarandan
            kommer fram. Detta tillgodoser inte ert socialistiska förslag.
          </note>
          <note>
            Vi tror inte på statliga, regionala investmentbolag som det främsta
            numret, utan vi tror i stället på en form av privatiserad riskkapitalförsörjning
            kompletterad med någon form av statligt stödd kreditgivning till
            de minsta företagen, de nya företagen, som man kombinerar med
            en form av bollplank och därmed en form av utbildning.
          </note>
          <note>
            Vi är alltså beredda att pröva villkorslån av den typen eller
            liknande som jag tror att Bengt
          </note>
          <note>
            Dalström menade. Vi kommer dock inte att omedelbart lägga fram
            några förslag till nyvärdesavskrivningar. Och frågan om kvittning
            av tjänst mot andra näringskällor prövas för närvarande i finansdepartementet.
            Men i och med att detta inte ligger under mitt departement, vill
            jag inte närmare gå in på denna diskussion.
          </note>
          <note>
            Vi har satt upp en hög målsättning för att öka tillväxten och
            för att öka produktiviteten i landet.
          </note>
          <note>
            Regeringen har i sitt arbete prioriterat de små företagen högst
            för att kunna nå dessa mål. Vi kommer att göra allt vi kan för
            att småföretagen skall få de resurser som behövs. Men det måste
            ske på marknadsekonomisk grund.
          </note>
          <note type="speaker">
            Anf. 13 AGNE HANSSON (c):
          </note>
          <note>
            Herr talman! Vi är helt överens om att även skatteintrumentet
            måste användas för att stärka företagens ställning. Jag tycker
            mig också ha fått mycket klara besked om att det inte är fråga
            om att nu rasera utvecklingsfondernas verksamhet, inte ens på
            lånesidan, utan att utvecklingsfonderna skall finnas kvar.
          </note>
          <note>
            Att bygga upp stora riskkapital i de stora regionerna innebär
            verkligen inte att man stärker småföretagen lokalt. Det gör man
            däremot genom att dra kapital därifrån för att kunna främja dem.
          </note>
          <note>
            Därför tycker jag att det är ett riktigt steg som regeringen
            tar att fasa ut det statliga ansvaret i de stora riskkapitalbolagen.
            Självfallet hade jag velat se att man fasade tillbaka pengarna
            till utvecklingsfondens låneverksamhet. Men jag är naturligtvis
            medveten om den problematik som finns när det gäller budgetsituationen.
            Jag hoppas att de länsvisa riskkapitalbolagen med lokal förankring,
            vilket jag tog upp tidigare, finns med i näringsministerns funderingar
            för framtiden. Jag tycker att det har framkommit ganska klart
            att det finns en insikt hos näringsministern om problemen.
          </note>
          <note>
            Det är mycket klara besked om lösningar på sikt när det gäller
            riskkapitalförsörjningen.
          </note>
          <note>
            Jag noterar också att inte bara jag utan samtliga talare i debatten
            har pekat på den oro som finns när det gäller de överbryggningsproblem
            som vi har tills vi kommer in i det nya systemet. Självfallet
            känner jag den oron från småföretagsverksamheten i
          </note>
          <note>
            Småland. Och jag vill också vidimera vad Anders G
          </note>
          <note>
            Högmark sade. Om man kan skapa två jobb av de
          </note>
          <note>
            2 370 idéer som nu finns, skulle man på ett bräde få ett sysselsättningstillskott
            i form av nästan 5 000
          </note>
          <note>
            arbetstillfällen. Och det är naturligtvis icke att förringa i
            den sysselsättningssituation som vi nu har.
          </note>
          <note>
            Det finns olika vägar att gå. Jag vill ytterligare testa näringsministern
            och be honom ge besked i fråga om något mycket viktigt, nämligen
            hur bankerna skall agera. Det finns möjligheter till statliga
            garantier. Jag tror att det också är viktigt att fundera i de
            banorna.
          </note>
          <note>
            Utvecklingsfonderna är viktiga, och flera har betonat det. För
            min del, och för vår del, ser jag att låneverksamheten även i
            framtiden kommer att vara viktig för utvecklingsfonderna.
          </note>
          <note type="speaker">
            Anf. 14 ROLF L NILSON (v):
          </note>
          <note>
            Herr talman! Jag tror att småföretagarpolitiken och framför allt
            problemen med riskkapitalförsörjningen är ett alldeles utmärkt
            område för politiskt samförstånd. Det har deklarerats från samtliga
            partier i riksdagen att man är bekymrad över situationen och att
            man vill göra konstruktiva insatser för att lösa de små företagens
            problem och hjälpa dem att få tillgång till riskkapital.
          </note>
          <note>
            Jag tycker att regeringen borde ta fasta på detta och inte vara
            så vårdslös som den har varit i sitt agerande, med provocerande
            skattesänkningsförslag och med löst grundade, åtminstone argumentationsmässigt,
            uttalanden om hur man skall bryta ned väl fungerande institutioner
            och ersätta dem med något annat i framtiden.
          </note>
          <note>
            Jag vill påpeka -- jag tycker knappast att det skulle behövas
            -- att det väl knappast finns någon i riksdagen, eller något svenskt
            parti, som vill att staten skall ta över de små och medelstora
            företagen, dvs. företag med upp till ca 20 anställda.
          </note>
          <note>
            Det statliga engagemanget är inte ett självändamål, utan det
            skall snarare ses som ett ansvarstagande på det här området när
            de privata finansiärerna uppenbarligen inte har varit intresserade.
            Jag tycker att man skall ta fasta på öppningen som finns i de
            regionala riskkapitalbolagen och markeringen att det här skall
            in privatkapital. Det är alldeles utmärkt om det statliga engagemanget
            inte längre behövs. Då kan staten använda pengarna till andra
            sektorer, annan verksamhet, eller eventuellt till skattesänkningar
            i stället för att satsa på något där finansieringen fungerar av
            sig självt.
          </note>
          <note>
            Det är därför viktigt att bygga vidare på det som har visat sig
            fungera väl och inte använda sig av ideologiska skygglappar i
            ivern att markera att något nytt har skett. Möjligheterna skall
            tas till vara, och man skall inte sprida oro.
          </note>
          <note type="speaker">
            Anf. 15 REYNOLDH FURUSTRAND (s):
          </note>
          <note>
            Herr talman! Näringsminister Per Westerberg får gärna bolla med
            argument om att det vi socialdemokrater har hållit på med har
            sin utgångspunkt i socialistiska ambitioner. Per
          </note>
          <note>
            Westerberg vet att så inte är fallet.
          </note>
          <note>
            Jag sade tidigare att den socialdemokratiska politiken bygger
            på, och har byggt på, en fungerande marknadsekonomi. Men den marknadsekonomin
            har som ett incitament också en väl fungerande statlig verksamhet.
            Jag har alltså talat om en blandekonomi. Jag skäms inte för den
            blandekonomin. Det har visat sig att de åtgärder som vidtogs under
            80-talet och som var expansiva, tillkom därför att de privata
            aktörerna inte ställde upp på de villkor som behövs för att kunna
            utveckla småföretag och medelstora företag i regioner och orter
            där sysselsättning och utveckling var viktig.
          </note>
          <note>
            Annars hade det varit hur lätt som helst för bankerna i det här
            landet att ställa upp med pengar.
          </note>
          <note>
            Men de sökte sig andra vägar. Så var verkligheten, näringsministern.
          </note>
          <note>
            Det går inte att trolla med skattelättnader. Det måste till instrument
            som styr utvecklingen i en riktning som är bra för samhället och
            för företagen.
          </note>
          <note>
            Låt mig ta en verksamhet som det talas mycket om i moderata samlingspartiet
            och även i de andra borgerliga partierna. Det gäller privatiseringen
            av den offentliga sektorn. Där skall ske en omfattande privatisering.
            Det skall leda till att man ökar konkurrensen. Det är kanske bra
            med ökad konkurrens inom tjänstesektorn.
          </note>
          <note>
            Men låt oss anta att ett antal barnstugor skall privatiseras
            och att personalen i barnstugorna skall köpa över fastigheter
            och inkråmet i dem. De måste då ut på kapitalmarknaden och låna
            pengar för att kunna göra köpet, men det är en marknad som faktiskt
            inte fungerar. Riskkapitalet existerar inte.
          </note>
          <note>
            Per Westerberg tror väl inte att kommuner skänker bort sådana
            tillgångar? Eller skall de överlåta dem till en billigare penning
            eftersom man inte får riskkapitalet?
          </note>
          <note>
            Som jag ser det krävs det att samhället tar ett ansvar för att
            utveckla en bra verksamhet när det gäller både industripolitiken
            och den tjänstesektor som vi ser i framtiden.
          </note>
          <note type="speaker">
            Anf. 16 ANDERS G HÖGMARK (m):
          </note>
          <note>
            Herr talman! Jag tycker att det har varit en bra och nödvändig
            debatt. Den har givit klara signaler till ett antal aktörer, både
            till småföretagen och även i viss mån till kreditmarknadens aktörer.
            När det gäller småföretagen har regeringen en klar långsiktig
            strategi, men inser också att överbryggningen av de sex till tolv
            närmaste månaderna är viktig. Det framgår också av svaret från
            näringsministern att det finns en beredskap att på alla sätt se
            till att småföretagen kan få det riskvilliga kapital som företagen
            måste ha för att kunna bli en spjutspets mot den framtida tillväxten.
          </note>
          <note>
            Näringsministerns klara förväntan om att de orimliga handläggningstiderna
            i dag skall kortas ner så att företagen snabbare kan få besked
            är intressant för kreditmarknadens aktörer. Jag utgår från att
            det näringsministern säger att det inte bara innebär negativa
            besked utan också positiva besked.
          </note>
          <note>
            Min personliga uppfattning är att med den klara inriktningen
            på framtiden och tro på småföretagen som regeringen har, är det
            nödvändigt att den reguljära kreditmarknaden också inser att man
            skall vara med när tåget börjar gå. Det finns förväntningar och
            förhoppningar att bankerna ställer upp när hela marknaden har
            fått dessa klara signaler. Jag utgår från att man mycket kraftfullt
            också ställer upp för småföretagen och för de många nya entreprenörer
            som vill pröva sina vingar och testa sina affärsidéer.
          </note>
          <note>
            Det behövs litet grand av Smålandsanda runt om i
          </note>
          <note>
            Sverige, med litet grand av det som småföretagsamheten och Smålandsandan
            speciellt förkroppsligar, nämligen fiffighet, klurighet och förmåga
            att driva kostnadseffektiv produktion.
          </note>
          <note>
            Den andan har regeringen velat stimulera. Det krävs bara att
            marknadens penningaktörer också ger dem förutsättningar för detta.
          </note>
          <note>
            Anf. 17 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Jag delar gärna uppfattningen att det behövs mera
            av Smålandsanda och små företagande i hela landet. Det är därför
            vi fäster så utomordentligt stor vikt vid småföretagandet och
            dess villkor.
          </note>
          <note>
            Vi skulle gärna genomföra många förslag i samförstånd. Men felet
            är att det finns en utomordentligt klar skillnad mellan dem som
            vill ha ett system med en fri ekonomi, med marknadsekonomiska
            lösningar och konkurrenskraftig beskattning för småföretagen som
            är jämförbart med vad kollegorna utomlands har, och dem som i
            stället vill beskatta företagen hårt för att sedan gå in med olika
            typer av statliga företag eller statligt riskkapital.
          </note>
          <note>
            Det har även hävdats att de privata företagen inte ställde upp
            när det gäller riskkapitalförsörjningen.
          </note>
          <note>
            Nej, i viss utsträckning gjorde de inte det under 80-
          </note>
          <note>
            talet. Varför? Jo, helt och hållet beroende på att skattesystemet
            är så konstruerat när det gäller riskkapitalförsörjning till små
            företag att det egentligen inte är lönsamt med de svenska reglerna.
          </note>
          <note>
            Sverige är ett av de få länder som inte har någon form av villkorslån
            eller liknande som just gynnar riskfylld långivning till de små
            företagen.
          </note>
          <note>
            Jag tycker inte heller att det skall behövas stora statliga insatser
            när det gäller övertagande av och privatföretagande i barnstugor
            och liknande. Jag tror att det är fel tänkt. Så tänker inte en
            entreprenör. Han hyr sina lokaler och försöker hålla kostnaderna
            nere. Behovet av att låna är inte det storvulna, att få möjlighet
            till miljonbelopp för att köpa stora fastigheter för att driva
            en barnstuga.
          </note>
          <note>
            Men det kan lätt bli så, om man driver det utifrån statliga utgångspunkter.
          </note>
          <note>
            Jag delar de synpunkter som flera talare har framfört om att
            utvecklingsfonderna har en betydande funktion att fylla framöver.
            Det gäller rådgivning vid start av nya företag, nyetableringar,
            och arbetet med de nya lånen, som liknar EKH-
          </note>
          <note>
            lånen, någon form av egenkapital i småföretag och med lånegaranti
            från staten. Det är viktigt att detta system fasas in, så att
            vi inte får problem med överbryggningen mellan de olika lånesystemen.
          </note>
          <note>
            Men det är också viktigt, nu när vi har ökat riskkapitalförsörjningen
            till de små företagen, att den normala kreditgivningen kommer
            i gång, den som står för över 99 % av all kreditgivning. Det är
            viktigt att den börjar fungera, att man får ned handläggningstiderna
            och att småföretagen får del av de kapitalflödena. Det är då vi
            kan börja se de klimatförändringar som allt fler börjar känna
            och som gör att allt fler entreprenörer börjar återvända till
            Sverige och även talar om möjligheter att ta nya marknadsandelar,
            i och med de åtgärder och program som den nya regeringen har föreslagit.
          </note>
          <note>
            Våra förslag innebär något av de mest omfattande åtgärder för
            att stärka småföretagandet som någon regering har vidtagit i modern
            tid. Det är för att göra småföretagandet konkurrenskraftigt och
            för att det är nödvändigt att småföretagen ger sitt bidrag till
            en förbättrad tillväxt och ökad produktivitet i landet.
          </note>
          <note>
            Förste vice talmannen anmälde att Reynoldh
          </note>
          <note>
            Furustrand anhållit att till protokollet få antecknat att han
            inte ägde rätt till ytterligare inlägg.
          </note>
          <note type="speaker">
            Anf. 18 AGNE HANSSON (c):
          </note>
          <note>
            Herr talman! Jag vill avslutningsvis tacka för de svar vi har
            fått i denna debatt. Debatten var nödvändig. Vi har klarat ut
            utvecklingsfondernas roll i framtiden, att de har en viktig uppgift.
            Det var nödvändigt i denna situation. Systemet med utvecklingsfonder
            tillkom under Fälldinregeringen.
          </note>
          <note>
            Det har visat sig vilken oerhörd betydelse det har haft för utvecklingen
            av småföretagen och framför allt för sysselsättningen i regionerna.
            Det är viktigt att det kan fortsätta.
          </note>
          <note>
            Jag tycker mig också ha fått klara besked när det gäller just
            den lokala riskkapitalförsörjningen, att låneverksamheten inte
            kommer att läggas ned förrän vi vet var vi i så fall hamnar med
            kreditförsörjningen. Näringsministerns senaste inlägg om att det
            även i framtiden skall finnas lånegarantier från staten är klargörande.
          </note>
          <note>
            Överbryggningen är naturligtvis inte bara en fråga om handläggningstider.
            På den punkten är jag så nöjd med beskedet som Anders G Högmark
            var.
          </note>
          <note>
            De senaste klargörandena skingrade en del frågetecken, vilket
            är viktigt. Framför allt tycker jag att uttalandet från näringsministern
            i detta avseende borgar för att han är uppmärksam på denna problematik.
            Beskedet om att man måste komma i gång med en normal kreditgivning
            visar att han är beredd att följa denna överbryggning med uppmärksamhet.
            Det tror jag är viktigt. I det fallet kan jag inte uppfatta annat
            än att det inte finns några låsningar när det gäller att fortsätta
            på den inslagna vägen, med de omfattande åtgärder som regeringen
            har aviserat och genomfört för att främja småföretagsamheten.
            Det är viktigt.
          </note>
          <note>
            Jag hoppas att de vidare överläggningarna med näringsministern
            skall leda fram till att alla de idéer som finns hos våra småföretagare
            skall kunna omsättas till verkliga arbetstillfällen och stärka
            tillväxten i landet. Det är oerhört viktigt. Tack än en gång för
            beskeden.
          </note>
          <note type="speaker">
            Anf. 19 ROLF L NILSON (v):
          </note>
          <note>
            Herr talman! Jag drar inte samma positiva slutsatser av Per Westerbergs
            svar och inlägg i debatten, som Agne Hansson. Det kan påpekas
            att vänsterpartiet och centern var överens om utvecklingsfondernas
            återbetalning till staten och inslussningen av kapital till riskkapitalbolagen.
            Jag skulle gärna ha sett en lösning där man för tillbaka pengarna
            till utvecklingsfonderna och inte drar in dem till statskassan
            för att finansiera stora skattesänkningar för t.ex. Per Westerberg
            och dem som befinner sig i liknande situationer.
          </note>
          <note>
            Jag sade att småföretagarpolitiken kan vara ett intressant samförståndsområde.
            Här rör sig folk över gränserna, från företagare till löntagare
            och tvärtom. Det är ingen stabil situation. Här finns på många
            områden en förutsättning för förståelse av gemensamma problem.
            Det krävs av en bra, framsynt småföretagarpolitik att den inte
            på det skattepolitiska området provocerar löntagargrupperna med
            skattesänkningar för höginkomsttagare och skattehöjningar för
            löntagare. Detta är grundläggande. Det vi talar om är företag
            med anställda. Det är åtminstone två parter som agerar -- den
            som äger företaget, den som har idén, och de som är anställda
            i företaget.
          </note>
          <note>
            Man skall inte onödigtvis i politiken skapa motsättningar som
            inte redan finns. Jag ser en risk för att man skapar onödiga motsättningar
            med den politiska linje som regeringen har slagit in på.
          </note>
          <note>
            Jag tänker inte så mycket på de företagare som har flyttat till
            Bryssel eller Spanien och levt dagdrivarliv där. Jag är inte heller
            så intresserad av om de spelar golf eller inte som Hadar Cars
            var. Jag är intresserad av de företagare som vi ser i t.ex. min
            hemstad Lund, med anknytning till sjukvård, sjukvårdsteknologi,
            läkemedelsförsörjning, forskning och utveckling och som är besatta
            av en idé. De har svårt att tänka sig att över huvud taget göra
            någonting annat än att arbeta, och de behöver stöd och hjälp under
            långa, svåra, ekonomiskt bekymmersamma år innan de får lönsamhet
            på sin produktion. De behöver rådgivning när det gäller marknadsbearbetning
            och ekonomi och vad gäller att begränsa en idé.
          </note>
          <note>
            Det innebär en oerhörd risk om man avlövar utvecklingsfonderna
            och drar ned för mycket på utlåningsverksamheten. Då tror jag
            att hela verksamheten kommer att halta, för att på sikt kollapsa.
            Det vill jag inte se.
          </note>
          <note>
            Anf. 20 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Jag tycker att Rolf L Nilsons senaste anförande
            är mycket belysande. Det är fördelningspolitiken som står i centrum
            för vänsterpartiet. Vi har den motsatta uppfattningen.
          </note>
          <note>
            Sverige tål inte ett utomordentligt stort utflöde av riskkapital
            till utlandet, så att vi inte får fram tillräckligt med riskkapital
            inom landet. Vi måste ha en konkurrenskraftig beskattning av riskkapitalet
            inom landet. Det är här det skall göra nytta, skapa nya arbetstillfällen
            och effektiva företag, inte nere på kontinenten, även om syftena
            även där kan vara vällovliga. Det är därför vi vill skapa konkurrenskraftig
            beskattning av småföretagen. Det Rolf L Nilson m.fl. har varit
            inne på, som vi har debatterat så många gånger i kammaren, är
            det höga skattetryck som har skapats.
          </note>
          <note>
            Vi har lagt fram förslag om införande av en ny typ av lån, liknande
            EKH-lånen. Det systemet har visat sig vara mycket framgångsrikt
            utomlands. Det skulle kunna avlösa det system som vi har i dag,
            steg för steg. Vi aviserar förslag om införande av en form av
            villkorslån, som har lett till att teknikintensiva småföretag
            och innovativa företag kommit fram utomlands. Vi kommer även att
            göra en lång rad förändringar på arbetsrättens område, allt i
            syfte att stärka de små företagens konkurrenskraft.
          </note>
          <note>
            Utvecklingsfonderna har utan tvivel en betydande funktion att
            fylla i framtiden. Det är inget tvivel om det. Men de skall fungera
            som bollplank vid nyetablering och utveckling av de minsta företagen
            och med tanke på den nya låneform vi avser att införa stegvis.
            Men, herr talman, den helt dominerande delen av riskkapitalmarknaden
            är det ordinarie banksystemet. Det är där vi måste lösa problemen.
            Vi kommer att följa utvecklingen där under de närmaste månaderna
            med mycket stor uppmärksamhet.
          </note>
          <note>
            Förste vice talmannen anmälde att Rolf L Nilson anhållit att
            till protokollet få antecknat att han inte ägde rätt till ytterligare
            inlägg.
          </note>
          <note>
            Överläggningen var härmed avslutad.
          </note>
          <note>
            3 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Motionerna
          </note>
          <note>
            1991/92:Sf10-Sf15 till socialförsäkringsutskottet
          </note>
          <note>
            1991/92:U7 till utrikesutskottet
          </note>
          <note>
            1991/92:Jo16 och Jo17 till jordbruksutskottet
          </note>
          <note>
            1991/92:Ju6 och Ju7 till justitieutskottet
          </note>
          <note>
            1991/92:Bo2-Bo4 till bostadsutskottet
          </note>
          <note>
            1991/92:So7-So14 till socialutskottet
          </note>
          <note>
            4 § Bordläggning
          </note>
          <note>
            Anmäldes och bordlades
          </note>
          <note>
            Motionerna
          </note>
          <note>
            med anledning av prop. 1991/92:25 Förslag om tilläggsbudget I
            till statsbudgeten för budget-året
          </note>
          <note>
            1991/92
          </note>
          <note>
            1991/92:Fi7 av Rune Evensson m.fl. (s)
          </note>
          <note>
            1991/92:Fi8 av Hans Gustafsson m.fl. (s)
          </note>
          <note>
            1991/92:So15 av Stina Gustavsson och Marianne
          </note>
          <note>
            Jönsson (c)
          </note>
          <note>
            1991/92:So16 av Georg Andersson m.fl. (s)
          </note>
          <note>
            1991/92:So17 av Berit Löfstedt och Ingvar Björk (s)
          </note>
          <note>
            1991/92:Ub2 av Björn Samuelson m.fl. (v)
          </note>
          <note>
            1991/92:Ub3 av Britta Sundin m.fl. (s)
          </note>
          <note>
            1991/92:Ub4 av Ingvar Johnsson m.fl. (s)
          </note>
          <note>
            1991/92:Ub5 av Larz Johansson m.fl. (c)
          </note>
          <note>
            1991/92:Ub6 av Catarina Rönnung m.fl. (s)
          </note>
          <note>
            1991/92:Ub7 av Britta Sundin m.fl. (s)
          </note>
          <note>
            1991/92:T4 av Georg Andersson (s)
          </note>
          <note>
            1991/92:T5 av Sten-Ove Sundström m.fl. (s)
          </note>
          <note>
            1991/92:T6 av Bengt Hurtig m.fl. (v)
          </note>
          <note>
            1991/92:T7 av Maj-Inger Klingvall m.fl. (s)
          </note>
          <note>
            1991/92:T8 av Birger Rosqvist m.fl. (s)
          </note>
          <note>
            1991/92:T9 av Bengt Hurtig och John Andersson
          </note>
          <note>
            (v)
          </note>
          <note>
            1991/92:T10 av Lena Öhrsvik (s)
          </note>
          <note>
            1991/92:T11 av Ian Wachtmeister och Kenneth
          </note>
          <note>
            Attefors (nyd)
          </note>
          <note>
            1991/92:Jo18 av Kaj Larsson och Åke Selberg (s)
          </note>
          <note>
            1991/92:Jo19 av Annika Åhnberg m.fl. (v)
          </note>
          <note>
            1991/92:Jo20 av Göran Persson m.fl. (s)
          </note>
          <note>
            1991/92:A1 av Lars-Ove Hagberg och Karl-Erik
          </note>
          <note>
            Persson (v)
          </note>
          <note>
            1991/92:A2 av Mona Sahlin m.fl. (s)
          </note>
          <note>
            1991/92:A3 av Ulla Orring (fp)
          </note>
          <note>
            1991/92:Bo5 av Oskar Lindkvist m.fl. (s)
          </note>
          <note>
            1991/92:Bo6 av Elving Andersson m.fl. (c,s)
          </note>
          <note>
            med anledning av prop. 1991/92:38 Inriktningen av den ekonomiska
            politiken
          </note>
          <note>
            1991/92:Fi9 av Bruno Poromaa m.fl. (s)
          </note>
          <note>
            1991/92:Fi10 av Rinaldo Karlsson och Carin
          </note>
          <note>
            Lundberg (s)
          </note>
          <note>
            1991/92:Fi11 av Bengt Hurtig och Karl-Erik
          </note>
          <note>
            Persson (v)
          </note>
          <note>
            1991/92:Fi12 av Ivar Franzén (c)
          </note>
          <note>
            1991/92:Fi13 av Ian Wachtmeister och Bo G
          </note>
          <note>
            Jenevall m.fl. (nyd)
          </note>
          <note>
            1991/92:Fi14 av Bengt Hurtig och John Andersson
          </note>
          <note>
            (v)
          </note>
          <note>
            1991/92:Fi15 av Lars Werner m.fl. (v)
          </note>
          <note>
            1991/92:Fi16 av Stina Gustavsson m.fl. (c)
          </note>
          <note>
            1991/92:Fi17 av Ingrid Andersson och Gunnar
          </note>
          <note>
            Thollander (s)
          </note>
          <note>
            1991/92:Fi18 av Ingvar Carlsson m.fl. (s)
          </note>
          <note>
            1991/92:Fi19 av Mona Sahlin m.fl. (s)
          </note>
          <note>
            1991/92:Fi20 av Åke Gustavsson m.fl. (s)
          </note>
          <note>
            1991/92:Fi21 av Kenth Skårvik (fp)
          </note>
          <note>
            1991/92:Fi22 av Ian Wachtmeister (nyd)
          </note>
          <note>
            med anledning av prop. 1991/92:44 Riktlinjer för den statliga
            fastighetsförvaltningen och ombildningen av byggnadsstyrelsen,
            m.m.
          </note>
          <note>
            1991/92:Fi23 av Elving Andersson och Rune Thorén
          </note>
          <note>
            (c)
          </note>
          <note>
            1991/92:Fi24 av Sture Ericsson m.fl. (s)
          </note>
          <note>
            1991/92:Fi25 av Hans Gustafsson m.fl. (s)
          </note>
          <note>
            1991/92:Fi26 av Bengt Silfverstrand m.fl. (s)
          </note>
          <note>
            1991/92:Fi27 av Åke Gustavsson m.fl. (s)
          </note>
          <note>
            1991/92:Fi28 av Carl Olov Persson (kds)
          </note>
          <note>
            1991/92:Fi29 av Margitta Edgren m.fl. (fp)
          </note>
          <note>
            1991/92:Fi30 av Jan-Erik Wikström m.fl. (fp,m,c)
          </note>
          <note>
            med anledning av prop. 1991/92:49 Vissa frågor vid överföringen
            av verksamheten vid statens vattenfallsverk till aktiebolagsform
          </note>
          <note>
            1991/92:N5 av Rolf L Nilson m.fl. (v)
          </note>
          <note>
            1991/92:N6 av Anita Gradin m.fl. (s)
          </note>
          <note>
            1991/92:N7 av Siw Persson och Lennart Fremling
          </note>
          <note>
            (fp)
          </note>
          <note>
            med anledning av prop. 1991/92:55 Ändring i prisinformationslagen
          </note>
          <note>
            1991/92:L5 av andre vice talman Christer Eirefelt
          </note>
          <note>
            (fp)
          </note>
          <note>
            1991/92:L6 av Maj-Lis Lööw m.fl. (s)
          </note>
          <note>
            1991/92:L7 av Lars Werner m.fl. (v)
          </note>
          <note>
            1991/92:L8 av Marianne Carlström m.fl. (s)
          </note>
          <note>
            1991/92:L9 av Ian Wachtmeister och Lars
          </note>
          <note>
            Andersson (nyd)
          </note>
          <note>
            1991/92:L10 av Karin Starrin och Ingbritt
          </note>
          <note>
            Irhammar
          </note>
          <note>
            med anledning av prop. 1991/92:64 Upphävande av lagen (1989:990)
            om tillstånd till överlåtelse av skepp
          </note>
          <note>
            1991/92:T12 av Bengt Hurtig m.fl. (v)
          </note>
          <note>
            1991/92:T13 av Birger Rosqvist m.fl. (s)
          </note>
          <note>
            5 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 20 november
          </note>
          <note type="speaker">
            1991/92:165 av Gullan Lindblad (m) till utbildningsministern
            om laboratorieassistentutbildningen:
          </note>
          <note>
            I en frågestund nyligen lyfte utbildningsministern fram sjuksköterske-
            och barnmorskeutbildningarna som exempel på utbildningar som måste
            förlängas för att uppnå EGs direktiv angående ömsesidigt godkännande
            av examensbevis. Det är bra att denna utbildningsfråga äntligen
            synes få en positiv lösning.
          </note>
          <note>
            En av de medellånga vårdutbildningar som inte nämndes under frågestunden
            -- men som också är mycket viktig -- är utbildningen av laboratorieassistenter.
          </note>
          <note>
            Det kan t.ex. nämnas att Norge, Danmark, Island och Finland har
            som lägst treåriga utbildningar till laboratorieassistent.
          </note>
          <note>
            Kommer även utbildning av laboratorieassistenter att förlängas
            i enlighet med UHÄs förslag?
          </note>
          <note type="speaker">
            1991/92:166 av Leif Carlsson (m) till kommunikationsministern
            om riksväg 34:
          </note>
          <note>
            Kommunikationerna är bestämmande för en regions utvecklingsmöjligheter.
            Riksväg 34 har en helt avgörande betydelse för det inre Kalmar
            läns utveckling. Här utgör den relativt korta sträckan
          </note>
          <note>
            Vimmerby--Storebro en flaskhals som äventyrar regionens utveckling.
            Behovet av ombyggnad är väldokumenterat sedan mitten av 70-talet.
          </note>
          <note>
            Successivt har projektet skjutits i tiden, nu till år
          </note>
          <note>
            1999. Ombyggnaden av denna sträcka är det enskilda projekt i
            Kalmar län som enligt vägverket ger störst samhällsnytta vid genomförande.
          </note>
          <note>
            Samtidigt har den region sträckan omfattar den högsta arbetslösheten
            i Kalmar län. En ombyggnad av riksväg 34 i det aktuella avsnittet
            skulle direkt ge välbehövliga arbetstillfällen och på sikt stärka
            inre
          </note>
          <note>
            Kalmar läns konkurrenskraft samt ge uttrycket
          </note>
          <note>
            ''hela Sverige skall leva'' konkret substans.
          </note>
          <note>
            Avser kommunikationsministern pröva möjligheten av att tidigarelägga
            ombyggnaden av riksväg 34 i avsnittet Vimmerby--Storebro enligt
          </note>
          <note>
            Vimmerby kommuns framställning till regeringen?
          </note>
          <note>
            1991/92:167 av Ingbritt Irhammar (c) till statsrådet
          </note>
          <note>
            Bo Lundgren om mervärdeskatten och privatvården:
          </note>
          <note>
            En effekt av den genomförda breddningen av mervärdeskatten har
            blivit att det i vissa fall uppstått en bristande neutralitet
            mellan offentliga och privata vårdgivare. Detta försvårar en stimulerande
            konkurrens mellan olika vårdgivare.
          </note>
          <note>
            Jag vill mot den bakgrunden fråga skatteministern om han är beredd
            vidta åtgärder som undanröjer den angivna bristen på neutralitet?
          </note>
          <note>
            1991/92:168 av Lars Sundin (fp) till statsrådet Bo
          </note>
          <note>
            Könberg om det nya sjuklönesystemet:
          </note>
          <note>
            Det nya sjuklönesystemet som skall införas från årsskiftet har
            rest frågetecken hos en del småföretagare. De är bl.a. tveksamma
            till om den kompensation, som den sänkta arbetsgivaravgiften ger,
            är tillräcklig.
          </note>
          <note>
            Med anledning av ovanstående vill jag ställa följande fråga:
          </note>
          <note>
            Har regeringen för avsikt att ytterligare sänka arbetsgivaravgiften
            om småföretagarnas oro visar sig berättigad?
          </note>
          <note>
            6 § Kammaren åtskildes kl. 13.23.
          </note>
          <note>
            Förhandlingarna leddes av förste vice talmannen.
          </note>
        </div>
      </body>
    </text>
  </TEI>
</teiCorpus>
