<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199192</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199192</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199192--74</head>
          <docDate when="1992-03-11 00:00:00">1992-03-11 00:00:00</docDate>
        </div>
      </front>
      <body>
        <div>
          <note>
            1 § Hänvisning av ärenden till utskott
          </note>
          <note>
            Föredrogs och hänvisades Proposition 1991/92:96
          </note>
          <note>
            till jordbruksutskottet
          </note>
          <note>
            Motionerna 1991/92:A6 till arbetsmarknadsutskottet 1991/92:Ju8
            och Ju9 till justitieutskottet 1991/92:L15 till lagutskottet
          </note>
          <note>
            2 § Den ekonomiska politiken och budgetregleringen
          </note>
          <note>
            Föredrogs
          </note>
          <note>
            finansutskottets betänkande
          </note>
          <note>
            1991/92:FiU20 Den ekonomiska politiken och budgetregleringen
            (prop. 1991/92:100 delvis).
          </note>
          <note type="speaker">
            Anf. 1 HANS GUSTAFSSON (s):
          </note>
          <note>
            Fru talman! Årets finansdebatt sker i en besvärlig situation.
            En djup och envis lågkonjunktur drar fram i industriländerna.
            I dess spår följer en begränsad och ibland t.o.m. negativ tillväxt,
            men framför allt en hög och ytterst påfrestande arbetslöshet,
            som också här hos oss är på väg att nå en omfattning som hittills
            varit oss främmande. Det är en påfrestning, naturligtvis i första
            hand för dem som drabbas av arbetslösheten, men också för samhället
            i sin helhet.
          </note>
          <note>
            En av våra främsta företagsledare, som har för vana att uttrycka
            sig litet korthugget, sade: Jag har svårt att se att det kan bli
            bättre om det är färre som arbetar i landet. Det är nog ett korrekt
            påpekande.
          </note>
          <note>
            Därför är det klokt att se till att så många som möjligt är i
            arbete. Det är bra för individerna och det är bra för samhället.
            Även vid en sviktande efterfrågan finns det mycket som behöver
            utföras i ett modernt samhälle. Jag skall strax återkomma till
            detta, men först några mer allmänna synpunkter.
          </note>
          <note>
            Den som föjer de vanliga informationskanalerna kan lätt få intrycket
            att vi egentligen är osams om allting, men så är det inte. På
            flera väsentliga områden föreligger en betydande samstämmighet.
          </note>
          <note>
            Det gäller t.ex. beskrivningen av den internationella ekonomiska
            utvecklingen,
          </note>
          <note>
            Europapolitiken, behovet av en stram finanspolitik, att inflationen
            hålls nere och att vi för en tillväxtfrämjande politik.
          </note>
          <note>
            Det är framför allt på två viktiga områden som vi företräder
            en politik som är annorlunda än den som framgår av regeringens
            förslag. Det ena har att göra med sysselsättningen och det andra
            med hur vi fördelar de resurser som vi förfogar över.
          </note>
          <note>
            Det skall inte bestridas att regeringen gör betydande ekonomiska
            insatser genom arbetsmarknadspolitiken. Men det hjälper föga om
            det samtidigt förs en politik som hela tiden leder till ökad arbetslöshet.
            Regeringen säger sig vilja satsa på en tilväxtskapande politik
            men agerar på ett sätt som i stället leder till stagnation, för
            att inte säga tillbakagång och som i onödan ökar arbetslösheten
            och driver upp kostnaderna för kontantunderstöd och andra åtgärder.
          </note>
          <note>
            Att i ett läge där en besvärlig lågkonjunktur hotar sysselsättningen
            minska efterfrågan på arbetskraft är oacceptabelt. Det finns vare
            sig i dag eller för de närmaste åren skäl för en sådan politik.
          </note>
          <note>
            Kostnadsutvecklingen är under kontroll och det finns inget hot
            mot denna, under förutsättning att regeringen avstår från att
            föra en löntagarfientlig politik som skapar en svårartad avtalsrörelse.
          </note>
          <note>
            Till det mest orimliga hör regeringens bostads- och byggpolitik.
            Nu går 17 % av byggjobbarna arbetslösa. En viss arbetslöshet hade
            antagligen varit ofrånkomlig som en följd av lågkonjunkturen och
            en något överdimensionerad byggsektor. Men att förstärka dessa
            tendenser genom en valhänt bostadspolitik och en slapp byggpolitik
            är med förlov sagt ovanligt lättsinnigt. Först avskaffas bostadsdepartementet,
            och det må vara, men sedan splittras dessa viktiga frågor upp
            på minst fem olika departement, och ingen har längre ett sammanhållet
            ansvar och en samlad överblick.
          </note>
          <note>
            Sedan säger regeringen att vi skall riva upp gällande bostadsfinansieringsregler,
            men vi vet inte vad som skall sättas i stället. Det skall utredas.
            Men byggandet är en ovanligt långsiktig verksamhet. De som bygger
            måste veta hur den långsiktiga finansieringen ser ut.
          </note>
          <note>
            Ovanpå detta har regeringen vidtagit åtgärder, t.ex.
          </note>
          <note>
            en kraftig reducering av investeringsbidraget, som ökar boendekostnaderna
            betydligt. Samtidigt kan man i massmedia se att den av regeringen
            utsedda utredningsmannen tänker föreslå sådana förändingar i bostadsfinansieringssystemet
            att hyran för en trerumslägenhet efter några år skulle uppgå till
            10.000 kr. per månad, dvs. nästan hela bruttoinkomsten för en
            normal löntagare. Det är nästan så att man tar sig för pannan
            och undrar om man har hamnat på en absurd teater i stället för
            i politiken.
          </note>
          <note>
            Ibland hör man att Sverige är färdigbyggt. Det är det inte och
            det kommer det aldrig att vara. Inget samhälle som vill utvecklas
            kan avstå från att bygga och investera. Alla utredningar ger vid
            handen att med en rimlig bostadskostnadsutveckling behöver vi
            långsiktigt bygga 35 000--40 000 lägenheter.
          </note>
          <note>
            Bostadskommittén kom fram till 38.000. Men det är klart att om
            en trerumslägenhet skall kosta 10 000
          </note>
          <note>
            kr. i månaden, kan byggjobbarna lämna in både hammare och såg.
          </note>
          <note>
            Vi vet att det finns stora uppdämda behov av åtgärder i vårt
            nuvarande bostadsbestånd och vi vet att det kommunala underhållsberget
            bara växer.
          </note>
          <note>
            Det är en orimlig politik att betala ut miljarder i kontantunderstöd
            när det finns nyttigt arbete att utföra. Det är nu det skall byggas,
            när kostnaderna är låga, inte när kostnaderna stiger igen.
          </note>
          <note>
            Det sägs ibland att om vi vidtar åtgärder nu skulle det inte
            finnas några resurser när konjunkturen går uppåt igen. Med byggsektorn
            är det precis tvärtom.
          </note>
          <note>
            Om byggsektorn eroderas till halva sin kapacitet, vilket har
            bedömts som inte osannolikt, kommer det omedelbart att leda till
            att vi vid den första uppgången i konjunkturerna får en ny överhettning
            på byggmarknaden och en kraftig ökning av byggkostnaderna.
          </note>
          <note>
            Byggsektorn intar en nyckelroll. Den sysselsätter
          </note>
          <note>
            600 000 människor. Den har utomordentligt stora multiplikatoreffekter.
            Den svarar för nära 20 % av bruttonationalprodukten och, vilket
            kanske inte så många vet, 20 % av hela verkstadsindustrins produktion
            går till byggsektorn. Jag skulle nästan våga säga att det inte
            går att få fart på Sverige om vi inte har fart i byggsektorn.
            Be därför regeringen,
          </note>
          <note>
            Per-Ola Eriksson, att göra någonting och att göra det nu. Det
            vore bra för byggsektorn, för byggindustrin och för Sverige. Det
            kommer att hjälpa till att få fart på hjulen.
          </note>
          <note>
            Den andra frågan där vi socialdemokrater företräder en annan
            uppfattning än regeringen gäller fördelningspolitiken. Allt oftare
            hör man företrädare för den borgerliga sfären försvara sina åtgärder
            med att de tyvärr är nödvändiga på grund av det statsfinansiella
            läget. Jag hörde utbildningsministern säga att det var nödvändigt
            att dra in 350 miljoner från vuxenundervisningen, trots att han
            tyckte att det var en mycket värdefull verksamhet. Så hörde jag
            en företrädare för
          </note>
          <note>
            Moderaterna säga att det var nödvändigt att företa mycket allvarliga
            försämringar av äldreomsorgen i
          </note>
          <note>
            Malmö på grund av det statsfinansiella läget och det kommunalekonomiska
            läget, sedan man sänkt kommunalskatten. Så förklarades införandet
            av karensdagar, indragning av pengar från kommunerna och det ena
            efter det andra.
          </note>
          <note>
            Det är naturligtvis så att det ekonomiska läget är besvärligt
            både för staten och för kommunerna, och detta kan tvinga oss till
            åtgärder och inskränkningar som vi alla helst skulle vilja undvika.
          </note>
          <note>
            Men man kan inte hävda, som utbildningsministern och andra gör,
            att det ekonomiska läget är så ansträngt att det krävs välfärdsförluster
            av dem som har största behovet av välfärden, samtidigt som stora
            överföringar sker till grupper som är i ett bättre läge. Det är
            inte rimligt att ge skattesänkningar i storleksordningen 9 miljarder
            till huvudsakligen kapitalägare, aktieägare och egenföretagare
            och att göra inskränkningar för löntagare, äldre och barnfamiljer.
          </note>
          <note>
            Om det är så -- och det är det naturligtvis -- att våra resurser
            är begränsade, är det särskilt viktigt att fördelningen av resurserna
            sker från sociala utgångspunkter och inte från doktrinära.
          </note>
          <note>
            Hur länge, Stefan Attefall, kan kds och en så socialt engagerad
            person i er riksdagsgrupp som Jerzy
          </note>
          <note>
            Einhorn acceptera en sådan politik? Att vinna några taburetter
            men förlora sin själ kan inte vara bra så länge. Jag vill inte
            uttrycka mig lika brutalt som Lars Ahlin gjorde när han mottog
            Ivar Lo
          </note>
          <note>
            Johansson-priset, men nog borde ni ha litet problem med samvetet.
            Det ni medverkar till kan varken vara särskilt socialt eller kristet.
            Jag trodde att det gällde att bära varandras bördor och inte att
            skjuta över dem på andra.
          </note>
          <note>
            Det är dessutom så enligt finansplanen att ni skall fortsätta
            att sänka skatten med uppemot 10
          </note>
          <note>
            miljarder per år. För att klara detta skall ni fortsätta att
            dra in pengar från kommunerna. Det kommer att slå hårt mot de
            viktiga välfärdsinsatser som kommuner och landsting svarar för.
          </note>
          <note>
            Visst skall vi fortsätta att effektivisera, förnya och förbättra
            den offentliga sektorn allt vad vi kan. Men det räcker knappast
            för att dels klara ökande anspråk på kommuner och landsting, dels
            ge ett utrymme för kraftiga indragningar, vilket regeringen föreslår.
            Att flytta utgifterna från den offentliga sektorn till den privata
            sektorn löser inga problem, utan det skapar problem med bristande
            solidaritet i samhället.
          </note>
          <note>
            Jag har uppfattat motiven för era skattesänkningar så att om
            kapitalägarna får sänkta skatter skulle det bli bättre fart på
            tillväxten. De som får dessa skattesänkningar skulle bli mer benägna
            att arbeta och ta större risker, som om de redan tagna inte skulle
            räcka. Löntagarna skall arbeta mera, bli mer kreativa genom att
            deras levnadsvillkor försämras.
          </note>
          <note>
            Det är en slutsats som är obegriplig för alla dem som inte är
            invigda.
          </note>
          <note>
            Det finns inte heller något som talar för att den avsedda effekten
            kommer att uppnås. Det ger i vart fall inte så stor effekt som
            om pengarna hade fått vara kvar och förvandlats till efterfrågan
            hos dem som dessutom behöver dem för nödvändiga utgifter. Även
            i detta avseende går doktrinära föreställningar före ett rationellt
            handlande.
          </note>
          <note>
            Jag tror att den borgerliga fyrpartiregeringen snart kommer att
            upptäcka att dess nästan religiösa tro på att marknadskrafterna
            förmår lösa också viktiga samhällsproblem är ogrundad. Det går
            nog bäst om vi enligt svensk beprövad tradition använder marknaden
            till det som marknaden är bra på och samhället till det som samhället
            är bra på.
          </note>
          <note>
            Marknadskrafterna i sig leder inte till ett humant och solidariskt
            samhälle. Ett sådant kan inte heller uppnås genom en sorts ickepolitik.
          </note>
          <note>
            Att ha en regering som har som sin främsta uppgift att verka
            för att politikerna skall lägga sig i så litet som möjligt och
            för att marknaden skall ta över så mycket som möjligt kommer inte
            att förverkliga ett humant och ett gott samhälle. Det har vi,
            trots den korta tid som regeringen arbetat, redan sett prov på.
            Vi betackar oss för en fortsättning.
          </note>
          <note>
            Fru talman! Slutligen ber jag att få yrka bifall till reservationerna
            1, 3--6, 8 och 9.
          </note>
          <note type="speaker">
            Anf. 2 BO G JENEVALL (nyd):
          </note>
          <note>
            Fru talman! Vi har gjort, och gör, det möjligt för regeringen
            att föra sin politik.
          </note>
          <note>
            Jag är övertygad om att regeringen är medveten om det. Vi försöker
            att ta det stora ansvar som det innebär när man i många och viktiga
            frågor är den som fäller avgörandet.
          </note>
          <note>
            Det flesta viktiga frågor är tyvärr blockskiljande, och det innebär
            låsningar. Det ger oss naturligtvis utomordentliga möjligheter
            att påverka besluten.
          </note>
          <note>
            Jag skulle ändå vilja se en mer pragmatisk hållning i arbetet
            i riksdagen.
          </note>
          <note>
            Hans Gustafsson var något inne på det. Hans
          </note>
          <note>
            Gustafsson är väl en av de största pragmatiker som vi har, en
            av de fina gamla gråsossarna.
          </note>
          <note>
            Jag tycker att vi skall arbeta på ett annat sätt i utskotten.
            Utskotten är, som alla vet, forum där man klubbar igenom beslut,
            men det är väldigt svårt att över huvud taget få i gång en diskussion.
          </note>
          <note>
            Diskussioner förs i stället utanför utskotten, i korridorer,
            i förmöten osv.
          </note>
          <note>
            Det vore nyttigt att komma från de låsningar som blockpolitiken
            ger. Det finns nämligen både nyttiga och bra förslag hos alla
            -- oavsett blocktillhörighet.
          </note>
          <note>
            Låt oss släppa litet på prestigen. Låt oss inte snubbla på retoriken.
            Låt oss försöka ta fram förnuftiga förslag.
          </note>
          <note>
            Det är allmänt bekant att vi stödjer regeringen till väsentlig
            del. Vi vill avancera snabbare. Vi vill vara litet tuffare i vissa
            sammanhang, och vi vet att det är svårt att skrapa på de olika
            anslagen. Alla särintressen kommer genast fram när man trampar
            in på deras mark.
          </note>
          <note>
            Regeringen genomför emellertid en systemförändring, vilken vi
            också står bakom. Vad som har komplicerat bilden är att regeringen
            med besk medicin försöker genomföra ett slags politik samtidigt
            som vi har den kanske värsta lågkonjunkturen någonsin -- i varje
            fall i mannaminne. Det måste leda till att man får tänka litet
            annorlunda och fatta litet annorlunda beslut.
          </note>
          <note>
            Våra arbetslösa är ju en resurs -- inte något annat --
          </note>
          <note>
            och den resursen måste vi få utnyttja. Jag vet inte hur vi betraktar
            den egentligen, men den slösas ofta bort. När vi betalar för människor,
            vilket vi naturligtvis skall göra, skall vi också se till att
            något blir uträttat.
          </note>
          <note>
            Man kan jämföra med företagsvärlden som vi, som kommer därifrån,
            kanske känner till mera. I varje sunt arbetande företag finns
            alltid ett antal s.k.
          </note>
          <note>
            egna arbeten liggande på lager, färdiga för att sättas i gång.
            I de flesta verksamheter förekommer det svängningar i konjunkturen
            eller anhopningar av arbetsuppgifter. Det innebär ledig personal
            emellanåt. Den personalen sätter man inte på bänken eller -- ännu
            värre -- skickar hem och betalar för, utan man ser till att den
            får utföra nödvändiga underhållsarbeten. Det finns alltid sådana
            möjligheter.
          </note>
          <note>
            Med den insyn jag hittills haft tycker jag att staten rent allmänt
            och historiskt har väldigt dåliga förberedelser för dåliga tider.
            Det är ändå så att vi har en cykel, och vi har hög- och lågkonjunkturer.
          </note>
          <note>
            Det kan vara olika intervall på dem, men de kommer alltid. Man
            vet att det kommer en lågkonjunktur efter en högkonjunktur. Varför
            har man inte förberett sig och gjort de nödvändiga förberedelserna
            för att så att säga kunna trycka på knappen, när de dåliga tiderna
            faller in? Nu börjar man i stället utreda vad man skall göra för
            något.
          </note>
          <note>
            Vad blir då resultatet? Ja, det har vi sett gång på gång. När
            man är färdig med förberedelsearbetet och arbetet med de satsningar
            som skall göras på t.ex. infrastrukturen kommer i gång, har konjunkturen
            börjat vända uppåt. Det innebär att man i stället spär på inflationen.
          </note>
          <note>
            Jag skulle verkligen vilja föreslå, oavsett vilken regeringen
            som sitter, att den gör dessa förberedelser. Det är litet sent
            påtänkt nu, men desto snabbare måste vi agera. Det finns saker,
            det är jag helt övertygad om, som man med litet mindre byråkrati
            kan komma i gång med.
          </note>
          <note>
            Alla investeringar som vi gör i infrastukturen är lönsamma på
            sikt. De kan lånefinansieras och behöver alltså inte gå över budgeten.
            Vi kan använda företagens kreativitet. Vi kan låta företagen vara
            med i finansieringsupplägget. Vi kan erbjuda dem möjligheter på
            olika sätt, vara litet okonventionella i detta sammanhang.
          </note>
          <note>
            Låt oss använda de arbetslösa som en resurs. Då får vi göra vissa
            undantag och fatta vissa dispensbeslut.
          </note>
          <note>
            Vi har väckt motioner i denna riktning. Jag har talat om dem
            flera gånger under de senaste veckorna med arbetsmarknadsministern.
            Det var glädjande att i torsdags höra att i varje fall ett av
            de förslag som vi har väckt faktiskt lett till ett beslut i regeringen.
            Det är ju roligt.
          </note>
          <note>
            Vi vet att regeringen månar om företagens möjligheter långsiktigt.
            Det är bra, och det ställer vi helhjärtat upp på. Men de måste
            också få chans att överleva fram tills det blir resultat av den
            förda politiken. Den är rätt och riktig, och den måste vi genomföra,
            men det tar tid innan de positiva effekterna uppstår.
          </note>
          <note>
            Sedan har vi det här problemet med bankerna. Gud vet var det
            kommer att sluta någonstans. Jag vet inte vad finansministern
            kan ha för informationer, men de informationer vi får från olika
            håll är skrämmande. Det verkar som att vi än så länge bara har
            sett toppen på ett isberg vad gäller bankernas förluster. Vart
            skall det i så fall barka i väg för dem som skall använda bankerna
            som en källa för att få sitt drift- och riskkapital?
          </note>
          <note>
            Vi har ställt ett förslag, som är väl bekant för regeringen och
            förmodligen också för kammaren, om att använda en del av löntagarfondernas
            kapital till att inrätta en investeringsbank. Den skulle ha just
            den effekt som jag efterlyser, nämligen en snabbinsats. Detta
            kapital består visserligen nästan helt av börsaktier, men det
            har t.ex en likviditetsdel på ca 3,5 miljarder, vilket skulle
            kunna innebära en omedelbar insats. Dessutom är det en fördel
            att ha det i form av en bank, för en bank kan låna upp fyra fem
            gånger sitt eget kapital och skulle kunna bli en betydande resurs.
          </note>
          <note>
            Jag är övertygad om att detta skulle få väldigt positiva effekter
            på marknaden. Det är positiva signaler som marknaden behöver.
            Marknaden fungerar som vi människor, den måste få positiva signaler.
            Som sagt är jag övertygad om att det skulle bli en våldsamt positiv
            signal till marknaden om man tillät en sådan här bank. Det skulle
            också vara ett slags blåslampa bakom de redan etablerade bankerna,
            som över en natt skulle få en annan syn på sina kunder och inte
            skulle vara så negativt inställda. De är naturligtvis i princip
            inte negativt inställda till att låna ut pengar till sina kunder,
            men nu har vi sett den hemska pendeleffekten.
          </note>
          <note>
            Bankerna har lånat ut pengar till fel ställen och gjort stora
            förluster. En stor del av deras kreditmöjligheter har därmed låsts.
          </note>
          <note>
            Jag vill verkligen be att finansministern tänker en gång extra
            och försöker diskutera detta med sina regeringskolleger. Vi ställer
            gärna upp på dessa diskussioner. Vi har funderat mycket på detta,
            och vi har diskuterat med marknadens folk. Vi har mycket att komma
            med därvidlag.
          </note>
          <note>
            Den nya stora organisationen för småföretagarna är nu helt plötsligt
            inne på att eventuellt starta en egen bank. Det hörde vi i nyheterna
            bara för ett par dagar sedan. Det är allvarliga funderingar. Jag
            hörde dessutom på nyheterna för bara en liten stund sedan att
            Volvo funderar på att starta en intresseförening för sina löntagares
            pengar. Det är ytterligar en bank som i så fall är på väg att
            uppstå.
          </note>
          <note>
            Där rör det sig om 17 miljarder.
          </note>
          <note>
            Sedan något positivt: Hong Kong-börsen går upp.
          </note>
          <note>
            Hong Kongs största bank har visat ett lysande resultat. Låt oss
            ta detta som ett tecken på att konjunkturen är på väg att förbättras.
          </note>
          <note>
            Litet om budgetperioderna. Vi har budgetperioder som skär halvårsvis,
            medan Europa, som vi snart skall in i, har sina budgetperioder
            kalendersårsvis.
          </note>
          <note>
            Det har även våra nordiska grannar. Det har pågått diskussioner
            om sådant länge, såvitt jag förstår, och jag tycker att det vore
            förnuftigt att införa detta i
          </note>
          <note>
            Sverige så fort som möjligt inför vår anpassning till
          </note>
          <note>
            EG.
          </note>
          <note>
            Vi återkommer ofta också till fattigpensionärernas situation,
            inte minst pensionärernas förmögenhetssituation och förmögenhetsskatt.
            Det är ganska fantastiskt -- det har jag sagt förut i riksdagen
            -- att se vem som betalar mest förmögenhetsskatt. Merparten av
            förmögenhetsskatten kommer från våra pensionärer. Jag tycker att
            det är en tankeställare, när vi samtidigt har en grupp pensionärer
            som t.o.m. lever under existensminimum. Det är en skamfläck som
            vi snabbt gemesamt borde göra någonting åt.
          </note>
          <note>
            Sedan några ord till Hans Gustafsson. Han är en klok man som
            jag beundrar, och mycket av det han sade skulle kunna passa in
            i dagens politik, även om det har socialdemokratisk färg. Däremot
            tycker jag kanske att socialdemokraterna låst sig litet grand
            i byggfrågan. Vi har fått en för stor byggsektor. Det är smärtsamt
            att dra ner på den, men det måste vi göra. Det är ingenting att
            göra åt det. Men det stora problemet inom byggsektorn och orsaken
            till att vi har fått så hemska priser är att det saknas konkurrens
            inom byggområdet. Det är någonting som verkligen måste åtgärdas.
            Jag håller med Hans
          </note>
          <note>
            Gustafsson om att vi naturligtvis skall använda byggsektorns
            resurser till att göra det som skall göras nu. Sätt fart på ROT-programmet,
            och sätt fart på reparationer av skolor och annat. Låt företagen
            vara med och privatfinansiera detta.
          </note>
          <note>
            Vi är uppenbarligen överens om att det är nödvändigt att bygga
            ålderdomshem. Låt de stora byggföretagen bygga, bekosta och hyra
            ut ålderdomshem. Då kommer vi snart att få tillräckligt med ålderdomshem,
            och vi kommer att få dem till priser som jag tror är lägre än
            om man gjorde på ett annorlunda sätt.
          </note>
          <note>
            Vi har nu väldigt bra förutsättningar för att få hit utländska
            investerare. Vi har en bra struktur, välutbildad personal osv.,
            men vi behöver vidta mer aktiva åtgärder för att få hit dessa
            investerare. De vet inte hur bra det är här, om vi inte talar
            om det för dem på ett kraftfullt sätt. Låt oss lägga litet pengar
            på detta, och låt oss skicka rätt sorts människor ut i världen
            för att tala om vilka möjligheter det finns här i landet, inte
            minst med hänsyn till att vi nu skall gå in i EG.
          </note>
          <note>
            I utskottsbetänkandet står det en del underligheter angående
            turismen. Det förefaller inte som att man kan få folk att förstå
            att om skatterna sänks på världens största näring, blir det en
            effekt. Det blir naturligtvis en ökad försäljning, dvs. det kommer
            hit fler människor, vilket i stället leder till större skatteintäkter.
            I utskottet har man kommit fram till motsatsen.
          </note>
          <note>
            När det gäller kommunerna håller jag inte med
          </note>
          <note>
            Hans Gustafsson. Det finns en betydande rationaliseringspotential
            i kommunerna och väldigt mycket att göra. Det är smärtsamt för
            kommunerna nu när det skall till ett nytänkande. Utskottet skall
            på torsdag och fredag diskutera med kommunerna, och då skall vi
            ta upp dessa frågor. I detta sammanhang efterlyser jag kommuninnevånarna
            och deras idéer i diskussionen.
          </note>
          <note>
            Fru talman! Jag ser att min taletid håller på att ta slut. Jag
            vill därför yrka bifall till reservation 2
          </note>
          <note>
            under mom. 1, reservation 7 under mom. 10 och i övrigt till utskottets
            hemställan.
          </note>
          <note type="speaker">
            Anf. 3 LARS-OVE HAGBERG (v):
          </note>
          <note>
            Fru talman! Är regeringspartierna överens om att bekämpa arbetslösheten?
            Den frågan måste ställas, för om så är fallet, varför gör ni ingenting?
            Ni kritiserade ju den socialdemokratiska regeringen före valet
            för bristande ågärder, vilket var fullt riktigt. Socialdemokraterna
            var mycket nonchalanta. De hade bl.a. anpassat politiken och begränsat
            antalet beredskapsarbeten. Inom parentes kan man säga att SAP
            efter valet ju har i opposition nyktrat till litet grand. Om man
            hade gjort det tidigare, hade det kanske inte blivit något regeringsskifte.
          </note>
          <note>
            Nu varnar alla -- även de som tidigare varit väldigt extrema
            -- för en hög permanent arbetslöhet i det här landet. I morse
            kunde vi t.o.m. höra förre moderatledaren varna för ungdomsarbetslösheten
            i
          </note>
          <note>
            Stockholm. Han kritiserade regeringen för att den skjuter upp
            det tredje gymnasieåret. Orsaken till dessa varningar är att man
            ser att arbetslösheten börjar komma i nivå med EG-ländernas.
          </note>
          <note>
            Det finns nu ca 200 000 arbetslösa, och vi är på väg mot 5--6
            % arbetslöshet, säger en del. Den här ökningen överraskar tydligen
            regeringen i dess strategi att först slå till med en rivstart
            och sedan låta konjunkturen lösa resterande problem. Endera var
            detta en medveten politik, eller också var det en politik som
            är ett uttryck för de rikas arrogans. Vi får se hur det blir i
            förlängningen av denna politik.
          </note>
          <note>
            När de med kapital och förmögenheter har fått sina skattesänkningar
            och vanligt folk har fått sina snytingar med försämringar, uppstår
            frågan: När kommer resultatet av den här geniala politiken?
          </note>
          <note>
            Vilken kraft i samhället skall få fart på hjulen?
          </note>
          <note>
            Kommer de anställda att jubla av skaparkraft och arbetsglädje,
            när de känner försämringarna in på bara ryggen och när de ser
            att kapitalet får skattelättnader? Finns det inom regeringspartierna
            och inom regeringen någon som kan ge ett exempel på att man i
            något land har ökat klyftorna och samtidigt bekämpat arbetslösheten?
          </note>
          <note>
            Det finns naturligtvis bara en väg att gå för den här regeringen,
            och då ser man förstås inga andra alternativ. Regeringens fixering
            vid inflationsbekämpningen verkar bli dess egen bumerang. Berthold
            Brecht sade: ''Man kallade på arbetskraft men det kom människor''.
            De arbetslösa är människor.
          </note>
          <note>
            Man kan fråga sig vilket syftet är med denna strategi, som bl.a.
            går ut på att krympa kommunernas verksamhet. Vad är det egentliga
            syftet? Det kan ju inte vara någon konkurrens om de reala resurserna,
            dvs. de arbetande människorna, eftersom industrin samtidigt minskar
            sin personal och prognoserna pekar på att personalen i värsta
            fall under en treårsperiod minskas med 200 000 anställda.
          </note>
          <note>
            Vad finns det då för motsättning i det här samhället? Barnskötare,
            förskollärare, undersköterskor, sjuksköterskor, komvuxlärare och
            andra gör sina insatser i kommunerna för den totala infrastrukturen
            och för att få samhället att fungera. Jag kan inte förstå det,
            men kanske någon från regeringen kan förklara vad det kan vara
            för vits med att låta dessa människor gå arbetslösa, samtidigt
            som övriga arbetstagare går arbetslösa.
          </note>
          <note>
            I min kommun är detta fullständigt obegripligt. Det kan ju inte
            bli kvar en enda anställd inom industrierna, varken inom SSAB
            eller någon annan, om Borlänge kommun samtidigt ger 300
          </note>
          <note>
            anställda sparken.
          </note>
          <note>
            Det är rent parodiskt när finansministern -- jag tror att det
            var här i kammaren -- uppmanar kommunerna att bygga, eftersom
            priserna hade pressats, samtidigt som regeringen vill håva in
            7,5
          </note>
          <note>
            miljarder från kommunerna. Vad blir det då av dessa tillfällen
            till upprustningar i en kärv ekonomisk tid för kommunerna? Skandalen
            var fullständig när regeringen avskaffade stimulansbidraget till
            skolupprustningar.
          </note>
          <note>
            Nej, det kan inte vara rimligt att ge ytterligare 20
          </note>
          <note>
            000--40 000 sparken under nästa år, samtidigt som man skall dra
            in 7,5 miljarder. Den indragningen borde inte ske. I stället borde
            man se till att folk har arbete. Det existerar ingen konkurrens
            om de reala resurserna.
          </note>
          <note>
            Det stora problemet är egentligen den låga ekonomiska aktiviteten
            på hemmamarknaden.
          </note>
          <note>
            Regeringens politik innebär en direkt åtstramining, liksom även
            sparandet, kapitalbeskattningen och sparstimulanserna. I det här
            sammanhanget har centern ett stort problem. Att införa tvångssparandet
            under en högkonjunktur skulle ju vara en väldigt god konjunkturpolitik,
            dvs.
          </note>
          <note>
            tvångssparandet skulle utgöra en stimulans under lågkonjunktur.
            Nu är centern med på att gynna sparande i en tid då man egentligen
            skall vara måttlig med sparandet. Samtidigt har sparandet naturligtvis
            en baksida, om man vänder på slanten, och det är detta systemskifte,
            dvs. att dagens offentliga utgifter skall gå via försäkringar
            och annat för den som har råd att spara genom sjukförsäkringar,
            pensionsförsäkringar o.d. Detta är ett systemskifte, men resultatet
            blir arbetslöshet.
          </note>
          <note>
            Att skjuta upp barnbidragshöjningen, öka avgifterna till A-kassan
            och ta bort fackföreningsavdraget är åtstramande i denna konjunktur
            när allt fler blir arbetslösa.
          </note>
          <note>
            Vi i vänsterpartiet anser att åtgärder såsom att återställa sjukförsäkringen
            och ta bort momsen på kollektivtrafik och turism kan vara sysselsättningsbefrämjande.
            Jag instämmer helt i det som Hans Gustafsson sade om byggandet.
            Man bör sätta fart på ROT-programmet för skolor, VA-
          </note>
          <note>
            nät och äldreomsorgen. Som jag ser det finns det egentligen inga
            hinder, bara politiska hinder.
          </note>
          <note>
            Dessutom bör man införa räntelånesystemet.
          </note>
          <note>
            Om jag har förstått innebörden av regeringens enda väg syftar
            den till tillväxt. Med arbetslösheten i ryggen vill jag då fråga:
            Får alla del av den här tillväxten med den fördelning som den
            har? Eller blir det som i övriga industriländer som har prövat
            denna väg, att det är några som får stå utanför? De får nådegåvor
            i form av socialbidrag eller ersättning från A-kassa. Får dessa
            människor egentligen vara med? Det är kanske ett av de stora frågetecknen
            när det gäller regeringens politik.
          </note>
          <note>
            Regeringens plan innehåller också en särskild bilaga om miljöpolitik.
            I fråga om tillväxten och dess effekter finns det dock inga direkt
            tydliga ingrepp i den ekonomiska politiken från regeringens sida,
            något som skulle så att säga tillfredsställa de ekologiska värdena
            och miljömålen.
          </note>
          <note>
            Man har gjort detta till en bilaga, vilket väl är ganska typiskt
            i dag. Man sätter nämligen tillväxten i centrum. Jag kan i regeringens
            politik inte se att man gör några ingrepp när det gäller produktionen,
            produkterna, avfallshanteringen, kommunikationerna eller samhället
            i övrigt som innebär ett ingripande i dagens tillväxtnormer, som
            ju skapar den miljöförstöring som finns i nästan alla led.
          </note>
          <note>
            Om jag skall hårdra det hela tycker jag att regeringens politik
            andas att man gärna vill ha miljöåtgärder och miljöpolitik, men
            först en rejäl miljöförstöring.
          </note>
          <note>
            Är tillväxt möjlig för alla på en marknad? Jag var nyss inne
            på detta. Den marknad som vi nu har, och som omhuldas i hela världen,
            med mycket stor arbetslöshet och mycket stora klyftor i fråga
            om förmögenheter och inkomster förstärks i det här landet. Och
            inom produktionen, bland dem som bestämmer vad som skall produceras,
            ökar makten och koncentreras till några få grupper. Inflytandet
            för de anställda begränsas alltmer, och regeringens åtgärder på
            alla plan tyder på att de anställdas inflytande skall begränsas.
            Det är de som har makten som skall bestämma vilka av de anställda
            som eventuellt skall få inflytande. Det är bland de människor
            som skall köpa produkterna på denna marknad som de stora inkomstklyftorna
            finns.
          </note>
          <note>
            Som jag tidigare har sagt till finansministern och folkpartiet
            i en debatt så rimmar detta oerhört illa med de gamla socialliberala
            tankarna. Det fanns många ideologer inom liberalismen som ansåg
            att en marknad ändå förutsatte en någorlunda jämn inkomst- och
            förmögenhetsfördelning i samhället.
          </note>
          <note>
            Vi är på väg åt rakt motsatt håll.
          </note>
          <note>
            Vi från vänsterpartiet försöker precisera vad som kan känneteckna
            en marknad med social grund. Vi menar att jämlika inkomster och
            förmögenheter och ett demokratiskt arbetsliv är en förutsättning
            för en marknad i balans.
          </note>
          <note>
            En annan fråga när det gäller tillväxten som måste vara central
            är att industrin skall ta fart.
          </note>
          <note>
            Investeringar, och då helst nyinvesteringar, krävs ju och, enligt
            vänsterpartiets och många andras uppfattning, med en kunskapsintensiv
            inriktning.
          </note>
          <note>
            Kan detta ske, och kommer det att ske i Sverige, eller kommer
            vi att bli ett låglöneland som skall garantera företagen höga
            vinster? Något svar från regeringen får vi inte. Regeringen säger
            att politiken skall syfta till investeringar framöver. Det vore
            mycket bra med ett svar på hur den kunskapsintensiva industrin
            skall komma till
          </note>
          <note>
            Sverige. På vilka grunder skall den investera i
          </note>
          <note>
            Sverige? Skall det ske genom att man ser till att ägarna gynnas,
            att löner och kostnader är låga, eller kräver investeringar i
            modern teknik en oerhört bred kunskap i arbetslivet och ett mycket
            demokratiskt inflytande och en mycket demokratisk arbetsorganisation?
            Vi anser att
          </note>
          <note>
            Sverige kan ha ett trumfkort i världen när det gäller att över
            huvud taget överleva som industrination.
          </note>
          <note>
            Vi menar att detta är ett absolut måste om vi skall hävda oss
            på den internationella marknaden, oavsett om vi är med i EG eller
            inte.
          </note>
          <note>
            Vänsterpartiets alternativ till den förda politiken är att vi
            anser att man framför allt måste hålla sysselsättningen uppe.
            I vårt budgetförslag utgår vi från att skattekvoten är på samma
            nivå som den var före den borgerliga regeringens skattesänkningar.
          </note>
          <note>
            Enligt vårt budgetalternativ ökar inte budgetunderskottet, trots
            att vi vill satsa på jobb, en effektivare arbetsmarknadspolitik
            och ökad utbildning.
          </note>
          <note>
            Vi anvisar också en helt annan skattepolitik. Vi vill inte ha
            skattesänkningar på kapitalinkomster. Vi tror inte att det sätter
            fart på ekonomin.
          </note>
          <note>
            Vi avvisar också regeringens försämringar för de arbetande, t.ex.
            när det gäller karensdagar, tandvårdsförsäkring, arbetslöshetsförsäkring
            och vuxenutbildning. Vi motsätter oss också avskaffandet av delpensionen
            och indragningar från kommunerna. Det är omöjligt att begripa
            att regeringen tafsar på delpensionen i detta läge.
          </note>
          <note>
            Vårt förslag syftar till att arbetslösheten skall bekämpas. Vi
            föreslår att beredskapsarbetena ökar kraftigt och att det skall
            finnas en ungdomsgaranti för ungdomar under 25 år. Vi föreslår
            vidare en kraftig förstärkning av regionalpolitiken och fler utbildningsplatser.
            Vi säger också nej till besparingar inom komvux. Vi anser i stället
            att komvux bör få ökade anslag.
          </note>
          <note>
            Insatserna för nya jobb bör ske genom ROT-
          </note>
          <note>
            program, genom borttagande av turistmomsen, genom att det inte
            sker indragningar från kommunerna, genom infrastruktursatsningar
            som måste ske omedelbart och genom trafiksatsningar.
          </note>
          <note>
            Vi vill ha en rättvis fördelning till hushållen genom att föräldraförsäkringen
            förlängs och genom att pensionsstillskottet till låginkomstpensionärerna
            höjs. Vi vill också genomföra en barnbidragshöjning. Vi vill slopa
            momsen på fjärrvärme och kollektivtrafik. Vi vill ta från de rika,
            bl.a. genom att slopa grundavdraget för höginkomstagarna. Vi anser
            att marginalskatten för inkomster över 250 000 kr. skall höjas
            och att kapital- coh förmögenhetsskatterna skall skärpas.
          </note>
          <note>
            Vad vi från vänsterpartiet saknar hos regeringen är en plan för
            om och hur den skall bekämpa arbetslösheten. Är inflationsbekämpningen
            överordnad alla andra åtgärder?
          </note>
          <note>
            Flera ekonomer har påpekat, inte minst LO-
          </note>
          <note>
            ekonomen Dan Andersson, att en ökning av arbetslösheten har ytterst
            marginell effekt på inflationsbekämpningen.
          </note>
          <note>
            Regeringen vill väl inte bara göra någon insats för ungdomarna?
            Regeringen är skyldig att redovisa hur arbetslösheten skall minska.
            Om det fanns någon moral och etik i politiken, borde regeringen,
            om den inte kan vidta kraftfulla åtgärder eller halvera arbetslösheten,
            fundera över om den inte skall utlysa nyval i detta läge. I valrörelsen
            var nämligen flera av de nuvarande regeringspartierna mycket aktiva
            när det gällde att kritisera den sittande regeringen för en tilltagande
            arbetslöshet.
          </note>
          <note>
            Jag yrkar bifall till den meningsyttring som jag har fogat till
            betänkandet.
          </note>
          <note type="speaker">
            Anf. 4 PER-OLA ERIKSSON (c):
          </note>
          <note>
            Herr talman! Det blåser snålblåst över Sverige.
          </note>
          <note>
            Obalansen i ekonomin och lågkonjunkturen sätter djupa spår. Till
            denna mandatsperiods viktigaste uppgift hör därför att stabilisera
            samhällsekonomin. Nu behövs det en konsekvent ekonomisk politik
            med långsiktiga mål, som innehåller god miljö, regional balans
            och rättvis fördelning. Om jag förstod Hans Gustafsson rätt när
            han höll sitt lågmälda anförande tidigare, instämmer han i inriktningen
            och dessa mål.
          </note>
          <note>
            Den ekonomiska stagnationen måste brytas. De offentliga utgifternas
            andel av BNP måste minska och prioriteras för vård, utbildning
            och omsorg.
          </note>
          <note>
            Investeringarna skall prioritera infrastruktur, utbildning, forskning
            och miljöförbättringar. De skatte- och avgiftsfinanserierade systemen
            måste reformeras och sparandet stimuleras.
          </note>
          <note>
            Nu måste Sverige återupprättas som en framgångsrik tillväxt-
            och företagarnation med en stark och växande ekonomi. Det måste
            bli lönsamt att investera och driva företag. Vi måste säkra en
            varaktigt låg inflationstakt. Vi måste skapa förutsättningar för
            en långsiktigt lägre räntenivå.
          </note>
          <note>
            Höga räntor hämmar investeringar och driver upp kostnaderna för
            företagare, jordbrukare, hyresgäster och villaägare.
          </note>
          <note>
            Det råder, fru talman, bred enighet i finansutskottet om att
            den ekonomiska politiken måste ha denna inriktning. Regeringen
            får således stöd för sin politik av finansutskottet, som inte
            på en enda punkt avvikit från den av regeringen föreslagna politiken.
          </note>
          <note>
            Det behövs alltså djärva grepp. Opinionsmässigt kan vissa åtgärder
            förefalla lockande. Men de skulle inte långsiktigt medverka till
            att den svenska ekonomin återfår sin fulla kraft. Kortsiktiga
            åtgärder, motiverade av de problem som lågkonjunkturen skapar,
            måste ligga i linje med en långsiktig strategi för den ekonomiska
            utvecklingen.
          </note>
          <note>
            Den konkurrensutsatta sektorn har en nyckelroll i fråga om den
            här strategin. Därför kan den offentliga sektorn inte fortsätta
            att växa. Sverige skall vara en ledande industrination med en
            betydande export. Företagen måste få svängrum för att kunna möta
            den internationella konkurrensen. Det är genom företagandet som
            vi skapar tillväxt, utveckling och välfärd. Landets alla industriarbetare
            har nytta av konkurrenskraftiga företag.
          </note>
          <note>
            Viktiga åtgärder har redan vidtagits för att stimulera företagssektorn
            och ekonomin. En del tillväxthämmnade skatter t.ex. har reducerats
            eller slopats. Turistmomsen har sänkts. Den allmänna löneavgiften
            har slopats. Lagar och regler skall förenklas och småföretagsanpassas.
          </note>
          <note>
            Riskkapitalmarknaden för småföretag skall vidgas.
          </note>
          <note>
            Åtgärder för att stimulera konkurrensen är på väg.
          </note>
          <note>
            Det, Hans Gustafsson, är den rätta vägen när det gäller att skapa
            nya jobb.
          </note>
          <note>
            Genom en långsiktig ekonomisk politik kan vi få resurser för
            välfärdsutvecklingen. Men vi måste också göra omprioriteringar
            för att värna de sämst ställda grupperna. Det är solidaritet.
            Trots en hård budgetprövning har det skapats utrymme för en förstärkning
            av stödet till handikappade. Anslagen till infrastruktur, utbildning
            och miljö höjs.
          </note>
          <note>
            Regionalpolitiken förstärks och utvecklas.
          </note>
          <note>
            Insatserna också för de fattiga länderna förstärks.
          </note>
          <note>
            Åtgärder för att hjälpa Baltikum samt Öst- och
          </note>
          <note>
            Centraleuropa prioriteras.
          </note>
          <note>
            Fru talman! Arbetslösheten får aldrig bli ett medel i den ekonomiska
            politiken. Den principen slås fast både i regeringsdeklarationen
            och i finansplanen.
          </note>
          <note>
            Det är en princip som vi i centern under mycket lång tid har
            hävdat, bl.a. manifesterad i den s.k.
          </note>
          <note>
            krisuppgörelsen i början av 1930-talet.
          </note>
          <note>
            Arbetslösheten måste således bekämpas. På kort sikt sker det
            genom arbetsmarknadspolitiska åtgärder. Därför ökar nu anslagen
            till just sådana åtgärder. Dessutom skapas nya platser vid universitet
            och högskolor.
          </note>
          <note>
            Samhället måste med alla medel underlätta situationen för dem
            som blivit arbetslösa och bidra till att tiden kan utnyttjas på
            ett meningsfullt sätt, t.ex. genom utbildning.
          </note>
          <note>
            Nya åtgärder föreslås inom arbetsmarknadsområdet. Ungdomspraktikplatser
            skall inrättas. Emellertid möter förslaget kritik från organisationer
            som står Socialdemokraterna nära.
          </note>
          <note>
            Tyvärr föredrar man att ungdomar lär sig att leva på bidrag i
            stället för att värna möjligheterna till arbetslivserfarenhet
            och de därigenom ökade chanserna på arbetsmarknaden. Har Hans
          </note>
          <note>
            Gustafsson och Allan Larsson samma negativa inställning som LO
            till förslaget om praktikplatser?
          </note>
          <note>
            Mycket tyder på att vi går mot ett sysselsättningsläge som är
            allvarligare än det läge som rådde när finansplanen fastställdes.
            Därför är det viktigt att åtgärder vidtas för att få fart på investeringarna
            i t.ex. infrastruktur. Arbetet med upprustningen av både vägnätet
            och järnvägsnätet måste påskyndas. Men kommunerna kan också medverka
            genom en tidigareläggning av upprustningen av skolor, vårdinrättningar
            osv. Det är bara att sätta i gång med det arbetet. Det krävs inte
            alltid insatser från riksdagen och regeringen.
          </note>
          <note>
            Initiativkraft och uppfinningsrikedom måste också finnas ute
            i kommunerna.
          </note>
          <note>
            Vi står nu på tröskeln till en period med privatisering av statliga
            företag, som syftar till ett breddat ägande och till att livskraftiga
            företag skapas. De pengar som försäljningen av statliga företag
            ger skall användas främst till investeringar i infrastrukturen.
            Det ger nya jobb runt om i landet.
          </note>
          <note>
            I vissa regioner är den statliga företagssektorn mer omfattande.
            Många kan därför känna sig osäkra på vad privatiseringen innebär.
            För att privatiseringen skall få ett brett folkligt stöd är det
            viktigt att en stor del av det kapital som frigörs vid försäljning
            av statliga företag verkligen investeras i infrastruktur i utsatta
            regioner. På det sättet kan försäljningen få mycket positiva effekter
            för den regionala utvecklingen och när det gäller bekämpningen
            av arbetslösheten.
          </note>
          <note>
            Finanspolitiken måste vara stram. Den måste bidra till att inflationen
            långsiktigt förblir på en låg nivå liksom till att budgetunderskottet
            kan bemästras.
          </note>
          <note>
            Skattehöjningar är inte ett alternativ, då de försämrar förutsättningarna
            för tillväxten. Därför måste finanspolitiken bygga på att de offentliga
            utgifterna begränsas.
          </note>
          <note>
            Utgiftsminskningar är nödvändiga också när det gäller att skapa
            utrymme för fortsatta skattesänkningar. Regeringens preliminära
            bedömning på den här punkten är att det behövs skattesänkningar
            om i storleksordningen
          </note>
          <note>
            10 miljarder kronor per år fram till mitten av 1990-
          </note>
          <note>
            talet. Finansutskottet ställer sig bakom denna preliminära bedömning
            men vill betona att skattesänkningarnas omfattning måste avvägas
            mot den aktuella ekonomiska situationen från år till år.
          </note>
          <note>
            De fortsatta skattesänkningarna måste, förutom att de skall vara
            tillväxtfrämjande, vara fördelningspolitiskt acceptabla. Även
            om skattesänkningar är viktiga måste de vägas mot behovet av resurser
            för social trygghet. Vi behöver t.ex. resurser för vård av barn,
            gamla och sjuka.
          </note>
          <note>
            Inom ramen för det kommande skattesänkningsutrymmet bör, som
            vi i centern har föreslagit, en reducering av byggmomsen prövas.
          </note>
          <note>
            Det skulle bidra till att byggandet stimuleras och till att byggandet
            blir billigare. Även av arbetsmarknadspolitiska skäl finns det
            motiv för en sådan åtgärd.
          </note>
          <note>
            Vi behöver också tydliga besked när det gäller lånefinansieringen
            för bostadsbyggandet, och här kommer förslag inom kort. Det behövs
            ett system som gör det möjligt för människorna att bo i bostäder
            som har en rimlig standard.
          </note>
          <note>
            I finansplanen lyfts miljöfrågornas betydelse fram.
          </note>
          <note>
            Det är bra att miljöpolitiken lyfts fram som ett prioriterat
            område och att sambandet mellan ekonomi och ekologi markeras.
            Nu sätts det ett pris på miljön. De kostnader som har orsakat
            miljöskador blir således synliga.
          </note>
          <note>
            Miljöhänsynen måste prägla samhällets utveckling i hela dess
            vidd. Som medel för att driva utvecklingen mot ett ekologiskt
            bärkraftigt samhälle skall ekonomiska styrmedel användas i större
            utsträckning inom den marknadsekonomiska ramen.
          </note>
          <note>
            Av någon underlig anledning yrkar
          </note>
          <note>
            Socialdemokraterna avslag beträffande riktlinjerna för de ekonomiska
            styrmedlen i miljöpolitiken. I
          </note>
          <note>
            den socialdemokratiska reservationen i detta sammanhang sägs
            bl.a.: ''Nya styrmedel kan införas när så bedöms lämpligt.''
          </note>
          <note>
            Därför vill jag fråga: När är det enligt
          </note>
          <note>
            Socialdemokraterna lämpligt att sätta in styrmedel?
          </note>
          <note>
            Hur dålig skall miljön behöva bli innan
          </note>
          <note>
            Socialdemokraterna accepterar ekonomiska styrmedel i miljöpolitiken
            som har den inriktning som regeringen har föreslagit?
          </note>
          <note>
            Jag tolkar faktiskt Socialdemokraternas yrkande om avslag beträffande
            regeringens ambitiösa miljölinje som ett uttryck för den betongpolitik
            som så ofta präglat Socialdemokraterna. Detta beklagar jag.
          </note>
          <note>
            Socialdemokraterna gör en mycket kortsiktig bedömning av den
            ekonomiska situationen. I går skrev Allan Larsson i en debattartikel
            att huvudproblemet i svensk ekonomi för närvarande är den svaga
            efterfrågan.
          </note>
          <note>
            Svag efterfrågan brukar vara karakteristiskt för en lågkonjunktur.
            Visst är våra problem delvis konjunkturbetonade. Men till stor
            del är de fortfarande strukturellt betingade. Vi brottas faktiskt
            med arvet efter socialdemokratin. Det gäller i mångt och mycket
            de transfereringssystem som är automatiskt verkande och som automatiskt
            leder till högre kostnader i ekonomin.
          </note>
          <note>
            Den tredje vägens politik från 1980-talet var ingen framkomlig
            väg för att komma till rätta med de strukturella problemen. Den
            blev om något en återvändsgränd. Ändå menar Socialdemokraterna
            att den fortfarande är ett alternativ för att föra
          </note>
          <note>
            Sverige ur den ekonomiska krisen.
          </note>
          <note>
            Jag vill påstå att Socialdemokraternas budgetalternativ rymmer
            många brister. De åtgärder som föreslås är delvis gamla bekanta.
            Man vill möta framtiden med gårdagens lösningar. Det är en repris
            på den politik som väljarna röstade bort i fjol, och den håller
            inte i dag.
          </note>
          <note>
            Bl.a. föreslår Socialdemokraterna ökade offentliga utgifter och
            att fler kontor och lägenheter skall byggas för att i princip
            ''läggas på lager'' för framtida behov. Men vem skall bo i de
            lägenheterna när vi i dag har betydande överskott? Vem skall hyra
            kontoren, och vem skall betala?
          </note>
          <note>
            Höjda skatter är Socialdemokraternas alternativ för att finansiera
            offentliga utgifter. Men förutom höjda skatter föreslår de att
            5 miljarder av
          </note>
          <note>
            Stadshypoteks kapital skall konfiskeras! Denna delsocialisering
            av Stadshypotek är en engångsåtgärd och förstärker bara statsbudgeten
            vid ett enda tillfälle, men skulle, om den vinner riksdagens gehör,
            skada finansieringen av bostadsbyggandet.
          </note>
          <note>
            Det finns anledning att fråga: Vilka företag och institutioner
            står härnäst på listan för att socialiseras? Vilka framtida skattehöjningar
            ämnar
          </note>
          <note>
            Socialdemokraterna avisera?
          </note>
          <note>
            I Socialdemokraternas motion om den ekonomiska politiken framgår
            att de anser att en reformering av den offentliga sektorn är nödvändig,
            men först längre fram. Alltså än en gång: vänta och se.
          </note>
          <note>
            Vidare avser man att på sikt sänka skattetrycket i svensk ekonomi.
            Satsningen inom bostadssektorn motiverar man med att på sikt finns
            behov av fler och bättre bostäder och lokaler.
          </note>
          <note>
            Jag kan, fru talman många gånger känna respekt för s-politiken,
            men på den här punkten framstår den som en förkortning för strutspolitik.
            Man stoppar huvudet i sanden i stället för att ta itu med existerande
            problem nu. Varför denna väntan,
          </note>
          <note>
            Hans Gustafsson? Det är nu som åtgärderna behövs. Väntar vi längre,
            finns det inget som talar för att omställningen skulle bli mindre
            smärtsam, utan snarare tvärtom.
          </note>
          <note>
            Den omställning av samhällsekonomin som påbörjats måste fullföljas
            med den inriktning som finansutskottet nu har tillstyrkt. Lillemor
            Thalin kommenterade detta arbete i Handelsbankens senaste konjunkturrapport
            med att ''den knaggliga vägen är den enda som just nu verkar farbar''.
            Och knaggligt kan det kanske verka. Resultaten av strukturförändringarna
            kommer vi att kunna erfara till fullo om något år. Det är en nödvändig
            investering för framtiden -- för att ge trygga arbeten, för att
            skapa regional balans, för att skapa rättvisa och få resurser
            till välfärd.
          </note>
          <note>
            Med de orden, fru talman, ber jag att få yrka bifall till finansutskottets
            hemställan och avslag på samtliga reservationer och den särskilda
            meningsyttringen.
          </note>
          <note type="speaker">
            Anf. 5 HANS GUSTAFSSON (s) replik:
          </note>
          <note>
            Fru talman! Jag lyssnade med intresse till Per-Ola
          </note>
          <note>
            Eriksson. I den första delen av hans anförande hade jag svårt
            att finna underlag för en replikväxling, eftersom det han sade
            förefaller vara hämtat från något färdigtryckt program. Men i
            slutet av anförandet blev Per-Ola Eriksson mera personlig.
          </note>
          <note>
            Då blir han alltid betydligt intressantare, och han ställde flera
            spännande frågor. Han frågade: Varför skall man vänta? Det är
            ju nu det behöver göras!
          </note>
          <note>
            Och så hade jag stått och hållit ett tal för Per-Ola
          </note>
          <note>
            Eriksson i 14 minuter, där jag hade försökt fråga:
          </note>
          <note>
            Varför sätter ni inte i gång?
          </note>
          <note>
            Det är ju ni som inte blir färdiga med någonting.
          </note>
          <note>
            Här har en kommunikationsminister lovat att vi skall göra investeringar
            i infrastruktur för 8
          </note>
          <note>
            miljarder. Nästa gång kommer man ner till 4
          </note>
          <note>
            miljarder -- och det har inte blivit någonting än.
          </note>
          <note>
            Varför sätter ni inte i gång byggandet -- och bostadsbyggandet
            -- Per-Ola Eriksson? Ni vill väl inte att det skall vara oppositionen
            som beslutar om det? Det räcker väl att vi ber er dag efter dag
            att göra någonting. Jag vände mig till Per-Ola Eriksson personligt
            och sade: Be regeringen sätta i gång, och gör det nu! Vi har inte
            råd att låta folk gå arbetslösa, när det finns vettiga saker att
            göra.
          </note>
          <note>
            Vem skall bo i bostäderna? frågar Per-Ola
          </note>
          <note>
            Eriksson. Om han hade lyssnat på sin partiledare, så hade Per-Ola
            Eriksson inte behövt ställa frågan.
          </note>
          <note>
            Olof Johansson stod i den här kammaren och skällde som en bandhund
            för att vi inte byggde tillräckligt många lägenheter. Och Olof
            Johansson sade att ställer man upp, med en meters lucka, alla
            dem som vill ha en lägenhet, så räcker kön från
          </note>
          <note>
            Stockholm till Uppsala. Han gick alltså an som attan för att
            vi inte byggde tillräckligt med bostäder.
          </note>
          <note>
            Nu, säger Per-Ola Eriksson, är det för mycket bostäder. Hur är
            det i centerpartiet? Att ni inte vet vad ni vill kan jag förstå.
            Men ni vet inte om varandra heller.
          </note>
          <note>
            Och vem är det som har sagt att det inte skall rationaliseras
            och förnyas i den offentliga sektorn nu, Per-Ola Eriksson? Aldrig
            har vi sagt det. Vi har hållit på i tio år med att förnya både
            den statliga offentliga sektorn och den kommunala sektorn.
          </note>
          <note>
            Det arbetet måste få fortsätta.
          </note>
          <note>
            Det är alldeles riktigt att det finns en hel del kvar att göra
            på den här punkten. Men dessa rationaliseringar räcker inte för
            att dels klara förändringar när det gäller antalet äldre i landet,
            och andra krav som ställs på den offentliga sektorn, dels ge pengar
            till att sänka skatterna -- och till att regeringen skall kunna
            sänka statsskatter genom kommunala pengar. Det kommer inte att
            gå. Det kommer att innebära att man raserar välfärden.
          </note>
          <note>
            Och det är ytterligt beklämmande att höra de reportage som nu
            kommer, bl.a. från Malmö kommun, om hur man försämrar äldreomsorgen
            och sänker skatterna i stället för att ta ansvar för medborgarna.
          </note>
          <note>
            Jag skall återkomma till den andra frågan.
          </note>
          <note type="speaker">
            Anf. 6 PER-OLA ERIKSSON (c) replik:
          </note>
          <note>
            Fru talman! Jag tycker att Socialdemokraterna står och väntar
            och inte har insett att vi behöver gripa tag i de strukturella
            problemen i den svenska ekonomin.
          </note>
          <note>
            Jag skulle vilja efterlysa mer av engagemang från
          </note>
          <note>
            Socialdemokraternas sida, att man deltar i arbetet med att reformera
            samhällsekonomin och se över de system som ibland automatiskt
            bidrar till att skapa de ekonomiska problemen -- de automatiskt
            verkande utgiftssystemen.
          </note>
          <note>
            Socialdemokraterna gör det alldeles för enkelt för sig. Visserligen
            är Hans Gustafsson gammal bostadsminister. Men att fixera den
            ekonomiska politiken vid bostadsbyggandet och hävda att bostadsbyggandet
            skall vara ett medel för att få fart på Sverige -- det är i dag
            fel väg.
          </note>
          <note>
            Jag vet inte om Hans Gustafsson tror på SCB. Men enligt SCB:s
            uppgifter står ca 40 000 lägenheter tomma i dag. Det är dubbelt
            så många som enligt tidigare beräkningar. Mot den bakgrunden finns
            det ingen anledning att satsa pengarna på just bostadsbyggandet.
            Regionalt kan det förstås finnas ett behov, men totalt sett för
            hela landet finns det inte något sådant behov.
          </note>
          <note>
            Under slutet av 80-talet medverkade
          </note>
          <note>
            Socialdemokraterna till att bygga dyra kontorslokaler, som i
            dag gapar tomma i storstäderna -- och inte bara där. Denna byggandets
            väg, som Socialdemokraterna anvisade tidigare, håller inte på
            1990-talet.
          </note>
          <note>
            Jag delar Hans Gustafssons uppfattning om behovet av att snabbt
            komma till skott för att få fart på investeringar i vägar och
            järnvägar. Där behövs det åtgärder. Varje dag som går utan att
            vi vidtar åtgärder på den punkten är en förlorad dag.
          </note>
          <note>
            Därför utgår jag från att ansvarig minister i regeringen medverkar
            till att snabbt få fram resurser på det här området. Det finns
            också anledning att med tillförsikt se framtiden an. Jag tror
            att Hans Gustafsson om någon vecka kommer att få svar på dessa
            frågor. Genom att satsa pengar till investeringar i vägar, järnvägar
            och bättre kommunikationer får vi också jobb över hela landet.
          </note>
          <note type="speaker">
            Anf. 7 HANS GUSTAFSSON (s) replik:
          </note>
          <note>
            Fru talman! Per-Ola Eriksson säger att han har intrycket att
            Socialdemokraterna står och väntar, och det är sant. Vi väntar
            på regeringen och centerpartiet. Sätt fart!
          </note>
          <note>
            Sedan tar Per-Ola Eriksson upp byggandet och säger: Vi skall
            inte bygga lägenheter, men det vill socialdemokraterna, fastän
            vi har 40 000 tomma lägenheter. Det var inte det jag sade, Per-Ola
          </note>
          <note>
            Eriksson. Jag sade att det finns ett stort uppdämt behov att
            upprusta de lägenheter som byggdes i miljonprogrammet för 30 år
            sedan. Det finns, som
          </note>
          <note>
            Per-Ola Eriksson också vet, ett kommunalt
          </note>
          <note>
            ''underhållsberg'' i form av skolor, byggnader, ledningar osv.
            Sätt i gång med att göra något åt det!
          </note>
          <note>
            Man kan inte, Per-Ola Eriksson, ha en exakt balans i bostadsbyggandet
            vid varje tillfälle. När vi har överskott eller brist på bostäder
            rör det sig om en halv procent av det totala bostadsbeståndet.
            Det går inte att styra detta vare sig med marknadskrafter eller
            samhällskrafter, utan byggandet måste vara långsiktigt. Det ger
            trygghet för dem som behöver bostäder och trygghet för jobbarna.
            Det är det billigaste sättet.
          </note>
          <note>
            Man har räknat ut att Sverige med nuvarande invandring behöver
            bygga i storleksordningen
          </note>
          <note>
            35 000--40 000 bostäder om året. Det är väl ingen människa som
            vill plädera för att vi skall bygga det som inte behövs. Det finns
            tillräckligt mycket av det som behövs. Det går sannolikt inte
            att få ordentlig fart på Sverige -- Per-Ola Eriksson ställde en
            fråga om detta -- om vi inte får fart på byggsektorn.
          </note>
          <note>
            Till sist säger Per-Ola Eriksson att vi skall delta i arbetet
            med att rekonstruera ekonomin. Jag vet inte vad som menas med
            detta. Sannningen är att vi Socialdemokrater lägger fram ett budgetförslag
            som innebär 4 miljarder mer än det som regeringen lagt fram. Vi
            har låtit räkna på det, och ingen har kunnat finna att det är
            något fel i uträkningen.
          </note>
          <note>
            Vi har sett till att Sverige har återvunnit sin konkurrenskraft.
            Inflationen är i dag av fullgod
          </note>
          <note>
            ''europaklass''. Lönekostnadsutvecklingen är tack vare Rehnbergskommissionen,
            som ni var emot, hälften av den i Västtyskland.
          </note>
          <note>
            Sedan säger Per-Ola Eriksson: Ni har byggt kontor i Stockholm
            och på andra håll som nu står tomma.
          </note>
          <note>
            Det är ju marknadskrafterna, Per-Ola Eriksson, som har bestämt
            det! Det finns inte ett beslut i
          </note>
          <note>
            Sverige som säger att man skall bygga kontor och ingen annan
            reglering än byggnadsplanlagen.
          </note>
          <note>
            I den spekulationsekonomi som förekommit på marknaden har det
            oupphörligt byggts kontor. Vi försökte att stoppa det genom att
            införa investeringsavgifter. De borgerliga partierna var emot
            det. Ni talade om socialisering och elände, utom centern som ställde
            sig bakom detta.
          </note>
          <note type="speaker">
            Anf. 8 PER-OLA ERIKSSON (c) replik:
          </note>
          <note>
            Fru talman! Jag anser att Hans Gustafsson just nu minns litet
            dåligt. Det var vi från centern som under flera år krävde att
            Socialdemokraterna skulle vidta åtgärder för att stoppa expansionen
            på byggsektorn i Stockholmsområdet och storstadsområdena. Det
            var hit ni drog arbetskraften från övriga delar av landet, inte
            minst från Bergslagen, Dalarna och
          </note>
          <note>
            Gävleborg, men även från mitt hemlän Norrbotten.
          </note>
          <note>
            Under 80-talet skedde en överexpansion som innebar att vi fick
            en kostnadsexplosion i hela den svenska ekonomin. Det var genom
            ert byggande i storstadsområdena som kostnaderna drevs upp i andra
            sektorer. Det var det som gjorde att vi fick en för stor kostym
            inom byggmarknaden.
          </note>
          <note>
            Nu vet jag att Socialdemokraterna av och till erkänner att detta
            var en fel väg och att en stor del av den överkapacitet som finns
            inom byggandet beror på åtgärderna som vidtogs under andra hälften
            av 80-talet. Vi ställde krav på en investeringsavgift. Det mötte
            ett kompakt motstånd från Socialdemokraterna under många år. Till
            slut fick vi en sådan, men det var mycket sent. Jag vill säga
            att det var alltför sent.
          </note>
          <note>
            Fru talman! Jag vill till sist beröra något som Hans
          </note>
          <note>
            Gustafsson nämnde i sitt inledningsanförande, nämligen fördelningspolitiken.
            Det är viktigt att ekonomin struktureras med de fördelningspolitiska
            aspekterna som riktmärke. Jag vågar hävda att detta sker. Vad
            det nu handlar om är att få investeringar i näringslivet för att
            få tillväxt och resurser till handikappade, till sjukvården och
            åldringsvården och även för att trygga pensionerna.
          </note>
          <note>
            Vi som är friska och inte behöver så mycket vård kan i det läget
            avstå en del av våra resurser för att få pengar över till dem
            som verkligen behöver vård.
          </note>
          <note>
            Detta är riktig fördelningspolitik och också solidarisk politik.
            Det tycker jag att socialdemokraterna bör ta till sig.
          </note>
          <note>
            Om vi skall få ett välstånd i detta land måste vi ha tillväxt
            i ekonomin. En tillväxt i ekonomin får vi genom lönsamma investeringar
            inom näringslivet och företag som kan konkurrera på den internationella
            marknaden. Då krävs en reformering av skatte- och avgiftssystemet.
            Där har vi börjat ett ordentligt saneringsarbete som var nödvändigt
            efter socialdemokraternas nio år vid den politiska makten.
          </note>
          <note>
            Talmannen anmälde att Hans Gustafsson anhållit att till protokollet
            få antecknat att han inte ägde rätt till ytterligare replik.
          </note>
          <note type="speaker">
            Anf. 9 LARS-OVE HAGBERG (v):
          </note>
          <note>
            Fru talman! Av detta replikskifte framstod det som att de enda
            som enligt regeringen inte behöver vara solidariska ur fördelningssynpunkt
            är kapital- och förmögenhetsägarna. Jag kan inte dra någon annan
            slutsats. De har fått storkovan, och andra har fått piskan på
            ryggen.
          </note>
          <note>
            Per-Ola Eriksson sade att det var viktigt med långsiktiga mål
            för miljö- och regionalpolitik. Men jag saknade arbete åt alla.
            Var finns det i regeringens politik?
          </note>
          <note>
            I mitt inledningsanförande tog jag upp tvångssparandet och konjunkturpolitiken.
            Hur är det nu, Per-Ola Eriksson? Centerns partiledare säger att
            det är god konjunkturpolitik att strama åt ekonomin i högkonjunktur
            och stimulera i lågkonjunktur. Vad regeringen nu gör och Per-Ola
          </note>
          <note>
            Eriksson försvarar innebär jättelika sparstimulanser som knappast
            leder till att vi får en sund efterfrågan på den svenska arbetsmarknaden.
          </note>
          <note>
            Det leder i sin förlängning till arbetslöshet. Det borde i det
            läget vara rimligt om centern har någon mening om detta.
          </note>
          <note>
            I utskottsbetänkandet kritiserar utskottsmajoriteten vänsterpartiet
            för att vårt förslag till anslag för höja pensionstillskottet
            för de sämst ställda pensionärerna inte skulle ge några tillväxtmöjligheter.
            Per-Ola Eriksson har år efter år sagt att fattigpensionärerna
            skulle få minst
          </note>
          <note>
            90 000 kr. framöver. Alla har väl haft den föreställningen att
            centerpartiet skulle se till att fattigpensionärerna skulle få
            det bättre.
          </note>
          <note>
            När vänsterpartiet så kommer med ett ynka litet förslag om att
            i tre etapper öka pensionstillskottet till ett helt basbelopp
            är det plötsligt inte alls förenligt med den politiken. Får ni
            slakta allt i er egen politik, Per-Ola Eriksson? Är det målet
            en låg inflation som tydligen får råda över hela politiken?
          </note>
          <note>
            Nu skröt Per-Ola Eriksson över att regeringens politik kommer
            de handikappade till del. Jag har på arbetsförmedlingen upptäckt
            att just de handikappade har det som allra svårast i detta läge
            om man inte skapar arbete. Far inte de handikappade oerhört illa
            framöver med denna stora arbetslöshet, Per-Ola Eriksson?
          </note>
          <note>
            Samma sak är det med kommunerna. Hur kan centern och Per-Ola
            Eriksson försvara en politik som i grunden raserar en stor del
            av många kommuners möjligheter att ha en välfärd och en rättvis
            fördelning? Jag är förundrad.
          </note>
          <note type="speaker">
            Anf. 10 PER-OLA ERIKSSON (c) replik:
          </note>
          <note>
            Fru talman! Jag vet inte om Lars-Ove Hagberg nickade till en
            stund under mitt inledningsanförande då jag talade om full sysselsättning.
            Om han nu gjorde det skall jag be att få upprepa vad jag sade:
            Arbetslöshet får inte vara ett medel i den ekonomiska politiken.
            Den principen slås fast både i regeringsdeklarationen och finansplanen.
            Det är en princip och ett mål som vi arbetar för i regeringen
            och i denna kammare.
          </note>
          <note>
            En del i att skapa arbete åt alla i alla delar av landet är att
            öka ansträngningarna för att få fart på investeringarna i de mindre
            och medelstora företagen. Det är genom en bättre näringspolitik
            --
          </note>
          <note>
            inte genom den storskaliga statligt baserade företagspolitiken
            som Lars-Ove Hagberg med förkärlek bekänner sig till -- och satsningen
            på mindre och medelstora företag med nya produkter med konkurrenskraft
            som vi kan tävla med andra företag på världsmarknaden.
          </note>
          <note>
            Det handlar också om att vi satsar mer på regionalpolitiken.
            Resurserna till regionalpolitiken räknas upp med 13 %, vill jag
            minnas. Dessutom sänks arbetsgivaravgifterna i en större del av
          </note>
          <note>
            Norrlands inland. Detta sker i syfte att skapa arbete åt människor
            i regionalt utsatta områden.
          </note>
          <note>
            Reduceringen av vissa skatter och avgifter för företagen sker
            med fördelningspolitiska motiv.
          </note>
          <note>
            Enbart genom att få konkurrenskraftiga företag kan vi få jobb
            till löntagarna och trygga arbetstillfällen som kan skapa förutsättningar
            för andra åtgärder i samhället. Vi får resurser till utbildning,
            till att klara barnomsorgen, sjukvården och mycket annat.
          </note>
          <note>
            Slutligen till frågan om pensionerna. En arbetsgrupp arbetar
            för närvarande med ett förslag till att reformera pensionssystemet.
            I detta arbete kommer också hela grundpensionssystemet att beaktas.
            Jag är övertygad om att Lars-Ove Hagberg kommer att bli mycket
            tillfreds när resultatet av arbetet presenteras.
          </note>
          <note type="speaker">
            Anf. 11 LARS-OVE HAGBERG (v) replik:
          </note>
          <note>
            Fru talman! Om jag nickade till så slog Per-Ola
          </note>
          <note>
            Eriksson dövörat till. Jag frågade hur det var med konjunkturpolitiken.
            Hur var det med partiledaren
          </note>
          <note>
            Olof Johanssons uttalanden? Det är egentligen en skam att man
            inte kan gå fattigpensionärerna till mötes i en sådan liten grad
            i detta läge när de har drabbats negativt av skatteomläggningen
            och har en mycket pressad situation.
          </note>
          <note>
            Sedan till frågan om principer. Principer i all ära, men drar
            man i det här pressade arbetsmarknadsläget där kommunerna har
            mycket stora uppgifter förutom de ordinarie in dessa pengar, kommer
            de områden som Per-Ola Eriksson ville värna om att drabbas. De
            reala resurser i form om människor som vill in på dessa områden
            hindras av den politik som regeringen nu företräder.
          </note>
          <note>
            Min förkärlek för stora företag är mycket begränsad. Jag ser
            till den privatisering som skall ske framöver och det riskkapital
            som finns i
          </note>
          <note>
            Sverige. Om man skall sälja ut statliga företag, måste man låsa
            in en del riskkapital för friska nya investeringar i infrastruktur
            i statens regi. Dessa saker ställs emot varandra. Det Per-Ola
            Eriksson säger är att man skall sälja ut de statliga företagen,
            och då försvinner pengarna till de friska nya framtidsinvesteringarna
            i infrastruktur från småspararna och de andra som skall spara.
            Vi måste ha plats för båda dessa saker. Detta är en ganska bakvänd
            politik.
          </note>
          <note>
            Som jag ser det har regionalpolitiken för närvarande igen större
            framgång.
          </note>
          <note>
            Regionalpolitiken består i dag i stort sett bara av stöd. I dag
            bestäms regionalpolitiken, Per-Ola
          </note>
          <note>
            Eriksson, av var de stora företagen vill lokalisera sig.
          </note>
          <note type="speaker">
            Anf. 12 LARS TOBISSON (m):
          </note>
          <note>
            Fru talman! Allan Larssons beramade vändpunkt infann sig inte
            ens under förra årets sista kvartal. I
          </note>
          <note>
            jämförelse med den förhållandevis måttliga nedgång som inträffade
            utomlands blev 1991 från svensk synpunkt riktigt uselt. Totalt
            krympte vår ekonomi med drygt 1 %. Industriproduktionen minskade
            med 5,5 %, och näringslivets investeringar sjönk nästan 15 %.
            Mot den bakgrunden är det inte underligt att arbetslösheten steg
            kontinuerligt under året. Därmed utfärdades det slutliga underbetyget
            till den tredje vägens politik.
          </note>
          <note>
            Även om vi nu har en ny borgerlig regering, är den gällande statsbudgeten
            tillkommen under socialdemokratiskt styre och kommer faktiskt
            att fortsätta att vara så fram till den 1 juli i sommar.
          </note>
          <note>
            Även det budgetförslag som vi i vår behandlar här i riksdagen
            bär i stora delar prägeln av att ha förberetts före valet. Dessa
            institutionellt inbyggda förseningar gör det inte särskilt lätt
            att snabbt ge en i övrigt trögmanövrerad skuta ny kurs och bättre
            fart. Med de givna förutsättningarna får arbetet med att omstrukturera
            Sveriges ekonomi sägas ha kommit i gång på ett bra sätt. Nu gäller
            det för regering och riksdag att fullfölja med kraft och konsekvens.
          </note>
          <note>
            Utifrån får vi inte mycket draghjälp. Den väntade uppgången i
            USA och Storbritannien dröjer samtidigt som en avmattning satt
            in i Japan och
          </note>
          <note>
            Tyskland. Tillväxten i OECD-länderna väntas ändå bli 1,5 % i
            år och 2,5 % nästa år. Men det räcker inte för att redan 1992
            lyfta utvecklingen av den av strukturella svagheter plågade svenska
            ekonomin över nollstrecket. Till industrikrisen kommer nu en byggkris
            som förvärrar problemen inom det finansiella systemet och som
            driver upp arbetslösheten ytterligare.
          </note>
          <note>
            Svårigheterna är av en sådan art att de inte kan avhjälpas med
            några enkla grepp. Den borgerliga regeringspolitiken syftar till
            att återupprätta
          </note>
          <note>
            Sverige som tillväxt- och välfärdsnation. Det förutsätter att
            konkurrenskraften förbättras genom att prisutvecklingen och kostnadsnivån
            pressas ned.
          </note>
          <note>
            Därtill måste utvecklingskraften i ekonomin frigöras. Det är
            dessutom viktigt att även kortsiktiga åtgärder ligger i linje
            med den långsiktiga strategin.
          </note>
          <note>
            Mottagandet av årets finansplan har på det hela taget blivit
            gott. Räntenivån justeras nedåt, och på aktiebörsen har hittills
            i år en viss uppgång noterats. Dessa försiktiga utslag av tillförsikt
            inför framtiden kan säkert också hänföras till att budgetförslaget
            med den där föreslagna besparingsramen helt och fullt har godkänts
            av finansutskottets majoritet.
          </note>
          <note>
            I den aktuella bild av ekonomin som onekligen domineras av kristecken
            kan dessutom nu vissa ljuspunkter urskiljas. Sålunda ger utrikeshandeln
            ett bättre utfall än väntat. Även om detta till stor del är en
            följd av den låga aktiviteten i ekonomin, medför det sjunkande
            underskottet i bytesbalansen att upplåningsbehovet utomlands avtar.
            Inflationen ligger nu snarast under europeisk genomsnittsnivå,
            vilket betyder att medborgarna även med mycket begränsade löneökningar
            får förbättrade disponibla inkomster. Med tanke på alla rapporter
            om utbrett elände och stigande nöd i det svenska samhället finns
            det anledning att besinna att den privata konsumtionen fortfarande
            växer -- om än långsamt -- och att hushållen dessutom finner det
            möjligt att öka sitt sparande. Den sistnämnda förändringen bidrar
            naturligtvis till att underlätta finansieringen av budgetunderskottet,
            eftersom det i allt väsentligt kan ske på hemmaplan och i egen
            valuta.
          </note>
          <note>
            Liksom regeringen säger sig Socialdemokraterna i sin partimotion
            och i reservationen till finansutskottets betänkande på lång sikt
            vilja minska de offentliga utgifternas andel av bruttonationalprodukten
            och sänka skattetrycket.
          </note>
          <note>
            Men dessförinnan skall den inhemska efterfrågan stimuleras genom
            att de offentliga utgifterna tillåts öka. Konsekvensen i det resonemanget
            blir ju inte precis klarare av att man sedan med hjälp av skattehöjningar
            påstår sig få fram ett budgetunderskott som är mindre än vad som
            redovisas i finansplanen.
          </note>
          <note>
            Fru talman! I den här andan höll Hans Gustafsson en plädering
            för mer byggande. Jag måste fråga
          </note>
          <note>
            Hans Gustafsson vad det är som skall byggas. Är det kontor? De
            står tomma runt om i landet. Är det varuhus? Jag tror att de håller
            på att utrymmas på åtskilliga håll också. Är det industrilokaler?
            Ja, det kan hända, eftersom de ofta är skräddarsydda. Men det
            finns också gott om tomma sådana. Är det kommunalhus? Jag tror
            inte det heller. Den expansionen har vi bakom oss. Man kan alltid
            tala om att offentliga lokaler behöver underhållas, men då kommer
            frågan vem som betalar i dessa tider.
          </note>
          <note>
            Naturligtvis skall vi satsa på infrastrukturen, men det är inte
            som på 30-talet när man skickade ut folk med spadar och spett.
            Det gick åt mycket arbetskraft. Nu är det stora, tunga och komplicerade
            maskiner. De skall sysselsättas. Det är bra. Vi arbetar på det.
            Men det kan kanske inte bli så mycket bot mot arbetslösheten.
          </note>
          <note>
            När det gäller bostäderna har vi den högsta boendekonsumtionen
            i världen. Det gäller både yta och standard. Det har drivits fram
            med subventioner i socialdemokratisk politik under många år. Beslutet
            att dämpa den här överkonsumtionen togs redan i skattereformen
            som
          </note>
          <note>
            Socialdemokraterna ju stod bakom. Man fortsatte ändå att driva
            på bostadsbyggandet långt över de
          </note>
          <note>
            35 000--40 000 lägenheter om året som Hans
          </note>
          <note>
            Gustafsson anger som en norm mitt i överhettningen i slutet på
            80-talet. Vem skall nu bygga bostäder när vi snabbt går mot ett
            växande lägenhetsöverskott? Vem tar på sig detta? Vem bygger över
            huvud taget en fastighet när man vet att värdet när den står färdig
            är betydligt lägre än produktionskostnaden?
          </note>
          <note>
            Socialdemokraterna håller fast vid sitt räntelånesystem. Jag
            vill påstå att det är de absolut sämsta förutsättningar som nu
            råder, med låg inflation och mycket hög nominell ränta, för att
            gå in på räntelånesystem. Det borgar för mycket stora statsutgifter
            för de realräntebidrag som sedan skulle följa.
          </note>
          <note>
            Det är intressant att notera att när vi nu arbetar med utformningen
            av ett nytt bostadsfinansieringssystem finns det inte någon på
            marknaden, inte ens hyresgästernas organisationer, som vill ha
            det räntelånesystem som Hans
          </note>
          <note>
            Gustafsson ser som lösningen.
          </note>
          <note>
            Nej, Hans Gustafsson, den paroll som uttalades av finansutskottets
            vice ordförande om att det inte blir fart på Sverige utan fart
            på byggsektorn, vill jag vända på. Utan fart på Sverige blir det
            ingen fart på byggsektorn. Det är i den ändan vi måste börja.
          </note>
          <note>
            Det förvånar mig att så mycket utrymme ägnas åt byggfrågorna,
            när det ändå är i industrin som friställningarna sedan länge pågår.
            Det är där vi behöver få i gång verksamheten.
          </note>
          <note>
            Fru talman! Det framgår tydligt av det arbete vi haft med finansplanen
            i finansutskottet att
          </note>
          <note>
            Socialdemokraterna är ovana att uppträda som oppositionsparti.
            Redovisningen av det egna budgetalternativets ekonomiska effekter
            är mycket ofullständig. Man avvisar besparingar som ingår i regeringens
            budgetförslag, t.ex. gentemot kommunerna, men låter inte detta
            påverka sitt eget budgetsaldo. Dessutom upprepas illusionsnumret
            att dra in fem miljarder kronor från Stadshypotek, vilket -- utöver
            den utmanande konfiskation åtgärden var redan när den fördes fram
            förra våren -- nu framstår som ett attentat mot detta utsatta
            kreditinstituts överlevnadsmöjligheter. Vi har just berört svårigheterna
            inte minst när det gäller bostadsfinansieringen, men också övrig
            fastighetsfinansiering, som Stadshypotek numera ägnar sig åt.
          </note>
          <note>
            I verkligheten är det socialdemokratiska budgetalternativet --
            trots höjda skatter på sparande och företagande -- avsevärt svagare
            än det budgetförslag som en majoritet i finansutskottet ställt
            sig bakom. Skulle deras expansiva, men samtidigt investeringsfientliga,
            politik vinna gehör kommer valutaoron med åtföljande räntehöjningar
            som ett brev på posten.
          </note>
          <note>
            I stället gäller det nu att beslutsamt gå vidare på den av regeringen
            inslagna vägen. De långsiktiga målen får inte äventyras genom
            socialdemokratiskt inspirerade avsteg som ger felaktiga signaler.
            Inom denna ram skall sedan allt göras för att lindra effekterna
            av konkurser och friställningar. Men alla berörda -- bl.a. bankfolk,
            byggföretag och bypolitiker -- måste lära sig att det inte i längden
            går att upprätthålla, och än mindre förbättra, den levnadsstandard
            vi vant oss vid i Sverige om vi inte får i gång den ekonomiska
            tillväxten. Detta är och måste förbli det allt överskuggande målet.
          </note>
          <note>
            Den viktigaste politiska uppgiften de närmaste åren blir att
            förbereda inträdet i den europeiska gemenskapen genom skattesänkningar
            och andra åtgärder som stärker Sveriges konkurrensförmåga i vid
            mening. Uppmuntrande tecken har redan börjat framträda utomlands
            på att den borgerliga regeringens kursomläggning väckt intresse
            för investeringar i vårt land. Eftersom utflödet av svenskt placeringskapital
            till andra länder samtidigt har avtagit och bytesbalansen som
            nämnts förbättrats, ser utvecklingen av basbalansen, basic balance
            med en teknisk term, inte alls lika skrämmande ut som under de
            socialdemokratiska regeringsåren. Det är i stort sett som det
            skall vara, i balans. Inom kort lämnar regeringen en redovisning
            för vilka ytterligare åtgärder på skattesidan som krävs för den
            ofrånkomliga anpassningen till förhållandena i vår omvärld. Först
            på listan står bl.a. omläggning av energibeskattningen och avskaffande
            av kilometerskatten.
          </note>
          <note>
            Den nödvändiga övergången från en höginflationstill en låginflationsekonomi
            har i Sverige fördjupat den recession som i mildare form drabbat
            även omvärlden. Det finns naturligtvis alltid en risk att en sådan
            deflationsprocess urartar i regelrätt depression. Det främsta
            hotet just nu kommer från påfrestningarna på det finansiella systemet.
            Förra årets kreditförluster på uppemot 50 miljarder kronor väcker
            farhågor för att vi är på väg in i en norsk situation, men utan
            detta lands oljeinkomster, vilka där gjort det möjligt för staten
            att nödtorftigt hålla de finansiella företagen under armarna.
          </note>
          <note>
            Liksom i vårt grannland härrör problemen här hemma i stor utsträckning
            från fastighetssidan. En viktig uppgift blir därför att försöka
            skapa ett golv mot vilket värdefallet kan bottna.
          </note>
          <note>
            Händelseutvecklingen visar det orimliga i påståendet att skatten
            på fastigheter alltid kan höjas, eftersom dessa inte kan försvinna
            utomlands. Men fastighetskapitalet kan uppenbarligen försvinna,
            och även den verksamhet som fastigheterna är avsedda för.
          </note>
          <note>
            Det är naturligtvis alldeles orimligt att vi ännu under 1992
            har en tillfällig förhöjning av fatighetsskatten på kommersiella
            lokaler i syfte att -- som det hette när den beslutades -- dämpa
            den spekulativa värdestegringen. Det är ett utomordentligt exempel
            på hur svårt det är att bedriva aktiv konjukturpolitik med skattevapnet
            som instrument. Även om denna extra pålaga upphör vid nästa årsskifte,
            blir det i längden omöjligt att som nu ta ut en hög fastighetsskatt
            på lokaler som står outhyrda och därför inte ger några intäkter.
            Jag utgår ifrån att regeringen återkommer till dessa frågor senast
            i kompletteringspropositionen.
          </note>
          <note>
            Fru talman! Samtidigt som jag än en gång understryker vikten
            av att det besparingsprogram som återfinns i regeringens budgetproposition
            passerar riksdagsbehandlingen ograverat, yrkar jag bifall till
            hemställan i finansutskottets betänkande nr 20 i dess helhet.
          </note>
          <note type="speaker">
            Anf. 13 HANS GUSTAFSSON (s) replik:
          </note>
          <note>
            Fru talman! Lars Tobisson sade att den kraftigt ökande arbetslösheten
            som man kunnat konstatera under senare tid är det verkliga och
            slutliga beviset på ett misslyckande för den tredje vägens politik.
          </note>
          <note>
            Då måste jag fråga Lars Tobisson hur det är i
          </note>
          <note>
            Danmark, Finland, Tyskland, Holland, Belgien,
          </note>
          <note>
            Frankrike och England som har en dubbelt så hög, och ibland tre
            gånger så hög, arbetslöshet som vi.
          </note>
          <note>
            Beror det på att de också fört tredje vägens politik eller har
            de det så dåligt för att vi för tredje vägens politik? Det skulle
            vara intressant att få höra hur det hänger ihop. Sanningen är
            den att den tredje vägens politik har lett fram till att vi har
            den lägsta arbetslösheten, inte den högsta som Lars Tobisson försökte
            göra gällande.
          </note>
          <note>
            Sedan säger Lars Tobisson att han med tillfredsställelse har
            konstaterat att även
          </note>
          <note>
            Socialdemokraterna så småningom vill minska den offentliga sektorns
            utgifter. Det är alldeles riktigt, men vi vill inte göra som Lars
            Tobisson tycker att man skall göra och först sänka skatterna och
            sedan se efter hur man skall få ner utgifterna. Vi vill börja
            i den andra ändan och sträva efter att effektivisera, rationalisera
            och förbättra den offentliga sektorn för att därigenom möjligen
            skapa ett utrymme för att sänka skatterna. Det är skillnaden.
          </note>
          <note>
            Sedan återkom Lars Tobisson till frågan om vem som skall bygga
            och vem som skall betala. Bostäder är investeringar som det tar
            75--100 år att förbruka.
          </note>
          <note>
            Man kan inte ha ett bostadsbyggande som avgörs i sexmånadersintervaller.
            Man måste ha ett ganska långsiktigt perspektiv på den verksamheten
            och försöka att skaffa sig en långsiktig uppfattning. Då uppstår
            problemet att vi ibland kommer att ha tomma lägenheter och ibland
            en överefterfrågan på lägenheter.
          </note>
          <note>
            Lars Tobisson frågade, om jag uppfattade honom rätt: Vem skall
            då betala? Att bygga innebär kostnader i samhället för hus, fabriker
            och andra anläggningar som skall förräntas, värmas upp och underhållas.
            Vem som betalar den kostnaden är en fördelningspolitisk fråga.
            Samhällskostnaden är precis lika stor, om vi låter den som sist
            efterfrågar huset betala hela kostnaden eller om vi fördelar den.
          </note>
          <note>
            Enda sättet att bli av med denna samhällskostnad är att sluta
            bygga, sluta att underhålla fastigheterna, sluta att förränta
            dem. Så fort vi investerar i framtiden får vi denna kostnad, och
            det är en fördelningspolitisk fråga hur denna kostnad skall betalas.
          </note>
          <note>
            Det är orimligt, Lars Tobisson, att den som i dag går ut på marknaden
            och efterfrågar en bostad skall förränta ett belopp som är 10--20
            gånger större än det som vi behöver förränta som byggde hus på
            60-
          </note>
          <note>
            talet. Därför behövs ett system för att omfördela kostnaderna,
            om vi skall kunna upprätthålla ett byggande.
          </note>
          <note type="speaker">
            Anf. 14 LARS TOBISSON (m) replik:
          </note>
          <note>
            Fru talman! Hans Gustafsson började med att referera till Danmark
            och Storbritannien och talade om hög arbetslöshet där. Danmark
            är, tycker jag, ett bra exempel. Låt mig påminna om hur det gick
            till när den borgerliga regeringen fick ta över.
          </note>
          <note>
            Ekonomin var så misskött av Socialdemokraterna att Anker Jörgensen
            t.o.m. fick ge upp, och han gjorde det utan strid, utan att begära
            nyval. Han lämnade över och sade: Försök att klara av det här!
          </note>
          <note>
            Det har tagit lång tid, men man beskriver nu
          </note>
          <note>
            Danmark som det verkligt lyckade exemplet på restaurering av
            en usel ekonomi. Så dålig är inte
          </note>
          <note>
            Sveriges ekonomi. Så skuldsatta utomlands är vi inte. Men jag
            tycker att det är väl värt att studera
          </note>
          <note>
            Danmark som ett exempel på hur lång tid det kan ta att råda bot
            på en hög arbetslöshet, skapad genom en felaktig socialdemokratisk
            politik.
          </note>
          <note>
            Sedan säger Hans Gustafsson att han vill visst minska de offentliga
            utgifterna men inte som moderaterna först sänka skatterna. Nej,
            vad
          </note>
          <note>
            Socialdemokraterna vill göra är att först öka utgifterna som
            en förberedelse för att sänka dem.
          </note>
          <note>
            Jag kan inte få det att gå ihop. Hur kan
          </note>
          <note>
            Socialdemokraterna tro att skatterna kan höjas med nära tio miljarder
            1993? Går det att beskatta
          </note>
          <note>
            Sverige ur krisen? Hur kan man tro att vi råder bot på Sveriges
            problem genom att höja subventioner, bidrag och andra offentliga
            utgifter med minst lika mycket?
          </note>
          <note>
            Om det vore höjda skatter och ökade offentliga utgifter som satte
            fart på tillväxten och sysselsättningen, skulle vi inte ha några
            problem i vårt land, utan då skulle ekonomin blomstra. Men så
            är det som bekant inte. Tvärtom är detta slags politik orsaken
            till våra problem, och därför är det så nödvändigt att sänka skatter
            och att skapa utrymme för det genom att minska de offentliga utgifterna
            och avreglera.
          </note>
          <note>
            Sedan kommer Hans Gustafsson tillbaka till det som är favoritämnet
            för dagen: bygga, framför allt bygga bostäder. Jag upprepar att
            vi har med subventioner, inspirerade av socialdemokraterna, drivit
            fram en överkonsumtion av boende som ni socialdemokrater ingrep
            mot genom utformningen av skattereformen. Den gjorde det relativt
            sett dyrare att bo, och människor har börjat anpassa sig till
            detta genom att inte efterfråga större, dyrare bostäder i den
            utsträckning som skedde tidigare.
          </note>
          <note>
            Vi skall ha klart för oss att det inte räcker med att sysselsätta
            ledig arbetskraft genom att bygga.
          </note>
          <note>
            Sedan skall fastigheterna hållas i gång, som sagt, i hundra år.
            Driften skall betalas, och vi kan inte hålla en högre boendestandard
            i vårt land än vad människor är beredda att själva betala och
            göra det med sina egna inkomster.
          </note>
          <note type="speaker">
            Anf. 15 HANS GUSTAFSSON (s) replik:
          </note>
          <note>
            Fru talman! På min fråga hur tredje vägens politik i Sverige
            kunde skapa en två tre gånger så stor arbetslöshet i England,
            i Danmark och på andra håll svarade Lars Tobisson att det var
            så förfärligt uselt i Danmark, därför att man hade haft en socialdemokratisk
            regering, och att det har tagit så väldig tid att reparera skadorna.
          </note>
          <note>
            Jag vet att det tar lång tid. Jag vet hur det var när vi övertog
            en usel ekonomi efter er 1982. Det tog åtta--nio år att reparera,
            och det gjorde vi samtidigt som vi sett till att arbetslösheten
            har hållit sig på en unikt låg nivå.
          </note>
          <note>
            Att ta arbetslösheten i Sverige, som har den högsta sysselsättningen
            i världen, som ett uttryck för ett misslyckande av tredje vägens
            ekonomiska politik, när alla avancerade industriländer runt omkring
            oss har två eller tre gånger så hög arbetslöshet, är med förlov
            sagt ett ovanligt illa valt argument från Lars
          </note>
          <note>
            Tobissons sida.
          </note>
          <note>
            Låt mig sedan fortsätta med det som Lars Tobisson tog upp senast,
            huruvida det var byggandet som skulle få fart på Sverige eller
            om det var industrin som borde sätta fart på byggandet. Det är
            den gamla diskussionen om hönan och ägget, så att säga.
          </note>
          <note>
            Situationen är den, Lars Tobisson, att i Sverige är
          </note>
          <note>
            80 % av byggandet på något sätt samhällsanknutet.
          </note>
          <note>
            40 % är kommuner och staten, 40 % är bostadsbyggandet och 20
            % är det övriga. Därför är byggandet så oerhört beroende av den
            hållning som vi intar, medan näringslivet inte befinner sig i
            det läget utan har andra utgångspunkter. Därför är det både vår
            skyldighet och vår möjlighet att skapa förutsättningar för byggandet.
          </note>
          <note>
            Det behöver byggas, och byggnader behöver underhållas. Det finns
            ett ''underhållsberg'' på den kommunala sidan när det gäller bostäderna.
            Det går inte att försvara att låta 17--20 % gå arbetslösa och
            betala ut miljarder i arbetslöshetsunderstöd, när det finns nyttiga
            ting att göra.
          </note>
          <note>
            Min tid är ute, så jag skall be att få återkomma vid senare tillfälle.
          </note>
          <note type="speaker">
            Anf. 16 LARS TOBISSON (m) replik:
          </note>
          <note>
            Fru talman! Det är häpnadsväckande att höra Hans
          </note>
          <note>
            Gustafsson säga att han vet att det tar tid att reparera misstag
            i ekonomin, för det tog nio år för
          </note>
          <note>
            Socialdemokraterna att göra det efter den borgerliga regeringsperioden.
            Menar verkligen
          </note>
          <note>
            Hans Gustafsson att den ekonomi som ni överlämnade till oss efter
            senaste valet -- och som människor uppenbarligen hade insett inte
            höll -- var någonting som var reparerat och satt i stånd igen?
          </note>
          <note>
            Det är ju fullkomligt omöjligt att föreställa sig att det kan
            vara uppfattningen, när vi har en negativ tillväxt i landet sedan
            åtskillig tid tillbaka och under överblickbar tid. Kom ihåg att
            arbetslösheten hade börjat stiga långt före regeringsskiftet i
            höstas. Vi hade förutsagt att det skulle ske.
          </note>
          <note>
            Vi vet att arbetslöshet kommer sent i det ekonomiska förloppet.
            Vi såg redan i slutet av 80-
          </note>
          <note>
            talet att den politik som Socialdemokraterna förde måste leda
            till ökad arbetslöshet, större än vad vi har upplevt tidigare
            i modern tid, och vi har blivit sannspådda. Arbetslösheten fortsätter
            att växa även sedan nu politiken lagts om, och tyvärr kommer det
            att dröja innan den tillväxt som kommer förmår att absorbera den
            strukturella arbetslöshet som uppkommit.
          </note>
          <note>
            Vi skall göra allt för att lindra svårigheterna för dem som drabbas,
            men vi kommer inte att återfalla i en politik som stimulerar efterfrågan,
            för att få till stånd konstlade jobb. Det är utbudssidan som skall
            frigöras, och det sker genom förbättrad konkurrenskraft, genom
            att vi satsar på utvecklingskraften. Det är den vägen, genom en
            expansion av naturliga jobb, som vi kan råda bot på arbetslösheten.
          </note>
          <note>
            Sedan måste jag återkomma till hur ni hanterar er oppositionspolitik.
          </note>
          <note>
            Ni tvingades mot slutet av er regeringstid till en omläggning:
            sänkta marginalskatter, sänkt kompensation i sjukförsäkringen,
            kommunalt skattestopp, inställd förtida avveckling av kärnkraften,
            närmande till EG, anknytning av kronan till ecun. Allt detta var
            bra, men det var borgerlig politik. Finansministern fick avvisa
            propåer från LO om att stimulera ekonomin från efterfrågesidan.
          </note>
          <note>
            Men nu när ni Socialdemokrater är i opposition är det dags igen.
            Då kan ni inte hålla er. Ni är medvetna om att den politik regeringen
            för är den enda vägen. Men det måste framstå som om ni har något
            eget att komma med och att ni snabbt kan råda bot på de problem
            ni själva har skapat. Därför blir det denna politik som är så
            full av motsägelser.
          </note>
          <note>
            Jag vill citera ur det pressmaterial ni har skickat ut:
          </note>
          <note>
            ''Politiken skall inriktas på att successivt sänka de offentliga
            utgifternas andel av BNP. Det kräver ett fortsatt arbete med att
            effektivisera de offentliga verksamheterna och de offentliga utgiftssystemen.
          </note>
          <note>
            En sådan politik skapar möjligheter att på sikt sänka skattetrycket.''
          </note>
          <note>
            Jättebra! Men så kommer det: ''Mot den bakgrunden bör en ökning
            av de offentliga utgifterna med 1 % 1993 vara en väl avvägd nivå.''
          </note>
          <note>
            Det här säger väl allt om hur Socialdemokraternas politik håller
            ihop.
          </note>
          <note>
            Talmannen anmälde att Hans Gustafsson anhållit att till protokollet
            få antecknat att han inte ägde rätt till ytterligare replik.
          </note>
          <note type="speaker">
            Anf. 17 LARS-OVE HAGBERG (v) replik:
          </note>
          <note>
            Fru talman! Jag blev nyfiken när Lars Tobisson i sitt svar till
            Hans Gustafsson sade att det inte är byggandet som är intressant
            utan industrin. Det är där arbetena förloras. Lars Tobisson talade
            om att pressa prisnivåerna och kostnaderna och från någonstans
            frigöra utvecklingskraften.
          </note>
          <note>
            Då blev jag nyfiken. På vilket sätt frigörs denna utvecklingskraft
            och vad består den av? Är det en utvecklingskraft som å ena sidan
            kräver ännu lägre löner och ännu högre vinster? Eller är det en
            utvecklingskraft som å andra sidan kräver en oerhört vidare kompetens
            i samhället -- inte bara av några få utan av många? Eller är det
            en utvecklingskraft som anser att arbetslivet skall vara organiserat
            inom denna industri?
          </note>
          <note>
            Det här handlar ju ändå om att vi har en strukturkris i dag,
            som bl.a. beror på den tredje vägens politik och inlåsningseffekt.
            Nya impulser och idéer kommer fram. Vad skall de baseras på?
          </note>
          <note>
            Vad är drivkraften till dessa nya investeringar framöver, Lars
            Tobisson?
          </note>
          <note>
            Vad hör jag då från regeringen? Det är ju Lars
          </note>
          <note>
            Tobissons egna turboministrar. En skall till varje pris sänka
            skatterna -- dvs. skatteministern.
          </note>
          <note>
            Man funderar ibland om det över huvud taget finns några begränsningar.
            Per-Ola Eriksson sade nyss att regeringens avvägning av att sänka
            skatterna skulle göras med en viss finess med beaktande av hur
            omgivningen såg ut. Men när man får höra dessa ministrar är allt
            rakt fram. Skatterna skall sänkas. Lars Tobisson säger själv att
            det gäller en anpassning till EG. Då blir man fundersam och undrar
            om det ändå inte handlar om sänkta arbetsgivaravgifter och den
            interna devalveringen, som Moderaterna för fram. Är detta utvecklingskraften?
            Det här borde vi diskutera eftersom det är det verkligt viktiga.
            Det vore oerhört bra att få svar på vad denna utvecklingskraft
            är.
          </note>
          <note>
            En annan fråga som verkligen är intressant gäller utförsäljningen
            av statliga företag. De är inte på något sätt misskötta på marknaden.
            Här är det fråga om ideologiska skäl. Vad innebär detta för signaler?
            Skall man satsa i statliga företag som redan fungerar, i stället
            för att ta igen den förlorade tiden i industrin? I stället kör
            en av ministrarna stenhårt på linjen om utförsäljning. Det måste
            i det här läget utgöra en felaktig signal som inte kan gynna Sverige
            som industrination -- oavsett om
          </note>
          <note>
            Sverige är med i EG eller står utanför.
          </note>
          <note type="speaker">
            Anf. 18 LARS LEIJONBORG (fp):
          </note>
          <note>
            Fru talman! Styrkan i regeringens politik är, som har påpekats,
            överensstämmelsen mellan de långsiktiga målen och de kortsiktiga
            åtgärderna.
          </note>
          <note>
            Det finns en påtaglig brygga mellan de långa och de korta perspektiven.
            Det gäller aktörernas tilltro till den ekonomiska politiken. Investerare
            och placerare har många gånger blivit besvikna och lurade av den
            ekonomiska politiken. De har trott på försäkringar om en stram
            finanspolitik som skulle hålla kostnadsutvecklingen under kontroll
            --
          </note>
          <note>
            men de har blivit lurade. De har trott på försäkringar om att
            kronan inte skall devalveras --
          </note>
          <note>
            men de har blivit lurade.
          </note>
          <note>
            Det här har lett till en utbredd misstro mot svensk ekonomisk
            politik. Det betalar vi nu ständigt för genom en högre ränta i
            Sverige, som innehåller en inte obetydlig riskpremie.
          </note>
          <note>
            Om man för en ekonomisk politik som bygger på resonemanget att
            visserligen behövs sänkta skatter, de skall sänkas så småningom,
            men först skall de höjas, och visst behövs det bättre kontroll
            över de offentliga utgifterna, de skall sänkas, men först höjs
            de, minskar tilltron och därmed ökar också risken för räntechocker.
          </note>
          <note>
            I det här perspektivet, när jag hör Hans Gustafsson och andra
            Socialdemokrater, kommer jag närmast att tänka på Döbeln vid Jutas
            som bad om en medicin ''som gör mig för i morgon sjufalt värre,
            men hjälper mig i dag på mina ben''. Den medicinen behöver vi
            inte. Styrkan är att vi nu har kraft att ta steg mot de nödvändiga
            långsiktiga målen.
          </note>
          <note>
            Hans Gustafsson började med att säga att Sverige har stora problem.
            Sverige är nu inne i en konjunkturnedgång. Jag noterade att i
            en av sina senaste repliker sade han att socialdemokraterna behövde
            åtta nio år för att reparera svensk ekonomi efter de borgerliga
            regeringsåren. Han frammanar bilden att 1990--1991 var problemen
            lösta i svensk ekonomi. Sanningen är ju den motsatta. I själva
            verket har det under lång tid funnits grundläggande problem i
            svensk ekonomi. Mot slutet av 1980-talet och början av 1990-talet
            blev de alltmer påtagliga.
          </note>
          <note>
            Sverige har under lång tid haft en sämre växtkraft i ekonomin
            än andra länder. Den upphörde helt de senaste åren. Sverige har
            haft stora bytesbalansunderskott, även under de år världskonjunkturen
            var lysande och nästan allt som tillverkades gick att sälja till
            hyggliga priser. Även då, med undantag för något enda år, hade
            Sverige underskott i bytesbalansen. Hela tiden led landet under
            förväntningar om devalvering. Marknaderna fruktade risken att
            svenska politiker skulle fatta beslut om devalvering. Ett tecken
            på dessa problem var att Sverige nästan oavbrutet hade en högre
            inflation än andra länder.
          </note>
          <note>
            Det är därför viktigt att komma ihåg att Sveriges problem inte
            är lågkonjunkturen.
          </note>
          <note>
            Lågkonjunkturen är ett av problemen. Men lågkonjunkturen förstärks
            av de mera djupgående problemen.
          </note>
          <note>
            Det finns en och annan ljusglimt i svensk ekonomi som har påpekats
            här. Men jag menar att den ojämförligt viktigaste ljuspunkten
            är att Sverige har en regering med en trovärdig ekonomisk strategi
            och med styrkan att genomföra denna strategi. Den politiken bygger
            inte på några besvärjelser om imaginära vändpunkter, utan den
            bygger på handfasta förändringar i svensk ekonomi i marknadsekonomisk
            riktning.
          </note>
          <note>
            Nu fullföljer vi först och främst de strukturförändringar som
            vi tvingade den socialdemokratiska regeringen att initiera redan
            under förra valperioden. Lars Tobisson räknade nyss upp dem. Vi
            fullföljer den EG-ansökan som
          </note>
          <note>
            Ingvar Carlsson lämnade in. Vi fullföljer intentionerna i skattereformen
            genom att fortsätta att sänka skattesatser som är tillväxthämmande.
          </note>
          <note>
            Vidare reformerar vi sjukersättningen. Vi följer upp ecu-anslutningen
            med en nödvändig hårdvalutapolitik.
          </note>
          <note>
            Till dessa strukturförändringar kommer också sådana som man inte
            tillräckligt tog itu med på den socialdemokratiska tiden. Jag
            tänker först och främst på förnyelsen av den offentliga sektorn.
            På det området skall vi nu genomföra en omfattande avmonopolisering
            och avreglering, som kommer att öka effektiviteten. Vi har också
            med större kraft tagit itu med besparingsarbetet inom den offentliga
            sektorn för att öka möjligheterna att få kontroll över de offentliga
            utgifternas utveckling.
          </note>
          <note>
            Jag tycker inte att socialdemokratisk ekonomisk oppositionspolitik
            för närvarande är särskilt trovärdig. Det märks ganska tydligt
            när man läser t.ex. Socialdemokraternas reservationer att den
            oenighet som var så uppenbar under den socialdemokratiska regeringstiden
            fortfarande finns kvar. Mitt i reservation 1 finns en mening som
            lyder: ''Möjligheterna att använda finanspolitiken för att utjämna
            konjunktursvängningar är starkt begränsade av vår ofullständiga
            kunskap om den framtida ekonomiska utvecklingen och fördröjningar
            i politikens verkningar.''
          </note>
          <note>
            Det är ett mycket intressant och riktigt påpekande, men det ter
            sig då litet egendomligt att praktiskt taget hela Socialdemokraternas
            politiska agitation nu är av konjunkturpolitiskt slag;
          </note>
          <note>
            Socialdemokraterna hävdar att regeringen för en felaktig konjunkturpolitik.
            Man funderar på vilken konjunkturbedömning Socialdemokraterna
            egentligen gör, eftersom den uppenbarligen spelar en sådan central
            roll i hela deras uppläggning. Vi hörde ju ständigt under förra
            året Allan Larsson säga att vändpunkten var nära, för att inte
            säga passerad, men nu verkar vändpunkten så att säga helt och
            hållet ha försvunnit. Det är nämligen uppenbart att en hel del
            av de åtgärder
          </note>
          <note>
            Socialdemokraterna vill sätta in kommer att få genomslag först
            i en tid då många tror att konjunkturen har vänt uppåt.
          </note>
          <note>
            Att döma av en del inlägg i debatten vidtar den borgerliga regeringen
            inga åtgärder för att hålla arbetslösheten nere. I själva verket
            har regeringen ju lagt fram omfattande sysselsättningspaket. Jag
            vill påpeka att nästan 1 miljard kronor av statliga pengar under
            innvarande budgetår satsas på ombyggnader av skolor. Det var ett
            av de första beslut vi fattade efter valet. Trots att vi har en
            del principiella invändningar av skolpolitisk natur mot den uppläggningen,
            i och med att vi nyss har kommunaliserat skolan, bestämde vi oss
            för att av sysselsättningspolitiska skäl godkänna den proposition
            Göran Persson lade fram före valet och som innebar att 900 milj.kr.
            satsas på allergisanering och annat i skolor. Den här regeringen
            gör alltså en hel del.
          </note>
          <note>
            Den bristande trovärdigheten i
          </note>
          <note>
            Socialdemokraternas agitation beror enligt min mening också på
            de ganska tvivelaktiga bokföringsknep de ägnar sig åt. Jag är
            personligen inte en lika dogmatisk motståndare som en del andra
            till att ändra ägarförhållandena i
          </note>
          <note>
            Stadshypotek på det sätt som Socialdemokraterna förespråkar.
            Däremot tycker jag att det är närmast barnsligt att så att säga
            blåsa upp den åtgärden till någonting viktigt i budgetpolitiken,
            eftersom en sådan engångsåtgärd inte på något sätt kan göra en
            annan budgetpolitik trovärdig.
          </note>
          <note>
            Av Socialdemokraternas försörjningsbalans framgår att både den
            privata och den offentliga konsumtionen skall öka. Det låter ju
            jättebra.
          </note>
          <note>
            Detta skall ske genom en uppskrivning av BNP-
          </note>
          <note>
            prognosen. Tänk om det vore så enkelt! Varför hade vi nästan
            två år före valet 1991 med praktiskt taget ingen tillväxt om man
            bara kan bestämma sig för att helt enkelt höja BNP och på sätt
            öka både den privata och den offentliga konsumtionen?
          </note>
          <note>
            Socialdemokraterna vill åstadkomma detta genom att med lånade
            pengar sätt i gång offentliga arbeten, men det är ju den vägen
            som har bidragit till att vi har så stora problem här i landet.
          </note>
          <note>
            Om det är så att bostadsbyggande och byggande över huvud taget
            sätter fart på ekonomin, varför hade vi då inte lysande tillväxtsiffror
            i slutet av 80-
          </note>
          <note>
            talet? Då talades det om överhettning i byggbranschen, men utvecklingen
            av BNP var ändå utomordentligt blygsam. Detta faktum illustrerar
            det som bl.a. Lars Tobisson har tagit upp här i debatten, nämligen
            att byggbranschen inte kan dra upp Sverige ur den nuvarande ekonomiska
            svackan.
          </note>
          <note>
            Jag tycker också att Socialdemokraterna är ute på ganska lösan
            sand när de talar om fördelningspolitik. Jag brukar tänka på den
            valaffisch Socialdemokraterna hade inför valet
          </note>
          <note>
            1985 med killen i cabrioleten med en dalmatiner i baksätet och
            med budskapet ''Vi har klarat svensk ekonomi''. Efter detta följde
            en inflations- och spekulationsvåg i svensk ekonomi, som åstadkom
            enorma omfördelningar av förmögenheter. Det viktigaste steget
            i den riktningen hade
          </note>
          <note>
            Socialdemokraterna tagit redan på dagen för sitt makttillträde
            efter valet 1982. Efter att ha vunnit valet på devisen ''Folkets
            väl går före storfinansens''
          </note>
          <note>
            började de med en jättedevalvering som överförde tiotals miljarder
            just från folket till storfinansen.
          </note>
          <note>
            Även det är en fördelningspolitisk förändring av en helt annan
            klass än vad som finns med i några förslag som vi har kommit med.
          </note>
          <note>
            Låt oss alltså, även om det innebär en del påfrestningar, sätta
            in alla våra åtgärder i ett långsiktigt mönster, nämligen att
            försvara den låga inflationen och successivt förbättra vår konkurrenskraft.
            Hans Gustafsson sade här något i stil med att Socialdemokraterna
            inte prioriterar ned inflationsbekämpningen, men jag har nu läst
            ett antal av era dokument och Allan Larssons artikel i
          </note>
          <note>
            Dagens Nyheter, och det är odiskutabelt att det mycket bestämda
            intryck man får är att ni anser att inflationsrisken är borta.
            Jag tror att det är ett alldeles för kortsiktigt och farligt resonemang.
            Jag noterade också att Stig Malm föreslog olika åtgärder därför
            att han fruktade att priserna skulle
          </note>
          <note>
            ''sticka iväg''. Jag tror att vi skall vara medvetna om att kampen
            mot inflationen vinner man aldrig en gång för alla, utan den måste
            hela tiden vara en central del av ens ekonomiska strategi.
          </note>
          <note>
            Herr talman! Det finns en del ekonomer som brukar påpeka att
            lågkonjunkturer har sin betydelse i ett lands ekonomiska utveckling,
            och den vi just nu är inne i utgör väl ett bra exempel på det.
            Nu avslöjas mycket av det sjuka i 80-talets spekulationsekonomi.
            De inslag av pratbubblor och luftbubblor som fanns i 80-talets
            framgångsmyter ersätts av en renässans för äldre, robustare sanningar.
            Det finns sällan några genvägar till framgång. Det är arbete,
            kreativitet och känsla för kvalitet som skapar uthållig lönsamhet
            snarare än roulettspel om förväntade värden, med allt högre insatser
            och större risker.
          </note>
          <note>
            Men lågkonjunkturer är alltid ett gissel. Många familjer har
            i dag en medlem eller en nära anhörig som går arbetslös. I andra
            familjer förgiftas stämningen av oro för att det lilla familjeföretaget
            skall gå i konkurs. Lågkonjunkturer har ett högt mänskligt pris.
            De har också en märkvärdig förmåga att prägla hela samhällsklimatet.
            Det är inte bara de ekonomiska barometrarna som pekar på baisse
            när ekonomin går neråt. Debatt- och kulturklimat får ett omisskännligt
            drag av domedag, fördelningskonflikter skärps, och pessimismen
            breder ut sig. Alla dessa symtom fördjupas i vårt fall av de strukturella
            problemen.
          </note>
          <note>
            Lars Tobisson nämnde John Maynard Keynes, som ju har gått till
            historien som en ekonom som intresserade sig mycket för hur man
            skall dämpa konjunktursvängningar. Som framgick av det citat från
            den socialdemokratiska reservationen som jag anförde är möjligheterna
            att göra detta med de instrument som vi nu har begränsade. Men
            det hindrar inte att det är en riktig tanke att det alltid är
            ett samhällsorganisatoriskt misslyckande att människor som vill
            arbeta inte får göra det.
          </note>
          <note>
            Vi skall ha kvar våra höga ambitioner när det gäller att hävda
            den fulla sysselsättningen. Vi skall åstadkomma det genom mer
            av internationell samverkan, bl.a. för att undvika att konjunkturavmattningar
            blir onödigt utdragna på grund av att regeringar bedriver något
            slags ekonomisk krigföring. Vi skall också åstadkomma det genom
            att satsa på ett mera företags- och investeringsvänligt klimat,
            bl.a. genom att fullfölja inflationsbekämpningen. Vi skall se
            till att vi har en väl fungerande arbetsmarknadspolitik, bl.a.
            genom att vid sidan av AMS verksamhet släppa fram privata arbetsförmedlingar.
            Vi skall naturligtvis ha en effektiv och rättssäker offentlig
            sektor och en välfärdssektor som medverkar till att öka både rättvisan
            och friheten i samhället.
          </note>
          <note>
            Låt mig avsluta med att säga att regeringen och de borgerliga
            partierna naturligtvis hade behövt stöd av Socialdemokraterna
            också för de obekväma åtgärder som vi nu vidtar. Det hade ytterligare
            något stärkt förtroendet för den ekonomiska politiken. Jag skulle
            ändå vilja vädja till er att, framför allt av ett annat skäl,
            ta er en funderare över er uppläggning av politiken, nämligen
            med tanke på förtroendet för politiken över huvud taget.
          </note>
          <note>
            Jag tror att ni bidrar till en skepsis och en misstro mot det
            politiska och demokratiska systemet genom att så snart som ni
            hamnar i opposition hoppa av från den ansvarsfulla uppläggningen
            och ägna er åt mer opportunistisk politik. Det vore bra både för
            ekonomin och för politiken om den förnyelse av socialdemokratisk
            politik som man ibland har sett vissa tecken på fullföljdes också
            i opposition.
          </note>
          <note>
            Jag yrkar bifall till finansutskottets hemställan.
          </note>
          <note type="speaker">
            Anf. 19 HANS GUSTAFSSON (s) replik:
          </note>
          <note>
            Herr talman! Jag kan gärna instämma med Lars
          </note>
          <note>
            Leijonborg i att det vore bra om vi alla tog ett ännu större
            ansvar för att upprätthålla och stärka politikernas anseende,
            men man skall inte kasta sten om man själv sitter i glashus. Jag
            tror att det är större sannolikhet för att en granskning av de
            borgerliga partiernas uppträdande före valet i höstas och de åtgärder
            som sedan har vidtagits skulle medverka till att minska förtroendet
            för politikerna och politiken.
          </note>
          <note>
            Vi behöver inte åberopa Bengt Westerbergs uppträdande mot Ny
            demokrati och de förhandlingar med Ny demokrati som ni i dag sitter
            i, utan kan i stället peka på många andra frågor av fördelningspolitisk
            karaktär -- vårdnadsbidrag osv.
          </note>
          <note>
            Jag tror att det vore ganska rimligt om Lars
          </note>
          <note>
            Leijonborg först ville försöka hålla rent i eget hus.
          </note>
          <note>
            När man anklagar andra för dålig moral har man ofta svårt med
            sin egen.
          </note>
          <note>
            Lars Leijonborg ville också ge intrycket att jag skulle göra
            gällande att alla problem från 1990--
          </note>
          <note>
            1991 är borta. I så fall har jag blivit alldeles missförstådd.
            Jag har aldrig velat göra gällande att alla problem är borta.
            Det finns problem i varje lands ekonomi, Lars Leijonborg. Även
            de länder som har en bra tillväxt har problem med att hantera
            sin ekonomi. Det har vi i Sverige, och jag är rädd för att vi
            kommer att fortsätta att ha det. Något idealläge, där man kan
            sitta med armarna i kors och säga att allting är bra, existerar
            inte vare sig hos oss eller på något annat håll.
          </note>
          <note>
            Lars Leijonborg sade vidare, om jag uppfattade honom rätt, att
            det besvärliga inte är lågkonjunkturen utan de andra problem som
            vi har i vår ekonomi. Det viktigaste och det mest positiva är,
            som jag ser det, att vi har lyckats komma till rätta med en kostnadsutveckling
            som var ytterligt skadlig och oacceptabel för oss. Svensk industri
            återvinner konkurrenskraft varenda dag. Vi har en lönekostnadsutveckling
            som är hälften av den tyska, och vi har en inflation av god europeisk
            modell.
          </note>
          <note>
            Även Lars Leijonborg måste väl medge att det är resultat också
            av den socialdemokratiska regeringens politik. Inte var det ni
            som ställde upp bakom Rehnbergkommissionen för att försöka åstadkomma
            en långsiktig nedväxling av kostnadstrycket, utan det var vi och
            Centerpartiet som fick ta det ansvaret.
          </note>
          <note type="speaker">
            Anf. 20 LARS LEIJONBORG (fp) replik:
          </note>
          <note>
            Herr talman! För att börja med det sista tror jag, och jag har
            en känsla av att de flesta ekonomer instämmer i den bedömningen,
            att det faktum att vi har haft en ganska låg lönekostnadsutveckling
            på senare tid beror dels på den ekonomiska avmattningen, dels
            på skattereformen, vilken som bekant folkpartiet i hög grad låg
            bakom, dels möjligen marginellt också på
          </note>
          <note>
            Rehnbergkommissionen. Men denna har ju inte riksdagen att göra
            med. Det var ju den socialdemokratiska regeringen som tillsatte
            den. Vi har i och för sig inte haft några invändningar på den
            punkten, men man överdriver kraftigt
          </note>
          <note>
            Rehnbergkommissionens effekt för att uppnå den lugnare lönekostnadsutvecklingen.
          </note>
          <note>
            Man kan säkerligen hitta exempel på att alla partier före ett
            val har sagt saker som de inte borde ha sagt.
          </note>
          <note>
            Jag hävdar dock att det finns en betydande gradskillnad på detta
            område. Jag kan försäkra att vi i Folkpartiets ledning har mycket
            omfattande diskussioner om huruvida det budskap som vi skall gå
            ut med också är etiskt försvarbart, om huruvida vi kan stå för
            det och även om vad som sker om vi skulle hamna i en situation
            där vi har att genomföra det.
          </note>
          <note>
            Den bild som Socialdemokraterna nu ger av det ekonomiska läget
            är att bekymren praktiskt taget helt beror på konjunkturen, men
            då har man glömt allt vad man har sagt tidigare när man har erkänt
            att vi har haft och har omfattande strukturproblem.
          </note>
          <note>
            Låt mig säga några ord om den socialdemokratiska politiken i
            opposition, t.ex. när det gäller att minska offentliga utgifter.
            Den budget som Allan
          </note>
          <note>
            Larsson lade fram i januari 1991, den enda han fick lägga fram,
            slutade med ett underskott på praktiskt taget 0 kr. Det visar
            sig nu att det kommer att bli över 50 miljarder i underskott för
            det budgetår som den budgeten avsåg. Det är tiderna prognosmiss.
          </note>
          <note>
            Jag tycker att även Socialdemokraterna skulle känna ett ansvar
            för att i det läget begränsa offentliga utgifter, men sanningen
            är att vi har fått mycket litet stöd på den punkten.
          </note>
          <note type="speaker">
            Anf. 21 HANS GUSTAFSSON (s) replik:
          </note>
          <note>
            Herr talman! Lars Leijonborg ifrågasatte vår vilja att medverka
            till att hålla inflationen nere på en låg nivå med hänsyn till
            att vi föreslår en del åtgärder i den konjunktursituation som
            nu föreligger. Men det är inte något motsatsförhållande häremellan.
          </note>
          <note>
            Vi konstaterar att det i dag inte finns någon kapacitetsbrist
            vare sig när det gäller arbetskraft eller produktionsresurser
            som skulle göra att vi inte kan expandera på de områden där vi
            med samhällets medverkan kan åstadkomma en sådan expansion, t.ex.
            inom byggandet.
          </note>
          <note>
            Att byggandet inte kan ersätta en expansion i näringslivet är
            väl självklart, men om man inte kan uppnå det allra bästa, är
            det väl ingenting som hindrar att man eftersträvar att uppnå det
            näst bästa.
          </note>
          <note>
            Lars Leijonborg säger vidare att man får mycket litet hjälp när
            det gäller att spara på de offentliga utgifterna och att hålla
            budgetunderskottet i schack. Jag vet inte på vilken grund Lars
          </note>
          <note>
            Leijonborg drar den slutsatsen. I den redovisning som vi har
            överlämnat både till finansdepartementet och till finansutskottet
            har vi ett lägre budgetunderskott både för det kommande budgetåret
            och för helår än vad regeringen har redovisat. Även när vi bortser
            från de 5 miljarder till Stadshypotek som Lars Leijonborg tog
            upp har vi ett bättre saldo än vad regeringen har.
          </note>
          <note>
            Kan det tolkas så att vi skulle vara ovilliga att vara med om
            att stärka de offentliga finanserna?
          </note>
          <note>
            Vad vi är emot är det sätt att dra in pengar på som ni har rekommenderat.
            Ni har föreslagit slopande av förmögenhetsskatten på arbetande
            kapital, sänkning av uttaget av inkomst- och förmögenhetsskatt,
            successivt slopande av förmögenhetsskatten, sänkning av arvs-
            och gåvoskatten, sänkning av skattesatsen på kapitalinkomster,
            sänkning av reavinstskatten på aktier och på bostadsrätter o.s.v.
            Jag kunde fortsätta att läsa ur finansutskottets lista.
          </note>
          <note>
            Det är de 9 miljarderna jag talar om. Dessa skall man ensidigt
            överföra till kapitalägarna i det här landet. Och så skall man
            ta pengarna från dem som redan i dag har en nog så besvärlig situation
            genom att införa karensdagar, sexdubbla ersättningen till arbetslöshetskassan,
            dra in på vuxenundervisningen, ta bort deltidspensionen etc.
          </note>
          <note>
            Lars Leijonborg har uppfattat saken korrekt: Den politiken ställer
            vi inte upp på.
          </note>
          <note type="speaker">
            Anf. 22 LARS LEIJONBORG (fp) replik:
          </note>
          <note>
            Herr talman! Vi är långsiktigt överens om att skatterna skall
            sänkas och att utgifterna skall sänkas. Då föreslår vi för vår
            del ett antal utgiftssänkningar: införande av karensdagar, förändringar
            i arbetslöshetsförsäkringen, förändringar i finansieringen av
            arbetslöshetsersättningen m.m. Praktiskt taget allt detta säger
            socialdemokraterna nej till. I stället föreslår de högre skatter.
          </note>
          <note>
            Vi får alltså inte på någon av punkterna stöd för de långsiktiga
            förslag som båda sidor ändå säger sig vilja åstadkomma. Detta,
            tycker jag, har ett omisskännligt drag av opportunism.
          </note>
          <note>
            Socialdemokraterna i opposition är inte beredda att fullfölja
            de åtgärder som de talade om i regeringsställning. Sanningen är
            också den att några av de skattesänkningar som Hans Gustafsson
            nu talade om var sådana som socialdemokraterna också hade långtgående
            funderingar om att föreslå.
          </note>
          <note>
            Jag vill påminna om det jag sade i mitt tidigare inlägg om den
            fördelningspolitik ni förde med hög inflation och devalvering
            på 80-talet. Denna är verkligen ingenting att önska tillbaka.
            Den politik vi bedriver lägger grunden för en tillväxt och ger
            oss därmed förutsättningar att också slå vakt om en bra fördelningspolitik
            framöver.
          </note>
          <note>
            Förste vice talmannen meddelade att Hans
          </note>
          <note>
            Gustafsson anhållit att till protokollet få antecknat att han
            inte ägde rätt till ytterligare replik.
          </note>
          <note type="speaker">
            Anf. 23 STEFAN ATTEFALL (kds):
          </note>
          <note>
            Herr talman! I regeringens arbete -- alltifrån den första propositionen
            till dags dato -- har de långsiktigt nödvändiga åtgärderna varit
            grunden för politiken. För att trygga och utveckla välfärden,
            skapa utrymme för offensiva miljösatsningar och konkreta insatser
            för världens fattiga har en rad beslut fattats och förslag presenterats
            i syfte att åstadkomma en uthållig och varaktig tillväxt i ekonomin.
            Många av förslagen och besluten har den karaktären att de verksamt
            bidrar till att förbättra ekonomins funktionssätt. Syftet har
            varit att komma åt de många och stora automatiska utgiftsökningar
            som finns inbyggda i systemen --
          </note>
          <note>
            system vilkas träffsäkerhet ibland varit begränsad och vilkas
            fördelningseffekter i praktiken inte blivit de avsedda.
          </note>
          <note>
            Socialdemokraterna håller i sin ekonomiska motion med regeringen
            om att strukturomvandlingen av ekonomin inte bör bromsas upp,
            och att den ekonomiska politiken måste bidra till att hålla nere
            kostnadsutvecklingen och förbättra konkurrenskraften. Regeringen,
            liksom
          </note>
          <note>
            Socialdemokraterna, ser detta som centralt om sysselsättning
            och välfärd skall kunna bibehållas.
          </note>
          <note>
            Socialdemokraterna framhåller också att det är nödvändigt att
            de offentliga utgifternas andel av
          </note>
          <note>
            BNP successivt sänks och att penning- och valutapolitiken inriktas
            på att värna kronans värde.
          </note>
          <note>
            Men längre fram i den socialdemokratiska motionen kan man läsa
            att lägre skattetryck skall åstadkommas genom höjda skatter. Mindre
            offentlig sektor skall åstadkommas genom att kommuner lockas dra
            på sig långsiktiga driftkostnader. Mindre offentliga utgifter
            skall åstadkommas genom införande av räntelån som bygger upp en
            framtida kostnadsbomb för staten.
          </note>
          <note>
            Låg inflation skall åstadkommas genom en påspädning av den inhemska
            efterfrågan. På papperet klarar Socialdemokraterna sitt eget budgetsaldo
            genom att nypa fem engångsmiljarder från Stadshypotekskassan.
          </note>
          <note>
            Det görs alltså knappast några försök av
          </note>
          <note>
            Socialdemokraterna att koppla ihop den långsiktiga strukturpolitiken
            med förslagen till stabiliseringspolitiska åtgärder. För ett lands
            regering måste det centrala vara att koppla ihop de kortsiktiga
            åtgärderna med de långsiktiga. Annars blir det som för barnet
            som kissar i byxorna -- först tillfälligt varmt och skönt, sedan
            kallt och hemskt.
          </note>
          <note>
            Herr talman! Vi kristdemokrater är övertygade om att socialdemokraternas
            recept att möta Sveriges ekonomiska problem med mer skatter, ökad
            offentlig sektor och mer av detaljregleringar inte främjar Sveriges
            utveckling vare sig på kort eller på lång sikt. Alla i finansutskottet
            är också så insatta i den ekonomiska politiken att de vet att
            beslut som riksdagen fattar i vår får genomslag långt fram i tiden,
            liksom att dagens verklighet till stor del beror på tidigare beslut.
          </note>
          <note>
            Låt oss se tillbaka på 80-talet. Den inhemska förbrukningen hölls
            tillbaka under första halvan av årtiondet, för att de resurser
            som skapades denna tid skulle användas för sparande och förbättrad
            bytesbalans. Men sedan 1985 har Sverige förbrukat mer resurser
            än vad landet har producerat. Vi har levt över våra tillgångar.
            Och det var den privata konsumtionen som stimulerades kraftigast.
          </note>
          <note>
            Att viljan fanns hos åtminstone några i den socialdemokratiska
            regeringen att fortsätta på den strävsamma vägen framgår inte
            minst av Kjell-Olof
          </note>
          <note>
            Feldts bok. Men det Socialdemokratiska partiet förmådde inte
            gå vidare, förmådde inte att under högkonjunkturåren reformera
            den offentliga sektorn och angripa de långsiktigt svällande utgiftssystemen.
            Socialdemokraterna ville aldrig inse att höga skatter ibland faktiskt
            kan vara av ondo. Och det är samma visa som nu upprepas. Ni tog,
            under Allan Larssons ledning, viktiga beslut de sista åren för
            att angripa de långsiktiga problemen.
          </note>
          <note>
            Kronans koppling till ecun, ansökan om EG-
          </note>
          <note>
            medlemskap och prioriteringen av inflationsbekämpningen är exempel
            på detta. Men nu i opposition hemfaller ni åt den gamla trallen:
          </note>
          <note>
            mer skatter, mer riktade bidrag, begränsad valfrihet o.s.v. Och
            i praktiken nonchalerar ni det faktum att en varaktigt låg inflation
            är det bästa, ja det enda sättet, att klara en vettig fördelningspolitik
            och en hög sysselsättning på sikt.
          </note>
          <note>
            Hans Gustafsson sade i sitt inlägg att han var förvånad över
            att kds och Jerzy Einhorn med tanke på det sociala engagemanget
            kan ställa upp på regeringens politik. Orsaken är att vi inser
            att det krävs en stabil ekonomi och att vi inte kan leva över
            våra tillgångar om vi skall klara de höga sociala ambitioner som
            vårt parti har.
          </note>
          <note>
            Om vi tar sjukvården som exempel kan vi konstatera att vi fått
            till stånd en översyn av sjukvårdens finansiering och organisation
            för att se hur Sverige skall klara 90-talets stora behov och problem.
            Det handlar då inte om att kasta in pengar under ett år i sjukvårdssystemet
            -- det handlar om att se över hela systemet för att undersöka
            hur vi under 90-talet skall klara de växande behoven. Hur skall
            vi organisera sjukvården, hur skall vi klara finansieringen, hur
            skall vi använda pengarna på ett bra och effektivt sätt?
          </note>
          <note>
            Vi vet att statens och kommunernas ekonomi är kommunicerande
            kärl; detta är ett direkt citat från
          </note>
          <note>
            Allan Larsson i höstas. Regeringen föreslår vissa neddragningar,
            som kommer att presenteras i kompletteringspropositionen längre
            fram.
          </note>
          <note>
            Socialdemokraterna ger då t.ex. genom Hans
          </note>
          <note>
            Gustafssons inlägg sken av att de är emot detta. Ert budgetförslag
            bygger på att ni accepterar indragningarna, men ni skriver i texten
            litet mer allmänt att ni kan tänka er andra former eller att ni
            kan överväga att spara på ett annat sätt. Frågan måste då gälla:
            Vad vill ni socialdemokrater? Vill ni göra indragningar från kommunerna
            för att klara statens dåliga ekonomi eller kan ni ordna finansieringen
            av de 7,5 miljarderna på annat sätt?
          </note>
          <note>
            Och hur gör ni i så fall? Jag misstänker att
          </note>
          <note>
            Stadshypoteks kassa är ganska tom efter det att ni har tagit
            dessa första 5 miljarder.
          </note>
          <note>
            Herr talman! Ny demokrati säger att partiet stöder regeringens
            politik i allt väsentligt. Man vill bara att det skall gå snabbare
            med allting. Problemet är bara att några konkreta förslag om hur
            detta skall gå till inte står att finna i Ny demokratis motion.
          </note>
          <note>
            Tvärtom skulle Ny demokratis politik undergräva stabiliteten
            i den svenska ekonomin på ett katastrofalt sätt. Att exempelvis
            finansiera sänkningar av arbetsgivaravgifterna med engångspengar
            från arbetslivsfonderna är ett exempel på hur man inte bör göra
            för att gå snabbare fram med något slags strukturomvandling.
          </note>
          <note>
            Dessutom är det litet märkligt att se hur Ny demokrati sviker
            sina löften. För några månader sedan ville Ny demokrati inte spara
            pengar genom att skjuta på barnbidragshöjningen ett år. Nu vill
            de spara pengar på barnbidragen genom att göra dem behovsprövade.
            I valrörelsen ville Ny demokrati ha tre karensdagar. Nu vill de
            inte ha någon. I
          </note>
          <note>
            valrörelsen sade Ian Wachtmeister att tre karensdagar var självklart
            -- ''det inser ju varenda människa'', sade han i TV. Nu är det
            lika självklart att i stället sänka ersättningsnivån under 14
            dagar.
          </note>
          <note>
            Problemet med Ny demokratis förslag är att det drabbar de långtidssjuka,
            medan regeringens två karensdagar drabbar oss korttidssjuka. Genom
            högkostnadsskydd skyddas dessutom de som har många insjuknandetillfällen.
            Får Ny demokrati som de vill skall alla få bara två tredjedelar
            av sin lön under de första 14 sjukdagarna. Det skulle slå hårt
            mot de svaga, och det tror jag faktiskt att man begriper ute i
            verkligheten.
          </note>
          <note>
            Herr talman! Vi befinner oss i ett bekymmersamt ekonomiskt läge,
            mitt i det ''arbetslöshetens stålbad'' som förre finansministern
            Kjell-Olof Feldt varnade för. Den stora arbetslösheten är oroande,
            inte minst risken för att allt fler blir långtidsarbetslösa. Jag
            tror att vi alla är medvetna om de risker som långvarig arbetslöshet
            medför på det mänskliga planet. Det finns all anledning att ta
            detta på allvar. Satsningar på aktiva utbildningsinsatser, åtgärder
            genom AMS, ungdomspraktikplatser, förbättrade villkor för småföretag
            och investeringar i infrastruktur är viktiga ingredienser i regeringens
            politik för att lindra just detta stålbad som den nya regeringen
            fått ta över. Framför allt är det trots allt så att en politik
            som skapar goda förutsättningar för industri och nyföretagande
            är den politik som kan skapa långsiktigt trygga arbetstillfällen
            och återge Sverige en position som en ledande industrination.
          </note>
          <note>
            Herr talman! En sund och stabil ekonomi är livsviktigt för att
            vi skall kunna förverkliga de höga sociala och miljömässiga ambitioner
            som vi kristdemokrater har. Vi tror att en förutsättning för en
            fungerande marknadsekonomi är en gemensam etik, ett personligt
            ansvarstagande och ett förhållningssätt präglat av hederlighet
            och rättssäkerhet.
          </note>
          <note>
            Vi är också medvetna om att det tar tid att räta upp en misskött
            ekonomi. Ibland kan också de åtgärder man tvingas vidta upplevas
            som smärtsamma. Men när konjunkturen vänder uppåt och Sverige
            har rustats att möta de nya utmaningar som 90-talet bjuder på
            kommer nog alla att uppleva att det i sina huvuddrag var en riktig
            politik som regeringen vågade föra.
          </note>
          <note>
            Jag vill med detta yrka bifall till hemställan i finansutskottets
            betänkande nr 20.
          </note>
          <note type="speaker">
            Anf. 24 BO G JENEVALL (nyd) replik:
          </note>
          <note>
            Herr talman! Det var litet överraskande att få kritik från den
            borgerliga sidan, av Stefan Attefall. Jag trodde faktiskt att
            regeringspartierna var ganska glada för att vi ändrade ståndpunkt
            den 5
          </note>
          <note>
            december. Det gjorde vi inte bara för att ändra ståndpunkt, utan
            därför att det ekonomiska läget var mycket allvarligt. Allt var
            fokuserat på vad som skulle ske i finansutskottet den dagen. Hade
            vi tjuraktigt stått fast vid vår ståndpunkt hade det sannolikt
            fått mycket allvarliga konsekvenser för svensk ekonomi.
          </note>
          <note>
            Jag medger att våra övriga förslag ofta är annorlunda, litet
            kontroversiella, men vi vill försöka föra fram någonting nytt
            i politiken. Vi trodde kanske i vår enfald att förslag skulle
            diskuteras, för och emot, och ventileras i utskotten, men det
            förekommer över huvud taget ingen diskussion alls i utskotten.
            Ställer man en fråga och begär en diskussion får man ingen sådan.
            Förslag måste tillföras, och förslag måste debatteras. De kan
            vara bättre eller mindre bra, men de tillför i alla fall någonting,
            och ofta kommer det något gott av nya vinklingar.
          </note>
          <note>
            Kds hade inte samma press på sig som vi när båda partierna kom
            in i riksdagen. Vi var tvungna att ta fram en helt ny ekonomisk
            politik, från praktiskt taget ingenting. Det finns vissa saker
            där som inte riktigt hänger ihop och vissa saker som kan verka
            naiva, men det är alltså vår första ekonomiska politik som vi
            lägger fram. Jag lovar att den blir bättre nästa gång, men vi
            kommer att fortsätta att lägga fram kontroversiella förslag och
            att försöka få debatt om dem -- jag hoppas att Stefan Attefall
            också deltar i de debatterna.
          </note>
          <note type="speaker">
            Anf. 25 STEFAN ATTEFALL (kds) replik:
          </note>
          <note>
            Herr talman! Till Bo G Jenevall vill jag säga att jag självfallet
            är tacksam för att Ny demokrati stödde regeringens politik i höstas
            -- det var viktigt för tilltron till den ekonomiska politiken.
            Det är inte det jag kritiserar.
          </note>
          <note>
            Vad jag vill peka på är bristen på konsekvens mellan valrörelsebudskapet,
            framför allt när det gäller karensdagarna, och det budskap Ny
            demokrati nu går ut med. I valrörelsen var tre karensdagar självklart
            -- observera att det var tre, inte två -- och i dag är det lika
            självklart att ta fram en ny modell, som slår hårdare mot de långtidssjuka.
          </note>
          <note>
            Jag har full förståelse för att det kan vara tufft att skriva
            ihop ekonomiska motioner på den korta tid som står till buds då
            man är ny i riksdagen. Jag hjälpte själv Alf Svensson med de ekonomiska
            frågorna då han satt i riksdagen under centersamverkan. Vi fick
            börja i stort sett från noll att jobba med detta.
          </note>
          <note>
            Ambitionen att ha konsekvens i budskapet och en långsiktig linje
            kunde vara högre än den hittills har varit i Ny demokrati. När
            det tar sig så konkreta uttryck som i karensdagsdebatten finns
            det anledning att påpeka detta.
          </note>
          <note type="speaker">
            Anf. 26 BO G JENEVALL (nyd) replik:
          </note>
          <note>
            Herr talman! Jag skulle verkligen önska att det blev en debatt
            om de här frågorna och inte bara ett replikskifte i kammaren.
            Jag tycker att Stefan
          </note>
          <note>
            Attefall och jag, och kanske några fler, skall sätta oss ned
            och prata litet om karensdagarna.
          </note>
          <note>
            Vi har inga låsningar, som andra har. Jag tror att de flesta
            partierna sitter bergfast i den politiska retoriken. Det gör inte
            vi, av två skäl. För det första har vi ingen politisk retorik,
            eftersom vi är nya, och för det andra är vi mera pragmatiska och
            vill försöka se saker och ting ur det perspektiv som råder för
            dagen. Vi försöker finna ett system som är så heltäckande som
            möjligt.
          </note>
          <note>
            När man skall fatta beslut har man ofta ett annat bakgrundsmaterial
            än man hade under valrörelsen -- vi lever i en föränderlig värld.
            Man borde också titta på resultatet av det sjukförsäkringssystem
            som vi har för närvarande.
          </note>
          <note>
            Det har naturligtvis -- visserligen på grund av arbetslösheten
            -- haft positiva ekonomiska effekter.
          </note>
          <note>
            Det är mycket som skall värderas. Jag efterlyser och ser fram
            mot en saklig diskussion.
          </note>
          <note type="speaker">
            Anf. 27 STEFAN ATTEFALL (kds) replik:
          </note>
          <note>
            Herr talman! Det vore klädsamt om Jenevalls mer ökmjuka framtoning
            här kunde vidarebefordras till
          </note>
          <note>
            Ian Wachtmeister. Han har ju den stilen att han säger att man
            inte tänker i regeringen, inte beaktar vettiga förslag, att man
            inte använder huvudet i
          </note>
          <note>
            Sveriges riksdag. När man ser på TV och läser tidningar får man
            uppfattningen att det är det budskapet han vill framföra till
            folk.
          </note>
          <note>
            Alla dessa tankar, exempelvis förslaget om karensdagar, har analyserats
            ordentligt i regeringskretsen, och man har kommit fram till att
            två karensdagar är det bästa för att skydda dem som verkligen
            behöver samhällets stöd i form av en sjukförsäkring, utom de korttidssjuka,
            som får ta den här bördan. Det är det som är poängen. Den attityden
            borde, som sagt var, vidarebefordras även till Ny demokratis partiledning.
          </note>
          <note>
            Förste vice talmannen anmälde att Bo G Jenevall anhållit att
            till protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 28 HANS GUSTAFSSON (s) replik:
          </note>
          <note>
            Herr talman! Stefan Attefall sade att det var svårt att finna
            några förslag till en politik i vår motion och i våra reservationer.
            Samtidigt konstaterade han att det med vår politik bar utför.
            Det får väl vara någon rim och reson! Antingen finns det inga
            förslag, och då kan man inte ha någon mening i frågan, om det
            skulle gå utför eller uppför med vår politik, eller också finns
            det förslag och då kan man ha en mening om den saken.
          </note>
          <note>
            Jag säger inte detta för att var kittslig mot Stefan
          </note>
          <note>
            Attefall, utan därför att det är symtomatiskt för den hållning
            som kds intar. Kds vill framstå som ett etiskt och socialt parti
            men ställer sig samtidigt på regeringssidan, där man vill övergå
            till privatiseringar, marknadsekonomi och en orättfärdig fördelningspolitik.
            I längden går det inte att ha två motstridiga ståndpunkter. Det
            är en gammal kunskapsteoretisk sanning. Ni måste välja och ställa
            er antingen på den ena sidan eller på den andra.
          </note>
          <note>
            Stefan Attefall talade som en marknadsekonom.
          </note>
          <note>
            Det behövs en stark ekonomi, sade han. Men det råder väl inga
            delade meningar om det. Vi strävar och kämpar väl alla och från
            alla partier, för att vi skall ha en bra tillväxt, för att vi
            skall ha en stabil ekonomi. Har vi en stabil ekonomi är det naturligtvis
            inte så svårt att fördela resurserna -- det är när ekonomin är
            svag, när resurserna är små, som det är svårt att göra fördelningen.
            Det är då som ståndpunkterna sätts på prov, det är då som solidariteten
            prövas, Stefan Attefall.
          </note>
          <note>
            I det läget befinner vi oss nu. Vi har en dålig tillväxt, vi
            har inte så mycket att fördela som vi skulle önska. Då är det
            viktigt att vi fördelar det vi har så rättvist och bra som möjligt.
          </note>
          <note>
            Jag hade i många år följt vad Jerzy Einhorn skrev och lyssnat
            till kds budskap, och jag trodde därför att ni ville vara med
            och åstadkomma en solidarisk fördelning av knappa resurser. Men
            jag finner att ni på punkt efter punkt ställer upp på en politik
            som går i en annan riktning -- jag läste tidigare upp några punkter,
            och jag skulle kunna fortsätta. Den politiken går inte att förena
            med ert budskap,
          </note>
          <note>
            Stefan Attefall.
          </note>
          <note type="speaker">
            Anf. 29 STEFAN ATTEFALL (kds) replik:
          </note>
          <note>
            Herr talman! Hans Gustafsson säger att jag har sagt att det inte
            finns några förslag i den socialdemokratiska motionen. Jag känner
            inte igen det. Vad jag försökte säga var att det inte finns någon
            koppling mellan långsiktiga och kortsiktiga åtgärder. Det är det
            som är det allvarliga. Det har också flera andra talare här sagt.
          </note>
          <note>
            Jag tror på marknadsekonomin, men jag tror inte på en ohämmad
            marknadsekonomi. Jag tror på en marknadsekonomi med sociala och
            ekologiska ramar. Men jag tror att man måste bygga på marknadsekonomins
            unika och effektiva sätt att fördela resurser och skapa resurser,
            för att man skall kunna bygga upp ett bra välfärdssamhälle.
          </note>
          <note>
            Hans Gustafsson sade att det är när resurserna är knappa som
            solidariteten sätts på prov. Det är riktigt. När ekonomin är dålig
            måste man göra två saker: Man måste se till att man får till stånd
            en sund, långsiktig och uthållig utveckling, och det gör man genom
            att på olika vis sätta fart på ekonomin, genom att inse vad sund,
            effektiv marknadsekonomi kräver. Men man måste också se till att
            besparingarna inte slår mot de verkligt svaga, och de svaga är
            för mig inte alla löntagare, alla barnfamiljer eller alla människor
            i Sverige, utan det är de handikappade, som får ökade resurser
            i årets budget, det är de fattiga människorna i u-länderna, som
            får mer i bistånd än vad de fick av
          </note>
          <note>
            Socialdemokraterna, det är de långtidssjuka, som skyddas, och
            det är de arbetslösa -- vi försöker sätta in enorma resurser för
            att ge dem en socialt vettig situation medan de är arbetslösa
            men också för att ge dem utbildning och för att genom andra insatser
            skapa jobb.
          </note>
          <note>
            Det är detta det handlar om -- att prioritera och lägga fram
            förslag som gör att man inte slår mot dem som verkligen är utsatta.
            Vi vanliga människor får då ta på oss karensdagen, utebliven avdragsrätt
            för fackföreningsavgiften, etc., för att klara de ekonomiska problem
            som den här regeringen har fått ta över.
          </note>
          <note type="speaker">
            Ang. 30 HANS GUSTAFSSON (s) replik:
          </note>
          <note>
            Herr talman! Om man har den uppfattning som
          </note>
          <note>
            Stefan Attefall nu framfört förstår jag inte hur man t.ex. kan
            vara med om att avskaffa möjligheterna för folk att få delpension.
            Är det inte ganska rimligt att folk som har jobbat och slitit
            och har det besvärligt får en rimlig chans att trappa ned sitt
            yrkesverksamma liv? Vore det inte rimligare än att dela ut 9 miljarder
            till höginkomsttagarna?
          </note>
          <note>
            Är det ändå inte så att det bland de äldre är många som lever
            väldigt knapert på grund av att de bara har folkpension och pensionstillskott
            och som behöver vårt stöd och vår hjälp? I stället flyttar man
            över pengarna till kapitalägarna. Det kan inte vara så att kds
            sociala ambitioner bara gäller handikappade och dem som bor utanför
            Sveriges gränser. Era sociala ambitioner har ju åtminstone tidigare
            gått betydligt längre -- ni har varit med om att vilja ge en god
            omsorg åt människor i vårt samhälle.
          </note>
          <note>
            Jag hoppas att jag inte missförstått Stefan Attefall.
          </note>
          <note>
            Han sade att han tror på marknadsekonomin men inte helt och fullt,
            utan samhället måste ändå ha ett betydande inflytande, om jag
            fattade honom rätt. I
          </note>
          <note>
            så fall måste jag konstatera att kds har hamnat i fel regering.
            Det är inte de åsikterna som omhuldas av regeringen.
          </note>
          <note>
            Det är tvärtom så att den här regeringen vill föra en icke-politik.
            Dess högsta mål är att politikerna skall lägga sig i så litet
            som möjligt och att marknaden skall ha så mycket som möjligt att
            säga till om. Det är målet för politiken enligt vad regeringen
            själv säger: Politikerna lägger sig i för mycket -- de skall lägga
            sig i mindre -- men marknaden skall ha mer att säga till om!
          </note>
          <note>
            Om Stefan Attefall inte delar den uppfattningen har han bara
            bekräftat vad jag inledningsvis sade, nämligen att det inte kan
            gå länge för kds att vara kvar där ni är, om ni inte skall göra
            avkall på era grundläggande principer.
          </note>
          <note type="speaker">
            Anf. 31 STEFAN ATTEFALL (kds) replik:
          </note>
          <note>
            Herr talman! Läser man regeringsförklaringen ser man, tycker
            jag, att det där finns en klar grund för en marknadsekonomi med
            både sociala och ekologiska ramar. Jag tror att de förslag som
            redan har lagts fram och de som kommer att läggas fram --
          </note>
          <note>
            det arbete som pågår -- visar att detta är en uppfattning som
            omfattas av hela regeringen.
          </note>
          <note>
            Sedan kan det finnas litet olika tyngdpunkter i regeringen; det
            kan dras åt litet olika håll, eftersom regeringen består av fyra
            partier -- det skall gärna erkännas -- men det pågår en diskussion,
            och jag tycker nog att den regeringsförklaring vi har visar att
            detta är den uppfattning som man har samlats kring.
          </note>
          <note>
            Hans Gustafsson är ju en skicklig debattör, och han kastar många
            påståenden omkring sig, t.ex. om 9
          </note>
          <note>
            miljarder i skattesänkningar till kapitalägare.
          </note>
          <note>
            Någon gång skulle vi kanske ha en diskussion om exakt vad de
            här skattesänkningarna innehåller.
          </note>
          <note>
            Ni har ju ställt upp på en del av de skattesänkningarna -- ni
            avvisar ju inte längre tanken på en sänkning av omsättningsskatten
            på aktiehandel, har jag förstått. Det är ett ''bidrag till kapitalägarna''
            enligt socialdemokratisk retorik som ni nu tydligen har accepterat.
            Många av de andra skattesänkningarna är sådana som gör att vi
            kan få i gång småföretag och få bättre livskraft i småföretagen,
            som skapar just jobb.
          </note>
          <note>
            En del gäller skatter som har inneburit att svenska arbetstillfällen
            har flyttats utomlands eller inte har startats i Sverige, därför
            att det har varit ogynnsamt, utan har startats i andra länder.
            Under de nio år som ni hade makten försvann 250
          </note>
          <note>
            miljarder kronor från Sverige till utlandet för investeringar
            där, därför att det var bättre avkastning på pengarna där, därför
            att det var bättre förutsättningar att bedriva företagsamhet i
            exempelvis andra europeiska länder.
          </note>
          <note>
            Den utveckling som skedde under 1980-talet är ingen utveckling
            som vi kan vara nöjda med, utan vi måste skapa ett konkurrenskraftigt
            klimat för näringslivet här också, om vi på sikt skall klara sysselsättning
            och välfärd. Den insikten präglar kds, och jag tycker att den
            realismen är väsentlig.
          </note>
          <note>
            När man pratar om stora skattesänkningar skall man också komma
            ihåg att den största enskilda skattesänkningen var momssänkningen
            på mat, persontransporter och turism -- den var på 8
          </note>
          <note>
            miljarder kronor.
          </note>
          <note>
            Vi måste ha solidaritet också inom Sverige, sade
          </note>
          <note>
            Hans Gustafsson. Enligt vad jag vet bor de handikappade, de långtidssjuka,
            de arbetslösa i
          </note>
          <note>
            Sverige -- de får stöd och de kommer att få stöd.
          </note>
          <note>
            Det pågår arbete på flera fronter för att förbättra villkoren
            för just dem.
          </note>
          <note>
            Problemet med socialdemokratin har varit att om de skall stödja
            t.ex. pensionärer ger de generella bidrag till alla pensionärer,
            även dem som har det relativt bra ställt, i stället för att rikta
            insatserna mot just dem som har det svårt. Så tror jag att man
            måste lyfta upp fördelningspolitiken och göra den mer träffsäker.
          </note>
          <note>
            Men om vi inte får balans i ekonomin kommer vi aldrig att klara
            en vettig fördelningspolitik. Som
          </note>
          <note>
            Lars Leijonborg sade, de stora förmögenhetsomflyttningarna gjorde
            ni med devalveringar och med den finanskarusell som pågick de
            sista åren med er vid makten.
          </note>
          <note type="speaker">
            Anf. 32 Finansminister ANNE WIBBLE (fp):
          </note>
          <note>
            Herr talman! Sverige har mycket stora möjligheter inför framtiden.
            Våra basindustrier är starka. Vi kan se hur företagen nu, när
            de relativa kostnaderna förbättras, åter får chansen att ta order
            utomlands. De svenska tjänsteföretagen är omvittnat mycket effektiva.
            Jag tror att IKEA och
          </note>
          <note>
            Optionsmäklarna kommer att följas ut i Europa av många andra
            svenska företag.
          </note>
          <note>
            Sverige är en liten öppen ekonomi. Vårt välstånd är historiskt
            och i framtiden starkt beroende av att vi deltar intensivt i det
            internationella samarbetet och arbetsfördelningen och att vi klarar
            oss bra i den internationella konkurrensen. Därmed blir det egentligen
            fel att resonera om internatonaliseringen som vissa gör i termer
            av krav eller restriktioner. Öppna marknader är i själva verket
            förutsättningen för välstånd i Sverige.
          </note>
          <note>
            I den utveckling som nu sker ligger inte några hot utan i stället
            möjligheter. Det gäller för Sverige att kunna delta aktivt i det
            ökande ekonomiska samarbetet både åt väster och åt öster. För
            att detta skall vara möjligt måste det ske en omvandling av ekonomin
            under de närmaste åren, inte minst vad gäller de offentliga utgifterna
            och skatterna. Om denna omvandling inte skulle komma till stånd
            är de långsiktiga utsikterna till bevarat och höjt välstånd väsentligt
            sämre.
          </note>
          <note>
            I denna Sveriges framtid ligger således stora möjligheter. Men
            det kräver att vi är beredda. Den svenska ekonomiska politiken
            måste uthålligt hålla nere inflationen, vi måste se till att de
            konkurrensutsatta delarna av ekonomin är i gott skick och har
            kapacitet så att de snabbt kan haka på och vinna marknader när
            den internationella konjunkturen kommer i gång. Vi måste stärka
            industri och konkurrensutsatta företag, inte i kortsiktig opinionskänslighet
            på nytt ge stimulanser och extra bidrag till de delar av ekonomin
            som är skyddade mot utländsk konkurrens -- t.ex.
          </note>
          <note>
            byggande och kommuner.
          </note>
          <note>
            Det är vi själva som har ansvaret för detta. Det är vi som avgör
            om Sverige om några år skall vara en framgångsrik tillväxtnation
            eller om vi skall fortsätta att sacka efter i välfärdsutvecklingen.
          </note>
          <note>
            För 20 år sedan hade Sverige en välfärd -- om man mäter i bruttonationalprodukt
            per person -- som var ca 10 % över genomsnittet för de industrialiserade
            länderna. 1990 hade vi sjunkit ner till ett läge där vår välfärd
            var ca 2 % under detta genomsnitt.
          </note>
          <note>
            Till mitten av 90-talet har regeringen satt upp målet att komma
            upp till en tillväxt på minst europeisk genomsnittsnivå. Med vår
            tillgång på duktiga löntagare och företagare, bra företag, goda
            råvaror och inte minst vår höga kunskapsnivå borde detta vara
            självklart. Annars fortsätter utslagningen av jobb samtidigt som
            vi inte klarar finansieringen av viktiga välfärdsåtaganden.
          </note>
          <note>
            Välståndet i Sverige bygger på en exportledd tillväxt. En sådan
            är framöver realistisk bara om företagens utvecklingskraft förstärks.
            Det kräver en politik som ger varaktigt låg inflataion och varaktigt
            hög produktivitetsökning. Dessa båda delar är nödvändiga. I båda
            dessa avseenden är en god grund lagd -- inflationen och inflationsförväntningarna
            är låga och produktiviteten ökar bättre än tidigare. Men för att
            tilltron till och förtroendet för denna politik skall bestå krävs
            nu framför allt uthållighet i politiken.
          </note>
          <note>
            Avsteg från denna strategi skulle mycket snabbt riskera nya valutaproblem
            och nya räntehöjningar.
          </note>
          <note>
            Höjda räntor är faktiskt det sista Sverige behöver nu. Vi har
            redan en svensk riskpremie därför att omvärlden inte riktigt litar
            på vår uthållighet.
          </note>
          <note>
            Därför har vi inte råd med några nya socialdemokratiska experiment.
            Omvärldens bristande tilltro och den svenska riskpremien är grundad
            på dålig erfarenhet av bristande uthållighet av tidigare regeringar.
          </note>
          <note>
            I den socialdemokratiska reservationen i det betänkande som är
            grund för dagens debatt förordar man t.ex. höjda skatter på arbete
            och företagande, ökade offentliga utgifter för bidrag till hushåll
            och kommuner och subventioner till byggande. Detta s.k. recept
            har prövats förr i
          </note>
          <note>
            Sverige, och det har inte fungerat. Det har faktiskt också prövats
            i andra länder där det har gått dåligt.
          </note>
          <note>
            Jag kan nämna Frankrike som exempel.
          </note>
          <note>
            När socialisterna fick makten i Frankrike i början av 1980-talet
            ville de just genom ökade offentliga utgifter stimulera den inhemska
            efterfrågan och minska arbetslösheten. Trots att Franrike är en
            mycket större ekonomi och är mindre beroende av utrikeshandel
            än Sverige blev resultatet dåligt.
          </note>
          <note>
            Inflationen ökade, underskotten ökade både i utrikeshandeln och
            de offentliga finanserna -- och arbetslösheten fortsatte också
            att öka. Redan 1983
          </note>
          <note>
            tvingades de franska socialisterna att slå till reträtt och lägga
            om politiken. Det är den typen av hopp fram och tillbaka som de
            svenska socialdemokraterna nu tyvärr gör sig skyldiga till och
            som starkt medverkar till frågetecken om uthålligheten hos socialdemokraterna.
          </note>
          <note>
            En utveckling som riskerar höjda räntor vore inte bara skadlig
            för landet. Det skulle också vara förödande för alla de människor
            som har stora lån på sina bostäder, t.ex. många barnfamiljer,
            liksom för alla de företagare som redan kämpar med dagens räntebetalningar.
            Sammantaget är det faktiskt så att en permanent räntehöjning med
            1
          </note>
          <note>
            procentenhet ökar kostnaderna för företag, hushåll, stat och
            kommun med bortåt 5 miljarder kronor. Jag måste säga att jag är
            förvånad över att
          </note>
          <note>
            Allan Larsson -- som i regeringsställning efter valutakriser
            medverkade till en omläggning av den ekonomiska politiken i framsynt
            riktning -- så snabbt har förvandlats till en orealistisk och
            kortsynt och opinionskänslig oppositionspolitiker.
          </note>
          <note>
            Herr talman! Nedväxlingen i inflationstakten är nödvändig men
            skapar förvisso problem.
          </note>
          <note>
            Situationen på finans- och fastighetsmarknaden är, vilket flera
            har nämnt tidigare i dag, allvarlig. 1980-
          </note>
          <note>
            talets inflationsbubbla har nu definitivt spruckit.
          </note>
          <note>
            När man ser tillbaka kan man säga att
          </note>
          <note>
            Socialdemokraternas 80-tal var yuppins årtionde.
          </note>
          <note>
            Socialdemokraterna gick till val i mitten av detta årtionde med
            en affisch med en elegant ung man i en vit öppen sportbil med
            dalmatinerhund i baksätet. Så såg den unga generationen vad devalveringspolitik
            och inflation skapade, och så menade uppenbarligen socialdemokratin
            att det skulle vara. Förvandlingen till en låginflationsekonomi
            inför 90-talet är numera smärtsam just på grund av de socialdemokratiska
            misstagen, inte minst överhettningspolitiken mot slutet av 80-talet.
            Men det finns inte någon annan väg för att sanera ekonomin.
          </note>
          <note>
            Från vissa håll hörs krav på stora ofinansierade sänkningar av
            arbetsgivaravgifterna. Inte heller sådana skulle ge det önskade
            resultatet. Däremot har ju företagen själva just nu möjlighet
            att påverka sina kostnader genom att förra årets extra löneökningar
            enligt det nu gällande avtalet skall räknas av mot årets löneökning.
            Företagen bör alltså uppträda ansvarsfullt och hållfast i avstämningen
            av Rehnbergavtalet och de förhandlingar som följer därefter. Jag
            utgår från att
          </note>
          <note>
            Allan Larsson som fäster sådan vikt vid
          </note>
          <note>
            Rehnbergavtalet instämmer i detta.
          </note>
          <note>
            Jag vill också beröra några konkreta frågor som rests i debatten.
            Socialdemokraterna anklagar regeringen för hård finanspolitisk
            åtstramning. Det står så i deras reservation. Detta är med förlov
            sagt nonsens. Förra året ökade hushållens disponibla inkomst med
            över 4 % trots att produktionen sjönk med litet drygt 1 %. I år
            ökar hushållens disponibla inkomster med mer än 2 % trots att
            produktionen inte ökar alls. Även nästa år ökar disponibelinkomst
            och privat konsumtion med mellan en halv och en procentenhet.
            Detta är ingen hårdhänt åtstramningspolitik utan det är en neutral
            och väl avstämd utomordentligt lämpad finanspolitik. Det vore
            tacknämligt om Allan
          </note>
          <note>
            Larsson ändå kunde räkna innan han drar sina slutsatser.
          </note>
          <note>
            Socialdemokraterna hävdar också att regeringens politik slår
            hårt mot kommunerna. Jag vill erinra om att den kommunala konsumtionen
            har ökat rejält under hela 80-talet och även i början av 90-
          </note>
          <note>
            talet, en bra bit över 1 %, som Socialdemokraterna själva förordar.
            Regeringens uppfattning är att ökningen borde vara noll. Jag anser
            det fullständigt självklart att en utveckling som inneburit att
            sysselsättningen under de senaste åren har minskat dramatiskt
            i industrin och den konkurrensutsatta sektorn och ökat i de skyddade
            sektorerna inte är hållbar på sikt. Denna utveckling måste brytas.
          </note>
          <note>
            Jag skulle gärna vilja fråga Allan Larsson hur i all sin dar
            han kan använda samma pengar tre gånger.
          </note>
          <note>
            Det gäller just den aviserade indragningen av pengar från kommunerna
            på 5--10 miljarder kronor under nästa år. Ni har nämligen inte
            belastat budgetförslaget med den här posten, vilket med gängse
            räkneregler borde innebära att ni accepterar indragningarna. Samtidigt
            står det att ni inte gör det. Ni förespeglar byggverksamheten
            att pengarna skall användas till infrastruktur. Ni förespeglar
            de kommunalanställda att samma pengar skall användas till vård
            och omsorg. Det skulle vara intressant att höra hur samma pengar
            kan räcka till tre olika ändamål.
          </note>
          <note>
            Det har också påståtts att regeringens ekonomiska politik äventyrar
            den aktiva arbetsmarknadspolitiken. Detta är helt fel. Vi satsar
            betydande resurser på infrastrukturinvesteringar, på ombyggnadsverksamhet
            och på sedvanlig aktiv arbetsmarknadspolitik enligt arbetslinjen.
            Jag är helt övertygad om att detta är både riktigt och nödvändigt.
            Jag har framfört denna uppfattning ett antal gånger. Det skulle
            ha varit trevligt och kanske något mer sanningsenligt om det så
            småningom också hade noterats av dem som hävdar motsatsen.
          </note>
          <note>
            Faktum är att på just den aktiva arbetsmarknadspolitikens område,
            på arbetslinjens område, är den nuvarande regeringen betydligt
            mer kreativ än den tidigare. Vi har nu lämnat ett förslag till
            riksdagen om utbildningsplatser i företag för ungdomar. Detta
            ger flera ungdomar möjlighet till meningsfull verksamhet för samma
            pengar. Det är helt obegripligt, tycker jag, att
          </note>
          <note>
            Socialdemokraterna går emot detta. Allan Larsson har ju varit
            chef för AMS. Han borde vara den förste att applådera en mer effektiv
            användning av den aktiva arbetsmarknadspolitikens möjligheter.
          </note>
          <note>
            Tidigareläggning av tillväxtbefrämjande väg- och järnvägsinvesteringar
            har också nämnts. Som framgått kommer beslut om ytterligare tidigareläggning
            omgående. Det är bra att göra dessa investeringar nu, eftersom
            de ger jobb och det blir billigare upphandling.
          </note>
          <note>
            Samtidigt skall man vara medveten om att varje ny miljard i infrastrukturinvesteringar
            ger högst 1 000
          </note>
          <note>
            nya jobb för bygg- och anläggingsarbetare. Man skulle kunna få
            större omedelbar effekt -- här skulle jag vilja ställa en fråga
            till Allan Larsson -- om man också kunde använda flerskift, helgarbete
            och liknande, utan det kraftiga tillägg för obekväm arbetstid
            som finns i reglerna i dag. Jag tycker att det är djupt beklagligt.
            Det går ut över de arbetslösa som inte får något jobb att vissa
            fackliga organisationer tycks måna mer om OB-tilläggen än om jobben.
            Jag undrar om Allan Lrsson delar denna uppfattning. Det skulle
            vara en signal så god som någon om han i så fall kunde ge uttryck
            för detta.
          </note>
          <note>
            Herr talman! Det finns inga genvägar om Sverige skall lyckas
            återerövra en plats bland de länder som utvecklas snabbt, med
            stigande välfärd. Den internationella konkurrensen skapar stora
            möjligheter, men den sätter samtidigt gränser för vår handlingsfrihet.
            Regeringens politik är den enda framkomliga vägen. Det är mycket
            glädjande att riksdagsmajoriteten föreslår bifall till förslagen
            i finansplanen.
          </note>
          <note type="speaker">
            Anf. 33 LARS-OVE HAGBERG (v) replik:
          </note>
          <note>
            Herr talman! När nu finansministern skall försvara regeringens
            politik, kanske jag får ställa frågan till finansministern, eftersom
            den grå eminensen i finansutskottet inte behagade svara på den.
          </note>
          <note>
            Eftersom den centrala punkten för regeringen är att sätta fart
            på industrin -- man tycker att vi skall klara oss internationellt,
            ha öppna gränser, m.m. --
          </note>
          <note>
            undrar jag vad utvecklingskrafter är för någonting.
          </note>
          <note>
            Jag kan läsa mig till att det gäller kostnader.
          </note>
          <note>
            Produktiviteten har gått upp, säger finansministern, och talar
            om kunskapen. Men hur blir det med inflytandet i organisationen
            för dem som arbetar? Vad skall de ha för morot? Alla andra skall
            ha morötter, nämligen de som har förmögenheter och kapital. Det
            är min stora fråga.
          </note>
          <note>
            Vad är utvecklingskrafter? Är det lägre kostnader i
          </note>
          <note>
            Sverige?
          </note>
          <note>
            I kommunerna är läget nästan barockt. I min hemkommun skryter
            ledningen med att man minskar antalet anställda med 300. Industrin
            minskar, arbetslösheten ökar. Då säger finansministern att det
            inte är någon lösning att de anställda är kvar i kommunen trots
            att det är problem med äldreomsorgen, barnomsorgen och servicen.
            Man måste spara överallt och dra in. Är det en vettig politik
            att låta de människor som finns i kommunen gå arbetslösa?
          </note>
          <note>
            Var finns de arbetsmarknadspolitiska insatserna för just dem
            som har utbildat sig och nu är över 24 år?
          </note>
          <note>
            Var skall de vara någonstans? Industrin tar inte emot dem, som
            jag har sett. Den tar bort personal.
          </note>
          <note>
            Var finns regeringens insatser för de människorna?
          </note>
          <note>
            Jag ser att finansministern nu skall tala inför sina egna kommunrepresentanter
            den 22 mars. Hon skall då tala om för dem att det finns överskott
            i kommunerna. Finanministern kanske kan övertyga sina egna, så
            att de talar om för alla andra som verkar i kommunerna med dessa
            knappa resurser, att det är rena hjärnspöken de har när de ser
            sig tvungna att pruta, avskeda människor och ha en bristande service.
            Det skall bli spännande att se vad folkpartisterna kommer att
            säga efter den 22 mars.
          </note>
          <note>
            Sedan är det frågan om sparandet. Är det verkligen en vettig
            politik att låsa in de här pengarna i dag, när vi skulle behöva
            en efterfrågan i ekonomin?
          </note>
          <note>
            Skall man då ge dessa fantastiska sparstimulanser?
          </note>
          <note type="speaker">
            Anf. 34 Finansminister ANNE WIBBLE (fp):
          </note>
          <note>
            Herr talman! Det finns inte så väldigt mycket som
          </note>
          <note>
            Lars-Ove Hagberg och jag har gemensamma åsikter om. När jag lyssnade
            på hans anförande fann jag en punkt. Den handlade om betoningen
            av kunskaper. Det tror jag är en allmängiltig uppfattning. Det
            är bra att ha någon gemensam bas i arbetet.
          </note>
          <note>
            Däremot känner jag en betydande skepsis inför merparten av det
            övriga han sade. Han ställde en fråga, nämligen om vi inte egentligen
            borde uppmuntra människor att konsumera och se till att de inte
            sparar så mycket. Vi skall uppmuntra människor att slösa bort
            sina pengar, för den händelse de har några, för att det skall
            bli efterfrågan inom landet. Detta skulle vara en politik som
            direkt strider mot de långsiktiga önskemålen om att människor
            skall ha egna sparmedel. Av lättförståeliga skäl delar jag inte
          </note>
          <note>
            Lars-Ove Hagbergs uppfattning på den punkten.
          </note>
          <note>
            Han frågade också vad utvecklingskraft är.
          </note>
          <note>
            Utvecklingskraft förstår jag är ett svårt begrepp för en vänsterpartist.
            Det handlar just om själva kärnan i en marknadsekonomi. Det handlar
            om vad det är som driver och förmår enskilda människor, vare sig
            de är löntagare eller företagare, att pröva någonting nytt, att
            anstränga sig för att hitta framkomliga vägar vid problem, att
            se möjligheter i stället för hot och att uppmärksamma alla små
            möjligheter till en bättre organisation eller ett bättre utfört
            jobb. Det bygger väldigt mycket på morötter och det bygger naturligtvis
            på att det finns ett visst s.k. omvandlingstryck. Man skall känna
            en liten piska också. Det är en kombination av morötter och piska.
            Med produktivitetsdelegationens termer kallas det för drivkrafter
            och omvandlingstryck. Men det strider helt mot en sådan planerad
            ekonomi som vänsterpartiet brukar föredra. Jag förstår att det
            känns främmande. Jag tänker faktiskt inte försöka övertyga Lars-Ove
            Hagberg om marknadsekonomins fördelar. Jag har försökt förut utan
            framgång.
          </note>
          <note>
            Kommunernas ekonomi tror jag kommer att diskuteras många fler
            gånger i kammaren.
          </note>
          <note>
            Självklart har inte ett stort antal kommuner mängder med pengar,
            som de inte vet vad de skall göra med.
          </note>
          <note>
            Så fungerar det inte i verkligheten. Det vet också
          </note>
          <note>
            Lars-Ove Hagberg. Pengar som finns går alltid åt.
          </note>
          <note>
            Frågan är: Vad används de till? Det går kanske att använda pengarna
            på ett bättre sätt, så att det blir bättre utbyte av pengarna.
            Kanske behövs det mindre med pengar.
          </note>
          <note>
            Vi kommer att lägga fram ett förslag i kompletteringspropositionen.
            Det skall bli ett stort nöje att debattera med Lars-Ove Hagberg
            och andra om de möjligheter som skapas på basis av förslaget.
          </note>
          <note type="speaker">
            Anf. 35 LARS-OVE HAGBERG (v) replik:
          </note>
          <note>
            Herr talman! Med anledning av vad som sist sades är det väl ganska
            anmärkningsvärt att i det här konjunkturläget när det gäller kommuner
            som har det besvärligt kasta ut människor i arbetslöshet.
          </note>
          <note>
            Detta blir ju effekten av politiken med långsiktiga mål, trots
            att kommuner under en rad år har sparat och effektiviserat. Jag
            tycker att detta har varit helt riktigt. Skattebetalarna har rätt
            att få valuta för sina pengar.
          </note>
          <note>
            Nu kommer vi till frågan om industrin och själva drivkraften.
            Vad är det som har tillkommit? Jag blev inte riktigt klok på vad
            det gällde.
          </note>
          <note>
            Omvandlingstrycket skulle finnas, och då kan vi inte ha alltför
            låga kostnader. Man skulle kunna hitta på allt möjligt. Vad är
            det som hindrar dagens företagare att hitta på? Vad är det egentligen
            som ni säger? Jag vet vad marknadsekonomins drivkraft är. Det
            är ju vinsten för det enskilda företaget, den egna verksamheten
            och den egna kretsen. Lika främmande som jag är för detta, lika
            främmande är tydligen finansministern och den borgerliga regeringen
            för tanken att alla företag har arbetare som också behöver morot
            och inspiration. Även de måste få del av vinsten. Detta blir ju
            inte resultatet, utan man får piskan på ryggen. Man ser ju att
            andra behöver väldiga skattesänkningar, medan man själv drabbas
            i varje läge.
          </note>
          <note>
            Arbetsmiljö, arbetsorganisation och inflytande är ju regeringens
            glömda frågor. Skall man kunna utnyttja den kunskap som vi alla
            är överens om skall finnas, borde den också kunna hamna i företagen,
            hos människorna, inte bara hos några få.
          </note>
          <note>
            Det skulle vara vår konkurrenskraft. Hittills har ingen regeringsrepresentant
            riktigt kunna svara på vad man egentligen vill gynna i industrin.
            I så fall blir det konkurrens med kommunerna. I det här läget
            och under den här strukturomvandlingen kan det under överskådlig
            tid i alla fall inte vara arbetskraften. Talar man om kunskap
            i ett nästa led, blir man ännu mer förvånad när regeringen lägger
            fram ett förslag som går ut på en minskning av komvux. Detta motverkar
            ju skapandet av det utbildningsnivå som skulle kunna finnas i
            våra företag. Det där kan väl, finansministern, ändå inte vara
            någon tillväxtbefrämjande åtgärd.
          </note>
          <note type="speaker">
            Anf. 36 Finansminister ANNE WIBBLE (fp):
          </note>
          <note>
            Herr talman! Några synpunkter! Vad är det som driver människor
            i företagen, vare sig det gäller industri eller kommun? Jag vill
            peka på två saker som jag tror är främmande för Lars-Ove Hagberg,
            men som är viktiga.
          </note>
          <note>
            Den ena saken gäller en mjukisfaktor, typ uppskattning på jobbet.
            Man får vara med och bestämma på arbetet, man får utforma det
            efter sin egen kompetens, och man får känna att man behövs. Någon
            frågar om man inte är där när man är sjuk, osv. Man måste märka
            att man är en del av en arbetsgemenskap. Det kan uttryckas på
            många olika sätt, men jag tror att det där är en mycket viktig
            drivkraft när det gäller intresset att ändra och förbättra förhållanden
            på jobbet.
          </note>
          <note>
            Det andra gäller faktiskt helt vanliga ekonomiska saker, typ
            marginalskatter. Man skall få något kvar om man råkar få högre
            lön. För företagen är det, som Lars-Ove Hagberg påpekade, vinsten
            som är av intresse. Det är faktiskt så, att vinsten är av intresse
            för alla. Tyvärr är det i dag alltför många arbetstagare som ser
            att företagens anställda råkar sämst ut när företagen går med
            förlust. Anställda förlorar jobben. Så drivkraften är faktiskt
            någonting som är av intresse för alla vare sig man är företagare,
            politiker eller anställd. Beträffande både de här sakerna -- uppskattning
            på jobbet, rätt att bestämma själv och de ekonomiska morötterna
            -- har Lars-Ove Hagberg och jag helt olika åsikter. Jag tror inte
            att jag kan övertyga honom utan vill bara framföra mina synpunkter.
          </note>
          <note>
            Kankse har han kommit på bättre tankar om 30 år.
          </note>
          <note type="speaker">
            Anf. 37 ALLAN LARSSON (s):
          </note>
          <note>
            Herr talman! jag vill börja med några ord om finansutskottets
            borgerliga ledamöters insatser i den här debatten. Om det hade
            varit en brottningsmatch skulle ni ha blivit diskvalificerade
            på grund av mattflykt.
          </note>
          <note>
            Ni har inte haft mycket att säga om er egen politik.
          </note>
          <note>
            Ni har talat om vår politik och ägnat er åt att klaga och kritisera,
            precis som när ni var i oppositionställning, och ni har gett en
            grovt felaktig bild av vår politik.
          </note>
          <note>
            Hur är det med er egen politik, hur förhåller det sig med målen
            som inte finns uttryckta i finansplanen?
          </note>
          <note>
            Vilka medel tänker ni använda? Var är alla de där frågorna som
            behandlas i massmedia? Det gäller frågor där ni är osams om tagen.
            Ni hade chansen att i denna viktiga debatt ge besked om vad som
            är er politik, men ni flydde och angrep oss.
          </note>
          <note>
            Vi har inte så många gånger fått höra uttrycket den enda vägen.
            Det verkar som om beslutsamhetens friska hy håller på att gå över
            i eftertankens kranka blekhet. I dag finns det en mycket bred
            insikt om att den enda vägen, regeringens ekonomiska politik,
            är en återvändsgränd. Allt fler håller med oss socialdemokrater
            i vår kritik av denna politik --
          </note>
          <note>
            såväl löntagare och företagare som ekonomiska experter och vanligt
            folk. Snart är det väl bara Carl
          </note>
          <note>
            Bildt och Anne Wibble som är övertygade om att de ensamma av
            alla har funnit den enda vägen, lösningen på Sveriges ekonomiska
            problem. Om nu
          </note>
          <note>
            Anne Wibble och Carl Bildt själva vill vandra den enda vägen,
            skulle väl ingen vilja neka dem det nöjet. Men nu är Anne Wibble
            finansminister och
          </note>
          <note>
            Carl Bildt statsminister, och i denna kapacitet drar de hela
            Sveriges ekonomi in i en återvändsgränd, en återvändsgränd med
            en hotande depression och massarbetslöshet.
          </note>
          <note>
            Ni var stöddiga i höstas. Då var det rivstart och väldiga skattelättnader
            för förmöget folk, då var det svångrem för arbetare och tjänstemän.
            Nu ser vi effekterna av er rivstart. Nu håller ni på att köra
            fast ordentligt. Nu tycks ni ha hoppat upp i den långbänk som
            Thorbjörn Fälldin lämnade efter sig efter sin regeringstid.
          </note>
          <note>
            Anne Wibble måste förstå att såväl rivstarten som långbänken
            är till stor skada för Sverige -- rivstarten därför att ni rusar
            i väg utan att inse vad ni ställer till med, långbänken därför
            att den innebär handlingsförlamning när det verkligen behövs handlingskraft.
          </note>
          <note>
            Jag skall visa vad långbänken och rivstarten innebär på fem för
            medborgarna viktiga områden, nämligen jobben, räntorna, matpriserna,
            hyrorna och välfärden.
          </note>
          <note>
            Jag skall börja med jobben, med sysselsättningen.
          </note>
          <note>
            Sverige befinner sig i den unika positionen att ha en regering,
            som med stor iver och övertygelse bekämpar en djup konjunkturnedgång
            med en envis och hårdhänt åtstramning, inriktad på hushåll, byggande
            och kommuner. I stället för att åstadkomma en ny start fördjupar
            ni lågkonjunkturen. Pessimismen breder ut sig.
          </note>
          <note>
            Sverige krymper.
          </note>
          <note>
            Åtstramningen har redan träffat arbetsmarknaden med stor kraft.
            Arbetslösheten ökar nu dramatiskt.
          </note>
          <note>
            Om inte politiken läggs om snabbt, kommer arbetslösheten att
            inom något år uppgå till 5 %, kanske 6 %.
          </note>
          <note>
            Mot detta har vi socialdemokrater protesterat ända sedan ni lade
            fram ''den enda vägens'' politik.
          </note>
          <note>
            Nu växer kritiken från löntagarna som drabbas av arbetslöshet,
            från tusentals företagare som drabbas av åtstramningen i form
            av försämrade avsättningsmöjligheter.
          </note>
          <note>
            Nu kommer kritiken också från era egna ekonomer. Lars Calmfors
            säger i en intervju i senaste numret av LO-Tidningen att den borgerliga
            regeringen är på väg att upprepa EG-ländernas misstag från 80-talet.
            Synen hos de flesta internationella ekonomer har vänt sedan 80-talet.
          </note>
          <note>
            Men Anne Wibble står envist kvar på 80-talets skansar och redutter.
            Det är uppenbart att ni inte hade förstått vilka allvarliga följder
            som er politik skulle komma att få. Det har Hans Bergström i
          </note>
          <note>
            Dagens Nyheter visat i en kritisk granskning av regeringens politik.
            Han skrev att partierna ''skall inte efter tio år i opposition
            komma så tomhänta som nu de borgerliga i fråga om analys av bostadsfinansieringen
            och åtskilligt annat''.
          </note>
          <note>
            Ni visste inte vad ni ställde till med. Ni satte bostadsbyggandet
            och hela byggbranschen i gungning. Ni skapade arbetslöshet, av
            oförstånd.
          </note>
          <note>
            Anne Wibble har ett stort personligt ansvar för beslutet om att
            rasera bostadsfinansieringen och för den situation som vi har
            i våra kommuner.
          </note>
          <note>
            Bengt Westerberg sade här i riksdagen för ett par veckor sedan
            att det inte behövs någon åtstramning nu, för arbetslösheten är
            så hög. Däremot behövs det åtstramning 1993 och 1994, enligt Westerberg.
          </note>
          <note>
            Det var ett märkligt resonemang. För det är ju så att åtstramningen
            redan biter hos hushållen, inom byggsektorn och hos kommunerna,
            som nu varslar om uppsägningar som en följd av Anne Wibbles åtstramning.
            Upplands Väsby, Finspång, Uppsala och många andra kommuner har
            räknat in Anne
          </note>
          <note>
            Wibbles åtgärder och ser nu vad man måste vidta för åtgärder.
          </note>
          <note>
            Hur skall det då inte bli 1993? Då är ju arbetslösheten ännu
            högre än den är i dag, enligt regeringens egna prognoser. Då skall
            åtstramningen bli ännu kraftigare, om vi skall tro
          </note>
          <note>
            Bengt Westerberg. Det är inte alls så som Anne
          </note>
          <note>
            Wibble försöker säga här, att regeringen hävdar arbetslinjen
            när ni överger arbetslinjen. Ni låter statsutgifterna öka dramatiskt
            när det gäller kontantstödet. Ni sätter in för få åtgärder på
            den aktiva sidan. Ni underminerar undervisningen och utbildningen,
            de stora satsningar som behövs. Där skär ni ner.
          </note>
          <note>
            Vad är det för märklig ekonomisk teori som ligger bakom denna
            politik? Hur hög måste arbetslösheten bli, innan ni inser att
            ni måste överge ''den enda vägen''?
          </note>
          <note>
            Nu måste Anne Wibble ge riksdagen och svenska folket ett klart
            besked om jobben och arbetslösheten. Kommer ni att överge den
            enda vägen, eller tänker ni uthålligt driva Sverige in i en depression?
          </note>
          <note>
            Den andra fråga som jag skall ta upp gäller räntorna. Tack vare
            stabiliseringsavtalet fick vi förra året ner kostnadstrycket och
            prisstegringarna.
          </note>
          <note>
            Nu är inflationsförväntningarna låga. Sverige är ett av de få
            länder som uppfyller EG:s stränga krav på ekonomisk stabilitet,
            de krav som Europa skall uppfylla mot slutet av 90-talet för att
            kunna ingå i en ekonomisk union.
          </note>
          <note>
            Med denna prisstabilitet borde räntorna kunna sjunka rejält.
            Men det har inte skett. Räntorna är höga, och det drabbar både
            företag och hushåll.
          </note>
          <note>
            Det finns inga ekonomiska skäl för så höga räntor.
          </note>
          <note>
            Dagens Industris expert Olle Fahlén säger så här:
          </note>
          <note>
            ''Det är tydligt att placerarna på valutamarknaden inte har något
            stort förtroende för regeringens ekonomiska politik. Om de hade
            det skulle vi inte behöva betala dem en så hög ränta.'' Så skrivs
            alltså i en näringslivstidning om regeringens ekonomiska politik.
          </note>
          <note>
            Kom ihåg också att räntemarginalen mot Europa var lägre vid regeringsskiftet
            i höstas än vad den är i dag. Det är alltså ett politiskt pris
            som svenska folket betalar för Anne Wibbles politik.
          </note>
          <note>
            Min fråga blir därför: Hur länge skall svenska folket digna under
            räntebördan? När skall ni överge den enda vägen? Att vara uthållig
            på fel väg kan leda in i en djup kris.
          </note>
          <note>
            Den tredje frågan gäller matpriserna. Bondeägda
          </note>
          <note>
            Arla stod för förra veckans fräckaste utmaning. Att höja priserna
            med 7 % på filmjölk och andra varor, där Arla har ett reellt monopol,
            är en utmaning mot både Sveriges löntagare-konsumenter och regering
            och riksdag.
          </note>
          <note>
            Vad tänkte egentligen Bo Dockered och de andra bönderna på när
            de bestämde sig för denna prishöjarlinje? Insåg de själva att
            det var en utmaning? Har de inte förstått att Sverige definitivt
            har växlat om från en inflationsekonomi till en ekonomi som är
            inriktad på stabila priser.
          </note>
          <note>
            Varje företag som nu försöker utnyttja en monopolställning till
            att på nytt sätta fart på inflationen måste räkna med att drabbas
            av häftiga reaktioner från konsumenterna, massmedia och riksdagen.
          </note>
          <note>
            Vad bondekooperationen gjorde var att rikta ett skott i vattenlinjen
            mot alla de insatser som gjorts under de senaste åren för att
            göra slut på inflationen. Arlas beslut var en ensidig åtgärd,
            som bröt upp samförståndet om stabiliseringsavtal och livsmedelspolitik.
          </note>
          <note>
            Det är nu dags att vi här i riksdagen visar var skåpet skall
            stå. Vi måste nu gå vidare och sänka gränsskyddet och skärpa konkurrensen,
            så att matpriserna kan hållas nere.
          </note>
          <note>
            Var står Anne Wibble och Folkpartiet? Är ni beredda att fullfölja
            det samarbete som vi hade i fjol om att sänka gränsskyddet? Kommer
            finansministern att ställa upp på konsumenternas sida eller på
            bondekooperationens?
          </note>
          <note>
            Den fjärde frågan gäller hyrorna. I valrörelsen lovade Carl Bildt
            att hyrorna inte skulle öka när bostadssubventionerna skulle avvecklas.
            I stället skulle fastighetsskatten sänkas, sade han. Anne
          </note>
          <note>
            Wibble försäkrade bestämt att några marknadshyror inte skulle
            bli tal om.
          </note>
          <note>
            Nu kan vi se vad dessa löften var värda. Hyrorna kommer att öka
            drastiskt, och fastighetsskatten kommer inte att avvecklas, men
            marknadshyrorna är på väg in.
          </note>
          <note>
            Kjell-Olof Feldt har i DN skrivit några sanningens ord om regeringens
            bostadspolitik. Han säger att det är ''tekniskt och fysiskt omöjligt
            att via fastighetsskatten eliminera de ökade boendekostnader som
            följer av minskade eller slopade räntebidrag och ränteavdrag''.
            Kjell-Olof
          </note>
          <note>
            Feldt drar slutsatsen att ''det som var lögn före valet är lika
            lögnaktigt i dag. Moderata samlingspartiets bostadspolitiska löften
            byggde på ett falsifikat. Det blir inte mindre osmakligt av att
            man kallar de socialdemokrater för lögnare som försökte påvisa
            detta.'' Det skrev alltså Kjell-Olof Feldt. Lyssna på det, Lars
            Tobisson.
          </note>
          <note>
            Nu är frågan vad det är för bostadspolitik som regeringen tänker
            föra. Hur dyrt skall det bli att bo? Hur skall unga människor
            få råd att skaffa sig en lägenhet eller ett eget hus? Hur skall
            det gå för de gamla, när regeringen driver upp hyrorna? Hur många
            kommer att tvingas att lämna sina hem?
          </note>
          <note>
            Kan Anne Wibble ge besked? Eller skall ni dra även denna fråga
            i långbänk?
          </note>
          <note>
            Min femte och sista fråga gäller skatterna och välfärden. Grundbulten
            i regeringens ekonomiska politik är löftet att sänka skatterna
            med 10--15
          </note>
          <note>
            miljarder kronor per år.
          </note>
          <note>
            Jag läste i tidningen häromdagen att regeringen skall samlas
            på Harpsund för att utforma en långsiktig utgiftsstrategi, ''lus'',
            för att sänka utgifterna. Hittills har ju regeringen lagt fast
            en långsiktig utgiftsstrategi bara på ett område, nämligen försvarets.
            Där var finansministern alldeles för mjuk i nyporna. Därför blir
            det nu en kraftig upprustning. Sverige blir -- utöver Turkiet
            --
          </note>
          <note>
            det enda land som rustar upp det militära försvaret när hela
            Europa rustar ner.
          </note>
          <note>
            Såvitt jag kan förstå måste en militär upprustning finansieras
            med en social nedrustning. Ni lägger på
          </note>
          <note>
            7,5 miljarder på försvaret, och ni drar in 7,5
          </note>
          <note>
            miljarder från kommunerna. Det är barnomsorgen, skolan och äldreomsorgen
            som får stå tillbaka när moderaterna skall ha pengarna till försvaret.
          </note>
          <note>
            Hur skall ni finansiera alla de skattesänkningar som den moderate
            skatteministern lovar ut varje vecka?
          </note>
          <note>
            Vad skall nu hända med socialpolitiken sedan ni infört karensdagar
            och avskaffat delpensionen?
          </note>
          <note>
            Vilka ytterligare försämningar i tryggheten planerar ni? Eller
            är det som Bengt Westerberg säger, att det inte finns några mer
            besparingar att göra på det sociala området? Då är grundbulten
            i regeringens ekonomiska politik rubbad. Vad blir det då av allt
            tal om att genom stora skattesänkningar sätta fart på Sverige?
          </note>
          <note>
            Allt fler inser att den enda vägen är en återvändsgränd. Hur
            länge skall det dröja innan
          </note>
          <note>
            Anne Wibble tar sitt förnuft till fånga och överger den enda
            vägen? Ge oss ett besked och dra inte frågan i långbänk!
          </note>
          <note>
            Herr talman! Sverige har de grundläggande förutsättningarna för
            en ny period av tillväxt och nya arbetstillfällen. Men för att
            åstadkomma detta är det nödvändigt med en radikal omläggning av
            den ekonomiska politiken. Vi socialdemokrater har visat hur en
            sådan politik kan läggas upp. Vi har visat att det med en ansvarsfull
            finanspolitik går att öka tillväxten och att pressa ned arbetslösheten.
          </note>
          <note>
            Jag vill yrka bifall till det socialdemokratiska alternativet
            för arbete, tillväxt och rättvisa, vilket presenteras i våra reservationer.
          </note>
          <note type="speaker">
            Anf. 38 PER-OLA ERIKSSON (c) replik:
          </note>
          <note>
            Herr talman! Jag vill fråga Allan Larsson vad han gjorde mellan
            kvart i tio och kvart i tolv i dag. Då gav vi nämligen svar på
            alla de frågor som Allan
          </note>
          <note>
            Larsson inledningsvis ställde. Det är möjligt att han då hade
            tankarna på annat håll, för han har i alla fall inte lyssnat till
            de besked som vi gav.
          </note>
          <note>
            Vi från samtliga fyra regeringspartier redogjorde för finansutskottets
            behandling av den ekonomiska politiken. Vi talade om att målet
            är att skapa stabil ekonomi, en ekonomi som befrämjar utveckling
            i hela landet, som värnar om miljön, som skapar regional balans
            och som slår vakt om den rättvisa fördelningspolitiken. Vi visade
            på åtgärder för att dämpa kostnadsexplosionen, som är ett arv
            från den socialdemokratiska regeringstiden. Vidare visade vi på
            vägen för att med investeringar ta oss ur den ekonomiska kris
            som socialdemokraterna har skapat och som vi tyvärr i dag får
            dras med.
          </note>
          <note>
            Jag skulle vilja ställa en fråga till Allan Larsson.
          </note>
          <note>
            Har ni inte lärt er någonting av 80-talet? Det var då som ni
            skapade de höga räntorna. De har inte införts nu, utan det var
            då de infördes. Det var på
          </note>
          <note>
            80-talet ni skapade den höga inflationen, som urholkade löntagarnas
            plånböcker. Ni skapade en överhettning i ekonomin, som vissa regioner,
            och i synnerhet storföretagen, tjänade på. Under 80-
          </note>
          <note>
            talet införde ni flyttlasspolitiken, då ni dammsög stora delar
            av vårt land och flyttade människor från glesbygsd till storstadsområden.
            Ni drev en politik till förmån för de starka och rika, de rika
            regionerna och de stora företagen. Den politiken ledde Sverige
            in i en ekonomisk kris. Det är dags,
          </note>
          <note>
            Allan Larsson, att höja blicken och se att den politik som ni
            då förde är passé. Den tillhör det förgångna. Nu måste ni pröva
            nya vägar. För inte
          </note>
          <note>
            80-talets politik som en repris! Man kan spela in filmer och
            titta på video, men den politik som ni förde under 80-talet innebar
            problem för Sverige.
          </note>
          <note>
            Driv inte denna politik en gång till! Dra lärdom av det förgångna!
            Satsa på framtiden!
          </note>
          <note type="speaker">
            Anf. 39 ALLAN LARSSON (s) replik:
          </note>
          <note>
            Herr talman! Per-Ola ERiksson har ett svårt problem. Han vill
            gärna lyfta fram målen för den ekonomiska politiken. Det var ett
            framsteg att det gjordes en beskrivning av målen i finansutskottets
            betänkande. Vi saknade ju en bekrivning av dessa mål i finansplanen.
            Men problemet för Per-Ola
          </note>
          <note>
            Eriksson är att medlen som regeringen och den borgerliga majoriteten
            vill använda inte leder till målen. Dessa medel leder till en
            återvändsgränd.
          </note>
          <note>
            När man borde se till att människor får arbete, vidtar ni åtgärder
            som skapar arbetslöshet. Till en del är ni uppenbarligen omedvetna,
            som när ni slog sönder bostadsfinansieringen. När ni sätter klackarna
            på kommunerna, måste ni vara medvetna om att detta leder till
            de effekter som man nu kan se. Det drabbar skolan, barnomsorgen
            och äldreomsorgen. Välfärden blir sämre, samtidigt som arbetslösheten
            blir större. Detta är sanningen om er politik.
          </note>
          <note>
            Det är viktigt för svensk ekonomi att det blir en bra utveckling
            när det gäller kostnader och konkurrenskraft. Jag lade märke till
            att Per-Ola
          </note>
          <note>
            Eriksson lät som den gamla grammofonskivan.
          </note>
          <note>
            Han hade inte riktigt tagit till sig vad Anne Wibble sade, att
            Sverige nu har en kostnadsutveckling och en inflationsnivå som
            gör att vi står oss betydligt bättre än tidigare. Jag tror att
            det är viktigt att
          </note>
          <note>
            Anne Wibble säger detta, och att finansutskottets ordförande
            ser till att aktualisera sitt ordförråd.
          </note>
          <note>
            Omvärlden lyssnar till det som vi i Sverige säger.
          </note>
          <note>
            Om Per-Ola Eriksson går på som han gör, kanske omvärlden får
            för sig att Sverige håller på att förbereda sådana förändringar
            i politiken som gör att man garderar sig för högre räntor.
          </note>
          <note>
            Lägg om stil nu och ta ansvar för Sverige! Per-Ola
          </note>
          <note>
            Eriksson är ordförande i finansutskottet. Lev upp till det ansvaret!
          </note>
          <note type="speaker">
            Anf. 40 PER-OLA ERIKSSON (c) replik:
          </note>
          <note>
            Herr talman! Till Allan Larsson vill jag säga att det ofta från
            socialdemokraterna talas om att det behövs en radikal omläggning
            av den ekonomiska politiken. Det är precis vad som pågår och som
            är på väg att ske, nämligen att bygga någonting nytt.
          </note>
          <note>
            Den tredje vägens ekonomiska politik, som ni använde er av, innebar
            att ni skapade den ekonomiska krisen i landet. Den är vi nu på
            väg att reparera. Det kommer förstås att ta tid, för det gör man
            inte på en kafferast. Det är kanske inte gjort på ett år, utan
            det kan ta flera mandatperioder.
          </note>
          <note>
            Jag vill upprepa den fråga som jag ställde till Allan
          </note>
          <note>
            Larsson i mitt inledningsanförande. Först och främst anser jag
            att många av de förslag som socialdemokraterna nu driver är opportunistiska
            och innebär kortsiktiga lösningar, som inte skulle hålla om ni
            befann er i regeringsställning. De håller kanske för Allan Larsson
            i oppositionsställning, men inte för att regera efter. Den vägen
            är prövad och stängd.
          </note>
          <note>
            Med anledning av LO-kritiken mot förslaget att skapa arbeten
            för ungdomar undrar jag om Allan
          </note>
          <note>
            Larsson delar LO:s uppfattning att det är bättre för ungdomarna
            att leva på bidrag än att beredas möjlighet till arbetslivserfarenhet
            och praktik.
          </note>
          <note>
            Jag tycker att det finns skäl att säga till Allan
          </note>
          <note>
            Larsson att om man skall se bakåt och vidta åtgärder, finns det
            risk för att det kan gå snett.
          </note>
          <note>
            Socialdemokraterna säger ofta att vi skall vänta och se, och
            att det blir bättre sedan. Var det inte detta som ledde till konkursen
            för s-pressen för en tid sedan? Man visste att inriktningen var
            fel -- det var finansiella problem och lönsamhetsproblem --, men
            man vidtog inte nödvändiga åtgärder. Med andra ord behöver inte
            socialdemokraterna söka sig så långt bort för att dra lärdom av
            vad det innebär att skjuta upp problemen och inte ta itu med dem.
          </note>
          <note>
            Vi tar itu med prolemen. Nu skall vi rätta till svensk ekonomi,
            så att svenska företag skall kunna konkurrera bättre på världsmarknaden,
            så att vi skall få resurser för välfärdsutveckling, så att vi
            kan hålla nere inflationen och räntorna samt så att löntagarna
            skall få mer pengar i plånböckerna.
          </note>
          <note type="speaker">
            Anf. 41 ALLAN LARSSON (s) replik:
          </note>
          <note>
            Herr talman! Det pågår en omläggning av den ekonomiska politiken.
            Just det, men 5--6 %
          </note>
          <note>
            arbetslöshet, är det den omläggning av politiken som ni är på
            väg att åstadkomma? När Sverige av tradition har strävat efter
            full sysselsättning och vi har kraftfullt satsat på detta, väljer
            ni nu en annan väg. Arbetslösheten är högre än någonsin, och era
            prognoser visar att de kommer att bli ännu högre.
          </note>
          <note>
            Och så säger ni att man inte skall göra någonting åt detta! Vi
            hörde från Lars Tobisson att det inte får bedrivas någon aktiv
            ekonomisk politik. Man får inte påverka efterfrågan. Det är bara
            utbudspoliik som gäller.
          </note>
          <note>
            Vilka kortsiktiga åtgärder har vi föreslagit? Vi har föreslagit
            starkare satsning på infrastrukturinvesteringar, där ni inte får
            någon fart på det hela. Är det kortsiktigt att underhålla det
            bestånd som vi har av bostäder och byggnader?
          </note>
          <note>
            Vi vill satsa på utbildning och kompetenshöjning som är vår styrkefaktor
            för framtiden. Det är där som man skall göra insatserna, men där
            skär ni ned.
          </note>
          <note>
            Svaret på Per-Ola Erikssons fråga om ungdomsinsatserna är att
            jag tycker att ungdomar skall ha ett arbete och en lön att leva
            på. Ni har valt en metod som innebär att det är bidrag som ungdomarna
            får och inte en lön och att de därför inte heller får de rättigheter
            och skyldigheter som följer med ett arbete. Det är skillnaden
            mellan oss.
          </note>
          <note>
            Ungdomar skall ha lön och arbete och en lön att leva på. Det
            kommer vi att stå upp för, och förslag om det kommer vi att redovisa
            här i riksdagen.
          </note>
          <note type="speaker">
            Anf. 42 Finansminister ANNE WIBBLE (fp):
          </note>
          <note>
            Herr talman! När man lyssnar till Allan Larssons anförande finner
            man som enda möjliga slutsats att han är motståndare till det
            mesta av förändringar.
          </note>
          <note>
            Detta stämmer i och för sig inte med Hans
          </note>
          <note>
            Gustafssons inledningsvis lågmält framförda anförande, där han
            började med att markera att det fanns ett betydande mått av enighet
            på en rad punkter. Men det är väl med åsikter inom socialdemokratin
            som med denna något ovanliga ekonomiska debatt, nämligen att det
            socialdemokratiska partiet behöver två olika företrädare för att
            kunna ge riktigt bra rättvisa åt de motsägelsefulla och inkonsistenta
            åsikter som framförs i debatten. Sanningen är ju tyvärr den att
            det största oppositionspartiet inte har något sammanhängande ekonomisk-politiskt
            alternativ.
          </note>
          <note>
            Det har framförts av en rad talare redan, och jag tycker att
            det blev alldeles uppenbart och för alla helt tydligt efter Allan
            Larssons anförande.
          </note>
          <note>
            Jag kan möjligen tillägga att när det gäller just frågan om kommunerna,
            som har varit uppe ett par gånger här i dag, skulle Socialdemokraterna
            faktiskt behöva tre talare, eftersom de har tre olika åsikter.
            I det ena fallet sägs att man inte skall försämra budgetsaldot,
            dvs. att man skall dra in dessa pengar -- 5--10 miljarder -- till
            staten. I det andra fallet säger man att de skall användas till
            bygginvesteringar. Och i det tredje fallet sägs att man skall
            använda dem till vård och omsorg. Det skulle vara trevligt om
            Allan Larsson ville tala om vilket av dessa tre alternativ som
            gäller.
          </note>
          <note>
            Även om man har skrivna anföranden kan man tillåta sig någon
            liten flexibilitet. Allan Larsson hade ett långt inlägg om att
            regeringen för en hårdhänt åtstramningspolitik. Detta är ju inte
            sant, vilket jag hade sagt och i siffror visat omkring en kvart
            tidigare. Skrivna anföranden är bra, men de skall i någon mån
            vara inlägg i debatten också. Det är ju inte någon artikel man
            skriver här i kammaren.
          </note>
          <note>
            Den fråga som jag tycker är viktig att debattera gäller riskpremier
            i ränteförväntningarna. Där är det tyvärr på det sättet, Allan
            Larsson, att Sverige aldrig tidigare har klarat övergången från
            en hög inflation till en låg inflation. Det finns alltså en riskpremie,
            som Allan Larsson mycket riktigt har noterat, och det vore märkvärdigt
            annars, och den beror på att placerare och investerare ständigt
            har blivit lurade av tidigare regeringar, socialdemokratiska och
            andra. De har blivit lurade i så måtto att de ursprungligen har
            trott på uthållighet, men därefter har de blivit svikna.
          </note>
          <note>
            Därför krävs det nu en riskpremie. Denna riskpremie understöds
            av den bristande uthållighet som Socialdemokraterna uppvisar.
          </note>
          <note>
            Socialdemokraterna ändrade politiken under intrycket av en valutakris
            hösten 1990 till en ganska bra väg, nästan den enda vägen. När
            de sedan förlorade regeringsmakten har de ändrat sig tillbaka
            till den traditionella socialistiska expansionspolitiken med skattehöjningar
            och annat. Denna bristande uthållighet är till skada för
          </note>
          <note>
            Sverige.
          </note>
          <note>
            Anf. 43 ALLAN LARSSON (s)replik:
          </note>
          <note>
            Herr talman! Det är intressant att höra att Anne
          </note>
          <note>
            Wibble tvår sina händer och säger att det inte är någon åtstramningspolitik
            som regeringen bedriver. Det kan man ju bara mäta på ett sätt,
            nämligen genom att se vilken effekt politiken får på aktiviteten
            i ekonomin. I höstas sade ni att det skulle bli tillväxt under
            detta år. I januari, när ni presenterade prognoserna och hade
            räknat in effekterna av er politik, fick ni visa att det blev
            sämre under 1992 och att det blir ett mycket svagt
          </note>
          <note>
            1993. Ni fick räkna upp arbetslösheten för både detta och nästa
            år. Är inte detta en åtstramingspolitik? Vad är det annars som
            ligger i ordet åtstramningspolitik? Har inte Bengt
          </note>
          <note>
            Westerberg rätt när han säger att det är en åtstramningspolitik
            men att den inte får någon verkan förrän 1993 och 1994? Vem har
            rätt, är det
          </note>
          <note>
            Bengt Westerberg, partiledaren, eller Anne
          </note>
          <note>
            Wibble? Vem skall vi tro på?
          </note>
          <note>
            Vad skall vi tro om Lars Calmfors, som väl inte är helt borta
            när det gäller ekonomi, när han säger att denna politik är fel.
            Detta är 80-talspolitik, och den är prövad. Inte trodde han att
            det skulle bli sådana effekter med en sådan arbetslöshet. På detta
            sätt kan man inte fortsätta. Vem skall vi tro på, Anne
          </note>
          <note>
            Wibble eller Lars Calmfors, när han beskriver effekterna av denna
            politik på detta sätt?
          </note>
          <note>
            Sedan skulle jag vilja be Anne Wibble att vara litet flexibel
            och svara på de frågor som jag ställde om matpriserna. Var står
            folkpartiet och var står Anne
          </note>
          <note>
            Wibble i denna fråga som är mycket viktig för konsumenterna och
            där vi nu kan göra en insats genom att ta ett steg vidare och
            pressa ned gränsskyddet? Om Anne Wibble ställer upp på detta kan
            vi åstadkomma något här i riksdagen som blir en lämplig reaktion
            på den utmaning som vi fick från Arla och bondekooperationen i
            förra veckan.
          </note>
          <note>
            Den andra fråga som jag också gärna vill ha ett svar på gäller
            hyrorna. Vad är det nu som skall hända med bostadsfinansieringen?
            Hur högt kommer ni att driva upp hyrorna? Kommer ungdomar att
            kunna skaffa sig en bostad? Kan gamla bo kvar i sina lägenheter
            och i sina hus? Vad är det som förestår på detta område, när ni
            skall genomföra moderaternas systemskifte och införa marknadshyror?
            Låt oss få ett besked. Stå inte bara och hacka på oss, utan ta
            nu litet ansvar och visa upp och argumentera för er egen politik
            och tala om vad som ligger i förlängningen framöver. Det är dags
            att göra det nu, Anne Wibble.
          </note>
          <note type="speaker">
            Anf. 44 Finansminister ANNE WIBBLE (fp):
          </note>
          <note>
            Herr talman! Allan Larsson ställde ett antal frågor.
          </note>
          <note>
            Jag skall svara kortfattat på några av dem. Han åberopade Lars
            Calmfors. Lars Calmfors argumenterar för ganska betydande sänkningar
            av arbetsgivaravgifterna, men är det detta som Allan
          </note>
          <note>
            Larsson vill ha? Det vore i så fall en tredje omgång av de ekonomisk-politiska
            åsikter som han förfäktar.
          </note>
          <note>
            Jag tolkar ändå Allan Larssons återkommande klagomål på åtstramingen
            i den ekonomiska politiken, som man rimligen måste göra, som att
            han vill ha mer stimulans. Jag är ledsen att behöva säga att detta
            recept med stimulans med offentliga utgifter och annat är prövat
            i Sverige och i andra länder -- inte minst i Frankrike för ungefär
            tio år sedan, vilket jag talade om i mitt tidigare inlägg.
          </note>
          <note>
            Men det fungerar inte. Allan Larsson kan stå och säga tills han
            blir blå i ansiktet att han vill ha mer stimulans. Vad han därmed
            säger är att han medvetet går in för att försämra trovärdigheten
            hos den svenska ekonomiska politiken och därmed driver fram räntehöjningar
            och försämrar möjligheterna för Sverige att få en positiv ekonomisk
            utveckling under resten av 90-talet. Det är egentligen fullständigt
            häpnadsväckande.
          </note>
          <note>
            Jag har därför valt att inte riktigt tro på detta utan i stället
            tro att det var något slags populistiskt uttryckssätt, därför
            att det låter bra. Men efter så många gångers framträdanden tycker
            jag att det vore bra om Allan Larsson förklarar sig medveten om
            de begränsningar som ligger i att Sverige är en liten och öppen
            ekonomi. Det kan rimligen inte vara på det sättet, vilket jag
            utgår från, att Allan
          </note>
          <note>
            Larsson har svängt också på den punkten, att han nu skall isolera
            Sverige från omvärlden. Det vore ju i och för sig en logisk konsekvens
            av den politik som han förespråkar. Men jag hoppas att det ändå
            är fel, eftersom det skulle bryta upp en samsyn i riksdagen i
            många viktiga frågor, vilket jag sannerligen skulle beklaga.
          </note>
          <note>
            Så till gränsskyddsfrågan. Skall jag tolka Allan
          </note>
          <note>
            Larssons fråga så, att han nu är beredd att bryta den ingångna
            jordbruksöverenskommelsen genom beslut här i riksdagen? Vi i folkpartiet
            är inte beredda att göra det.
          </note>
          <note>
            En annan fråga som jag tycker att Allan Larsson kunde ägna åtminstone
            en tanke -- jag vet ju att tiden är knapp -- är de bristande möjligheterna
            för kvinnor i den typ av ekonomi som Allan Larsson förespråkar.
            I den sortens ekonomi minskar välfärden. Där tas inte regleringar
            bort inom den offentliga sektorn som sysselsätter många kvinnor.
          </note>
          <note>
            Och där finns inte möjligheter till höjda löner för dem som har
            låga löner, dvs. främst kvinnor.
          </note>
          <note>
            Allan Larsson förespråkar en politik som, rakt på sak, är utomordentligt
            kvinnofientlig. Jag tycker alltså att detta faktum vore värt en
            tanke.
          </note>
          <note>
            Slutligen, herr talman! Det bestående intrycket av den här debatten
            är att oppositionen saknar alternativ. Det är därför utomordentligt
            vällovligt att riksdagsmajoriteten gillar regeringens ekonomiska
            politik, vilken är väl beskriven i utskottsmajoritetens skrivningar.
          </note>
          <note type="speaker">
            Anf. 45 ALLAN LARSSON (s) replik:
          </note>
          <note>
            Herr talman! Finansministern devalverar sitt värde när hon ger
            uttryck för att det skulle saknas alternativ. Finansministern
            kan ju mycket väl läsa innantill vad som sägs om den politik som
            vi står för och som vi vet kan pressa ner arbetslösheten och åstadkomma
            en ökad tillväxt. Varje person som tar sig före att läsa innantill
            märker det.
          </note>
          <note>
            Finansministern medverkar till att hennes anseende minskar genom
            att använda sig av den här typen av uttryck.
          </note>
          <note>
            Sedan något om detta med stimulanser i ekonomin.
          </note>
          <note>
            Vad är det som är så farligt i det sammanhanget?
          </note>
          <note>
            När jag för ett år sedan lade fram budgeten, var ett inslag i
            den att vi frisläppte investeringsfonderna.
          </note>
          <note>
            Det var en stimulansåtgärd för att påverka näringslivets investeringar.
            Jag hörde inte särskilt många invändningar mot den åtgärden. Inte
            heller har jag hört att ni tänker upphäva vad som här gäller.
            Det är alltså en stimulansåtgärd som finns kvar.
          </note>
          <note>
            I fjol fattade vi beslut om infrastruktursatsningar till ett
            belopp av ungefär 17 miljarder. Alla tyckte att det var bra. Det
            här är en viktig stimulans för ekonomin, tillväxten och aktiviteten.
            Jag hoppas att den här regeringen kan få i gång de projekt som
            vi då beslutade om och att man inte står på bromsen alltför mycket.
            Det var ju också en stimulans för ekonomin. Jag har inte hört
            någon säga att det skulle vara fel.
          </note>
          <note>
            Vidare satsade vi förra året kraftigt på arbetsmarknads- och
            yrkesutbildningen för att människor i stället för att gå arbetslösa
            skulle kunna öka sin kompetens och kunna komma tillbaka till arbetslivet.
            Vi har nu fördubblat yrkesutbildningen, och det är både utomordentligt
            bra och viktigt. Det är också stimulanspolitik.
          </note>
          <note>
            Vi inledde den typen av uppläggning av politiken förra året,
            och vi fullföljer den i vårt ekonomiska alternativ. Men ni har
            gått i en annan riktning. Ni har ställt er på bromsen. Ni har
            skurit ner beträffande den viktiga utbildningen. Ungdomar som
            skulle gå in i gymnasieskolan och få det tredje året skall nu
            gå ut i arbetslöshet. T.o.m. Ulf
          </note>
          <note>
            Adelsohn, landshövding i Stockholm, går -- som vi kunde höra
            i radion i dag -- ut i protest mot regeringens politik på den
            här punkten. Det är således fler än vi som inser att det behövs
            något annat än den förtorkade enda vägens politik.
          </note>
          <note>
            Sverige skall vara en öppen ekonomi. Självfallet är det möjligt,
            även om en politik drivs som är klokare än den som regeringen
            står för. Finansministern i
          </note>
          <note>
            Storbritannien lade i går fram en budget som han presenterade
            som stimulanspolitik. Eller lyssna på
          </note>
          <note>
            USA:s president när han håller sitt stora tal omfattande en rad
            åtgärder för att stimulera den amerikanska ekonomin. Det här är
            inte något som är främmande för stora och öppna ekonomier, och
          </note>
          <note>
            Sverige skall självfallet vara en sådan. Vi skall se till att
            ekonomin fungerar väl. Men er politik är en återvändsgränd. Den
            leder till arbetslöshet. Risken finns för en allvarlig fördjupning.
            Det är därför dags för er att tänka om.
          </note>
          <note type="speaker">
            Anf. 46 IAN WACHTMEISTER (nyd):
          </note>
          <note>
            Herr talman! Finansministern kan revalvera sitt anseende, vilket
            Allan Larsson anser att hon devalverat, genom att lyssna till
            en del alternativ som jag här kommer att framföra.
          </note>
          <note>
            Häromdagen läste jag att medan Östeuropas kommunister socialiserat
            sina länder har Sverige socialiserat människorna. Så kan det nog
            bli. Om människor i 40 år får höra samma budskap, tror de på detsamma
            ända till dess att de hör något annat och märker att det andra
            stämmer bättre överens med vad de innerst inne tycker. Det är
            vad som har hänt i vår omvärld, i Östeuropa och i länderna på
            andra sidan av Östersjön. Jag tror att det börjar hända också
            här.
          </note>
          <note>
            Förändringens vind har blåst över Europa. Den blåser också över
            oss, även om vi fortfarande låtsas vara enbart iakttagare och
            helst från TV-fåtöljen vill tala om hur andra skall göra. Men
            nu är det fråga om verkligheten.
          </note>
          <note>
            I går kunde vi höra Lettlands premiärminister berätta om verkligheten.
            Kanske ytterligare några under hans tal kom att förstå att vi
            faktiskt lever i precis samma värld som Lettland, Estland,
          </note>
          <note>
            Litauten och Polen samt att våra svårigheter och möjligheter
            hänger samman med våra grannländers. Vi borde kanske ha en karta
            på väggen som vi ibland tittar på.
          </note>
          <note>
            I dag har vi alltså finansdebatt. Då skall blickarna klädsamt
            riktas inåt -- gärna mot själva naveln -- i det svenska systemet.
            Här skall någon tala om den enda vägen. Andra skall tala om den
            tredje vägen och alla möjliga vägar som leder till precis samma
            öken om vi inte förnyar oss, om vi i Sverige inte blir effektivare,
            om vi inte slutar skatta ihjäl oss -- jag sade inte skratta ihjäl
            oss -- och om vi inte stöder dem som skapar det välstånd som vi
            andra lever på.
          </note>
          <note>
            Jag tänker då på dem som bakar den kaka som alla skall äta av.
            Det är företagarna och de som arbetar, arbetarna inom näringslivet,
            som är de allra viktigaste.
          </note>
          <note>
            Jag tror att vi allihopa måste inse att allting betalas av Svensson
            -- dvs. alla bidrag, alla offentliga löner, riksdagsmännens löner
            och omkostnader, ja, det mesta som vi i den här kammaren käbblar
            om betalas av skattebetalarna. Vidare går allting runt i den stora
            rundgångens rike. Bidragen kommer inte uppifrån. De kommer från
            människorna själva och åker tillbaka igen. Detta måste man här
            få in i sitt huvud. Detta måste alltså göras klart för människorna.
            Om någon lurar staten lurar vederbörande de andra, som i gengäld
            får betala mer skatt för den här personen.
          </note>
          <note>
            Socialförsäkringssystemet är något av det största, dyraste och
            viktigaste som vi i Sverige har. Det är detta som är basen för
            vår välfärd, och det är det som alla ömmar för och talar om. Vi
            har onekligen byggt upp ett välfärdssystem. Men vi har också kunnat
            se hur det här systemet missbrukats, just därför att det inbjuder
            till missbruk. Här finns väldigt stora möjligheter till en förändring,
            och här finns väldigt mycket pengar att tala om --
          </note>
          <note>
            skattebetalarnas pengar.
          </note>
          <note>
            Låt oss för ett ögonblick ta del av följande förslag.
          </note>
          <note>
            Tänk er att man i Sverige bara får full lön, 100 %
          </note>
          <note>
            lön alltså, när man arbetar, dvs. utför fullt arbete.
          </note>
          <note>
            Det var inte konstigt att säga något sådant för några år sedan.
            Och tänk er att man får 90 % lön om man är på väg från arbetslöshet
            till arbete genom aktiv rehabilitering, yrkesinriktad arbetsmarknadsutbildning
            osv. samt att man hamnar på 80 % vid passiv sjukfrånvaro, arbetslöshet,
            arbetsskada, vård av sjukt barn etc.
          </note>
          <note>
            Låt oss alltså beakta det förslaget samtidigt som påpekandet
            görs att alla socialförsäkringssystem görs lika, så att ingen
            skulle tjäna på att sjukskriva ett barn i stället för sig själv.
            Det skulle inte ha någon betydelse om man kallades för sjuk eller
            för arbetsskadad. Ingen skulle tjäna på det. Ingen skulle heller
            förlora på det.
          </note>
          <note>
            Ett tak bör också sättas. Taket kan givetvis variera beroende
            på vad man anser sig ha råd med. Men om man satte det vid 7,5
            basbelopp -- vilket som bekant förekommer i andra sammanhang --
            så skulle man samtidigt se till att de som verkligen har glädje
            av det här systemet är de som bäst behöver det. Och vi har i detta
            förslag 67 % ersättning vid korttidssjukskrivning upp till 14
            dagar dvs. inga karensdagar.
          </note>
          <note>
            Om man hade ett sådant system, utarbetat och föreslaget i detalj
            av personer som är väl insatta i detta mycket snåriga komplex,
            så skulle det kunna bli rättvist. Det skulle visa sig att det
            lönar sig att arbeta -- och vi skulle alla medge att det skall
            löna sig för dem som bygger vårt välstånd -- och det skulle inte
            löna sig att fuska.
          </note>
          <note>
            Jag tror att människor i dag är beredda på den typen av förändring.
            Det är en stor och viktig principiell förändring. Men jag tycker
            att det är sådana stora frågor man skall kunna tala om i denna
            kammare. Genom att höja och sänka nivåer, procenttal osv. kan
            man alltså anpassa det hela till vad Sverige har råd med.
          </note>
          <note>
            Deltagarna i den här debatten vet att vi måste göra något åt
            de otroligt dryga kostnader som socialförsäkringarna medför. Det
            har varit ett stort problem för föregående regering, och det är
            säkerligen ett lika stort problem i dag. Detta är jättefrågor
            som man måste attackera. Men då måste man också vara beredd att
            diskutera nya grepp.
          </note>
          <note>
            Arbetsskadeförsäkringen skenar i väg och kostar 30
          </note>
          <note>
            miljarder, nästa år kanske 50 -- och det går vidare uppåt. Vi
            vet att garantilöner vid konkurser är en specialare som används
            med fördel av bedragare.
          </note>
          <note>
            Det är ett perfekt system att utnyttja, och det måste ändras
            -- vilket är på gång.
          </note>
          <note>
            Vi måste få ner skattetrycket. Vi kan inte finansiera allting
            med höjda skatter, som Socialdemokraterna så gärna vill, för då
            har vi inte en chans i Europa.
          </note>
          <note>
            Alltså måste vi göra någonting åt sådana här känsliga system
            som socialförsäkringarna.
          </note>
          <note>
            Låt mig sedan gå över till arbetsmarknaden i dag.
          </note>
          <note>
            Här har talats mycket om hur viktigt det är att bygga. Och jag
            kan hålla med dem som säger det --
          </note>
          <note>
            men inte därför att man bara skall bygga vad som helst och tro
            att någonting blir bättre av det, utan därför att arbetslösheten
            i dag är störst och mest besvärande inom byggsektorn. Och byggsektorn
            är på väg rakt ner. Det finns ju faktiskt saker som vi kan göra,
            och det gäller i ett sådant här läge att se möjligheterna. När
            det gäller svårigheterna finns det många som kan hjälpa oss att
            tala om hur omöjligt allting är. Men om vi alltså ser till möjligheterna,
            så har ju här många gånger föreslagits att man verkligen skall
            sätta i gång och bygga ålderdomshem -- och skapa förutsättningar
            så att det byggandet kan komma i gång snabbt. Det är bra, hur
            man än vrider och vänder på det. Det är bra för de människor som
            kan få plats där, det är bra för samhällsekonomin, och det är
            över huvud taget bra, mänskligt, ekonomiskt och vad ni vill.
          </note>
          <note>
            Att verkligen få fart på byggandet av vägar, järnvägar och hela
            infrastrukturen -- det tycks alla vara överens om. Men det är
            mycket svårt att också få det att hända. Jag vet inte om regeringen
            har några problem just när det skall hända saker. Jag skall inte
            vara stygg i fråga om båten med olja till
          </note>
          <note>
            Estland; det blev ett tåg som kom från Moskva efter fyra veckor.
            Men det gäller alltså att få saker att hända.
          </note>
          <note>
            ROT-sektorn, dvs. reparation, ombyggnad, tilläggsisolering osv.,
            är ju någonting som man bör dra i gång, eftersom det ändå måste
            göras.
          </note>
          <note>
            Kapitalförstöring vill ju ingen människa ha, men det blir det
            om man inte underhåller det man har.
          </note>
          <note>
            Därför kan man och bör man sätta fart på den sidan.
          </note>
          <note>
            Men jag tycker också att vi åter skall vidga blicken litet och
            inte bara säga att här är vår marknad, så ser vår arbetsmarknad
            ut, vårt land heter Sverige --
          </note>
          <note>
            och något annat finns inte. Det är en konstig syn vi har, eftersom
            vi lever med exportindustrier osv.
          </note>
          <note>
            som verkligen genererar vårt välstånd. Se då vad det finns för
            marknad för oss, vilka möjligheter det finns ute i Östeuropa!
            Där behöver de bygga hur mycket som helst. De behöver skickliga
            byggarbetare, de behöver arbetsledare, ingenjörer, maskiner, allt
            möjligt.
          </note>
          <note>
            Då säger en del: ''Ja, men vi är för dyra.'' För det första:
            Om vi är produktiva så är vi inte för dyra.
          </note>
          <note>
            För det andra: Man kan där sätta in pengar och se till att vi
            inte blir för dyra. De pengarna kan man ta av det mycket egendomligt
            använda uhjälpsanslaget. Där finns alltså en möjlighet att få
            i gång byggande och vara med om att göra någonting.
          </note>
          <note>
            Vi måste lyfta blicken över vassruggen och titta ut från ankdammen
            på det som händer runt omkring oss. Vi skall inte bara se att
            det är en ganska obehaglig verklighet där, utan också se att det
            är en verklighet som ger oss möjligheter, och där vi kan spela
            en alldeles självklar roll -- och en roll som jag tror att alla
            människor skulle tycka om att vara med om att spela. Mycket ofta
            är det vi själva som konstruerar de begränsningar och svårigheter
            vi anser oss ha.
          </note>
          <note>
            Ungdomsarbetslösheten är en annan viktig fråga.
          </note>
          <note>
            Visst går det att göra någonting åt den. Ungdomar vill inte ha
            jobb av den typ man ofta tycks tala om här, nämligen någon sorts
            garanterade arbeten som skall vara i 20 år. Om man säger till
            en 18-åring att han skall få ett jobb för de närmaste 20 åren,
            blir han ju vettskrämd. Ungdomarna vill ha jobb just nu. Det är
            billigare, vettigare, klokare, normalare, och vad ni vill, att
            införa särskilda ungdomslöner.
          </note>
          <note>
            Det krävs egentligen bara ett avtal mellan arbetsmarknadens parter.
            Och det gäller då att se till att detta verkligen sker.
          </note>
          <note>
            Vi kan inte då sitta och gäspa. Ni är inflytesrika, en del av
            er -- Allan Larsson t.ex. Han vill ju visa var skåpet skall stå.
            Jag tycker att Allan Larsson då skall visa LO och andra var skåpet
            skall stå när det gäller ungdomslöner, så att de inte visar sitt
            särintresse -- vilket skulle vara att visa bristande intresse
            för hur det går för Sverige och Sveriges ungdomar genom att på
            något sätt förbjuda sådana här saker. Är det kris, så är det viktigaste
            man kan göra -- det säger ju alla andra också -- att göra någonting
            åt ungdomsarbetslösheten.
          </note>
          <note>
            En annan möjlighet, som är lika aktuell hela tiden, har vi nämnt
            förut, och jag vill nämna den igen därför att den har att göra
            med vår situation i dag.
          </note>
          <note>
            Det gäller hur man använder löntagarfondspengarna. Det var ett
            otroligt oväsen om att det nu skulle vara slut på de här fonderna.
          </note>
          <note>
            Sedan började man i stället käfta om hur man skall använda pengarna.
            Men det är viktigt. Vi har då ett förslag som vi gärna kan avstå;
            vi kan säga att det kommer från centern, om det gör det lättare
            för regeringen. Förslaget innebär att en del av löntagarfonderna
            skall användas till en investeringsbank. Jag vill upprepa vad
            det handlar om. Man tar 15 miljarder kronor av de börsnoterade
            aktier som ligger i de här fonderna, sätter dem som tillgångsmassa
            i en bank, och lånar in -- som det heter på banken -- 45 miljarder
            kronor.
          </note>
          <note>
            Då har man 60 miljarder, och då har man också en kapitaltäckningsgrad
            på 25 %. De vanliga affärsbankerna har 8 %, och klarar knappt
            av det.
          </note>
          <note>
            Vi skulle få den enda bank i Sverige som var ''triple
          </note>
          <note>
            A rated'', som det heter på bankspråk -- som hade tre stora A:n
            för att den är så stark, för att den har så högt eget kapital.
            Den skulle kunna göra allt det som vi i dag kräver av banksystem
            -- och som vi inte klarar av. Den skulle kunna ge krediter till
            nya projekt, den skulle kunna satsa på småföretagare, den skulle
            se till att småföretag dels kan komma i gång, dels utvecklas.
            Den skulle över huvud taget kunna ge litet hoppfull håg och fantasi
            åt hela näringslivet -- som i dag möts av de vanliga bankerna
            med ''sorry, gubbe, du får ingen kredit här, hur duktig än är''.
          </note>
          <note>
            Det här är alltså en sak som man kunde göra. Och man kan få ägarspridning,
            vilket givetvis är djupt tragiskt för socialdemokrater och vänsterpartister
            --
          </note>
          <note>
            men jag tycker att det är alla tiders. Det kan man få genom att
            de som en gång bidrog med pengarna också skall få en del av aktiekapitalet.
            Sedan skall hela svenska folket till ett subventionerat pris köpa
            aktier. Och snacka om ägarspridning i så fall!
          </note>
          <note>
            Detta är en enorm chans som vi har. I dag har vi en kreditkris.
            Den är allvarlig för människor utanför detta hus. Vi har stigande
            arbetslöshet, vi har problem på byggmarknaden, vi har problem
            med småföretag. Ett förslag som faktiskt skulle hjälpa oss alla
            i det läget -- det måste man ta på allvar och se på mycket noga.
          </note>
          <note>
            Småföretagarna tillhör dem som i dag misshandlas, vågar jag påstå.
            Jag såg ett fall: Bara för att en person var småföretagare var
            han inte berättigad till socialbidrag. Vi är inte till för att
            ta hand om småföretagare, meddelade socialhjälpen.
          </note>
          <note>
            Det skall vara alldeles extra starka skäl för det.
          </note>
          <note>
            Tänk om man hade den hetsen mot någon annan folkgrupp och sade:
            Det här gäller inte för er.
          </note>
          <note>
            Detta är människor som är sagolikt viktiga. Sänk deras arbetsgivaravgifter
            eller gör någonting annat vettigt!
          </note>
          <note>
            Fastighetsskatten har nämnts här av Lars Tobisson som tog upp
            den frågan. Vi kan nu konstatera att det är någonting lurt med
            fastighetsskatten. Genom skattens utformning och omfattning har
            de facto värdet på kommersiella byggnader och flerfamiljshus sänkts
            med lågt räknat 80 miljarder kronor, dvs. 10 % av marknadsvärdet.
            Det är det som givit dominoeffekten där fastighetsbolag och banker
            har fallit. Vem får till slut torka upp efter det? Det är inte
            finansministern som får göra det, utan det får alla skattebetalare
            göra.
          </note>
          <note>
            Skall ni utreda någonting, fru finansminister, skall ni snabbutreda
            hur fastighetsskatten kan tas bort, reduceras eller om man kan
            göra någonting annat.
          </note>
          <note>
            Den är skadlig. Jag tycker att det skulle vara lätt för en borgerlig
            regering att förstå att det finns någonting som heter skadliga
            skatter.
          </note>
          <note>
            (Applåder)
          </note>
          <note type="speaker">
            Anf. 47 Finansminister ANNE WIBBLE (fp):
          </note>
          <note>
            Herr talman! Jag vill börja med en kommentar till
          </note>
          <note>
            Ian Wachtmeister. Det är intressant att höra honom flytta miljarder
            i statsbudgeten fram och tillbaka med samma glädje som när det
            gällde ölbackar i valrörelsen. Problemet är att det är litet mer
            allvarligt nu. Det skulle inte skada om det blev litet bättre
            ordning på dessa miljarder fram och tillbaka så att det i någon
            mening hänger ihop.
          </note>
          <note>
            Herr talman! Jag begärde egentligen ordet då jag trodde att jag
            hade ytterligare ett inlägg i replikskiftet med Allan Larsson.
          </note>
          <note>
            Jag blev litet upprörd när Allan Larsson i slutet av sitt anförande
            föreföll tro att Sverige är precis likadant som USA. Jag förstod
            då varför han så ofta hänvisar till USA. Han menade att vi skulle
            titta på
          </note>
          <note>
            USA när man där stimulerar privat konsumtion och liknande saker.
            Det skulle vi ta efter i Sverige. Jag förstår nu också varför
            han med förkärlek citerar amerikanska ekonomer vilka utgår från
            amerikanska förhållanden när de säger hur man skall göra och hur
            man inte skall göra.
          </note>
          <note>
            Nu finns det en avgörande skillnad mellan Sverige och USA. Det
            finns i och för sig många skillnader, men i rent ekonomiska termer
            har USA jämfört med Sverige en mycket stor ekonomi. Man är praktiskt
            taget inte alls beroende av utrikeshandel på det sätt som vi är
            i Sverige.
          </note>
          <note>
            Sverige har en liten ''pluttekonomi'' i jämförelse med USA, och
            vi är oerhört mycket mer utlandsberoende. Det skall vi vara glada
            för. Det välstånd vi har i Sverige är baserat på att vi deltar
            i internationellt samarbete.
          </note>
          <note>
            Tänk om bilar skulle produceras i Sverige till sådana kostnader
            som skulle bli följden av att man bara producerade bilar för att
            sälja i Sverige. Det skulle kosta en miljon eller mer att köpa
            minsta lilla åkdon. Vi skulle aldrig kunna dricka kaffe eller
            äta bananer. Vår vardagsstandard är beroende av att vi har denna
            möjlighet.
          </note>
          <note>
            Detta innebär både fördelar och begränsningar. Jag förstår nu
            att Allan Larsson inte riktigt har förstått att skillnaden mellan
            en liten öppen ekonomi som i
          </note>
          <note>
            Sverige och en stor helt annorlunda ekonomi som i
          </note>
          <note>
            USA är just en mer begränsad handlingsfrihet i fråga om finanspolitiskt
            manöverutrymme. Även om det förefaller konstigt efter hans omläggning
            av den ekonomiska politiken, kanske Allan Larsson inbillar sig
            själv att vi kan göra precis vad som helst som skulle vara önskvärt
            om vi befann oss i en helt annan situation. Men så är det inte.
          </note>
          <note>
            Med hänsyn till de stora möjligheter som finns i deltagandet
            i den internationella arbetsfördelningen är det angeläget att
            få befäst att även Socialdemokraterna ser fördelarna i den internationaliseringsprocess
            som pågår och anser de vida överlägsna eventuella krav på anpassningar
            av skilda ting. Detta ligger i ett beslut om ansökan om EG-medlemskap.
            Men det rör också den mycket större frågan om Sverige skall fortsätta
            att aktivt verka för internationellt samarbete, frihandel, låga
            tullar och alla de ting som vi traditionellt har verkat för.
          </note>
          <note>
            Det är viktigt att få fastslaget att de positiva effekterna av
            en sådan utveckling är mycket stora.
          </note>
          <note>
            Det är i själva verket den helt avgörande förutsättningen för
            att vi i Sverige har en hög levnadsstandard. Nu måste vi gå vidare
            på den vägen, och vi måste ta hänsyn till detta när vi utformar
            den ekonomiska politiken.
          </note>
          <note>
            Det är där det motsägelsefulla kommer in. Allan
          </note>
          <note>
            Larsson har avlåtit ett antal olika dokument om ekonomin till
            riksdagstrycket i detta betänkande vilka landar i en mycket motsägelsefull
            slutsats. Det är därför viktigt och bra att få på pränt att socialdemokraterna
            ändå står fast vid Sveriges aktiva deltagande i det internationella
            samarbetet och de därmed följande förutsättningarna för den ekonomiska
            politikens utformning.
          </note>
          <note type="speaker">
            Anf. 48 IAN WACHTMEISTER (nyd):
          </note>
          <note>
            Herr talman! Jag kan trösta Allan Larsson med att
          </note>
          <note>
            Anne Wibble och Bengt Westerberg bägge är med i Folkpartiet.
            Det har vi märkt nu. De försöker nämligen alltid att värja sig
            mot att vi i Ny demokrati säger någonting. De tycker också att
            det är väldigt bra att göra det genom att tala om ölbackar.
          </note>
          <note>
            Eftersom fru Wibble är intresserad av ölbackar kan jag tala om
            att de var djupt allvarligt menade, vilket andra människor i Sverige
            förstod. Jag erkänner att det är ett mycket ovanligt grepp i svensk
            politik att tala så att folk förstår, men vi tog i alla fall chansen.
          </note>
          <note>
            För finansministerns fortsatta beräkningar och studier av ölbackar
            kan jag berätta att varje ölback representerar 250 000 människor.
          </note>
          <note>
            Sedan tycker jag faktiskt, att om jag tar upp frågor som är viktiga
            för finanserna i Sverige -- som inte handlar om Folkpartiet, Ny
            demokrati eller något annat, utan om hela befolkningen i Sverige
            och våra levnadsvillkor -- borde man kunna få ett något annat
            svar än att detta inte är fråga om någonting annat än ölbackar
            eller något annat -- jag kunde inte höra så noga, och det var
            kanske lika bra det.
          </note>
          <note>
            Jag vill i stället höra vad er uppfattning är om förslaget om
            investeringsbanken, den utvecklingbank som skulle kunna rädda
            oss vid kreditkris och annat. Detta anses av expertis, som även
            fru Wibble känner till, som ett mycket intressant förslag. Men
            det bevärdigar ni inte ens med en kommentar. Nu ber jag att få
            den kommentaren.
          </note>
          <note>
            Om det finns möjlighet -- men det är väl att föra det hela för
            långt -- skulle jag också be att få en kommentar till de förslag
            som hade att göra med arbetslösheten, byggverksamheten, chanserna
            utomlands och annat.
          </note>
          <note type="speaker">
            Anf. 49 ALLAN LARSSON (s):
          </note>
          <note>
            Herr talman! Det gläder mig att Anne Wibble vill fortsätta debatten.
            Det ger mig också chansen att ta upp något som Anne Wibble tidigare
            nedlåtande sade om att vi socialdemokrater var representerade
            av två talare i denna debatt.
          </note>
          <note>
            Jag fick nästan en känsla av att Anne Wibble ville sätta en munkavle
            på mig för att jag hade kritiserat henne. Men hur är det på den
            borgerliga sidan?
          </note>
          <note>
            Hur många har ni varit? Har Anne Wibble varit ensam? Nej, ni
            har varit sju talare, och Folkpartiet, detta lilla parti, har
            inte nöjt sig med att låta finansministern tala, utan har varit
            representerat av ytterligare en talare. Ni har haft sammanlagt
            100
          </note>
          <note>
            minuter till era anföranden. Vi socialdemokrater har fått 30.
          </note>
          <note>
            Nu har det ryktats här i riksdagen att Ny Demokrati håller på
            att föröka sig genom delning. Skall ni ha ytterligare en talare
            som skall företräda er politik?
          </note>
          <note>
            Skall Anne Wibble ha John Bouvin som stödtrupp i fortsättningen
            i finansdebatterna? Det verkar som om ni skulle behöva vara väldigt
            många för att kunna försvara den politik som ni har och den återvändsgränd
            som ni nu är inne i.
          </note>
          <note>
            Låt mig svara på frågan om stimulanser. Jag log när jag hörde
            Anne Wibbles föreläsning. Här har vi under förra året dels lagt
            om politiken för att få ner inflationen och varit mycket framgångsrika,
            vilket
          </note>
          <note>
            Anne Wibble har medgett, dels satt i gång stimulanser på tre
            viktiga områden, nämligen investeringarna i näringslivet, de offentliga
            investeringarna och utbildningen. Vi fattade en serie beslut förra
            året för att dra upp aktiviteten.
          </note>
          <note>
            Nu säger Anne Wibble att sådant är farligt därför att då får
            man valutakriser och räntechocker. Men det som hände förra året
            var att vi sänkte räntenivån kraftigt, vi minskade räntedifferensen
            till Europa och vi fick ett kraftigt valutainflöde. Det åstadkom
            vi samtidigt som vi satte i gång den här typen av stimulanser.
            De är viktiga för att man inte skall driva i väg, på det sätt
            som ni gör, mot en arbetslöshet på 5--6 %. Man kan visst föra
            en politik som bekämpar både inflationen och arbetslösheten. Det
            tragiska är att regeringen inte har insett det och inte vill driva
            en sådan politik.
          </note>
          <note type="speaker">
            Anf. 50 Finansminister ANNE WIBBLE (fp):
          </note>
          <note>
            Herr talman! Det är faktiskt så, Allan Larsson, att det krävs
            ett litet mått av fakta innan man ger sig in i en diskussion.
            Ingen har väl på något sätt tvivlat på -- många har faktiskt stått
            här många gånger om och pratat om det -- hur viktigt och bra det
            är med utbildning, arbetslinjen inom arbetsmarknadspolitiken och
            tidigarelagda infrastrukturinvesteringar. Vi har satsat betydande
            medel på att förstärka den bristfälliga satsning som den socialdemokratiska
            regeringen gjorde för ett år sedan just i detta avseende.
          </note>
          <note>
            Det är faktiskt inte det som förespråkas i den socialdemokratiska
            motion som nu ligger. Där är det en mer allmän expansion av hushållens
            köpkraft, kommunernas utvecklingsutrymme och byggandet. Detta
            är tyvärr inte någon bra politik.
          </note>
          <note>
            Den har misslyckats förr, och den skulle göra det igen.
          </note>
          <note>
            Jag är ledsen att Allan Larsson inte valde att svara på frågan
            om internationaliseringen utan i stället tog upp någon annan egendomlighet.
          </note>
          <note type="speaker">
            Anf. 51 ALLAN LARSSON (s):
          </note>
          <note>
            Herr talman! Jag trodde att internationaliseringen var en retorisk
            fråga eller möjligen ett sätt för Anne
          </note>
          <note>
            Wibble att fylla ut talartiden.
          </note>
          <note>
            Är det någon som kan tvivla på våra avsikter, med de insatser
            vi har gjort och tänker göra i framtiden på det internationella
            området när det gäller t.ex handelsliberalisering och ekonomiskt
            samarbete?
          </note>
          <note>
            Jag tycker nästan att det är litet genant att lyssna på
          </note>
          <note>
            Anne Wibbles förebråelser och bekymmer för vår del. Håll i stället
            ordning på er egen riksdagsmajoritet! Här finns en del krafter
            som kanske inte är så upplysta och intresserade av internationaliseringen.
            Håll ordning på egen planhalva! Kom inte och hacka på oss på det
            sättet!
          </note>
          <note>
            När det gäller stimulans fick vi höra från Lars
          </note>
          <note>
            Tobisson att det inte fick förekomma någon efterfrågan. Det fick
            inte förekomma någon efterfrågepolitik, bara utbudspolitik. Nu
            börjar
          </note>
          <note>
            Anne Wibble att svänga och säga att visst gör man det och det.
            Men ni gör inte tillräckligt, och ni gör saker som motverkar detta.
            Varför drar ni ner på gymnasieskolan? Varför skall inte de ungdomar
            som skall ha en yrkesutbildning kunna få en bättre sådan? Varför
            skall de gå ut i arbetslöshet? Tala med Ulf Adelsohn om det inte
            duger att tala med oss! Han har i dag gått ut och sagt att det
            blir allvarliga sociala problem i Stockholm när man driver den
            här politiken.
          </note>
          <note>
            Vad är det för fel att dra på med infrastukturinvesteringarna?
            Det är en del av den stimulans som vi förespråkar. Vad är det
            för fel att underhålla byggnader i ett läge när det finns ett
            stort underhållsbehov? Ni har skurit ner på de satsningar på skolan
            som var planerade. Ni har dragit in det som en besparingsåtgärd.
            I stället kommer ni att betala ut jättelika belopp i kontantstöd
            till arbetslösa byggnadsarbetare och många andra. Det är en politik
            som leder fel. Den leder till ökad arbetslöshet och till sämre
            tillväxt än man kunde få för samma pengar.
          </note>
          <note>
            Det ligger inte någon allmän utgiftsexpansion i vår politik.
            Den är väl avvägd och den ger en bättre tillväxt och lägre arbetslöshet
            än den som regeringen står för. Det är dags för er att börja tänka
            om. Lyssna nu på de ekonomer som ifrågasätter er politik! Anne
            Wibble börjar bli ganska isolerad i sin politik på det här området.
          </note>
          <note type="speaker">
            Anf. 52 Finansminister ANNE WIBBLE (fp):
          </note>
          <note>
            Herr talman! Det är alldeles utmärkt att Allan
          </note>
          <note>
            Larsson nu ansluter sig till linjen om internationalisering.
            Jag hade hoppats att han skulle göra det. Jag väntar bara på den
            tredje, eller möjligen fjärde omsvängningen, i fråga om den ekonomiska
            politiken. Det är alldeles uppenbart att en anslutning till internationaliseringen
            icke är förenlig med de förslag i den ekonomiska politiken med
            ökade skatter och ökade utgifter som han förespråkar. Men det
            kan vi kanske ta en annan gång.
          </note>
          <note type="speaker">
            Anf. 53 ALLAN LARSSON (s):
          </note>
          <note>
            Herr talman! Jag vet inte vad Anne Wibble menar med sin debatteknik
            och att jag ansluter mig till internationaliseringen. Jag tillhör
            ett parti som genom alla år har stått upp för en internationell
            samverkan i alla avseenden och för en öppenhet när det gäller
            handeln. Vi har verkat för att riva tullmurar. Vi har varit med
            och skapat EFTA och deltagit aktivt i GATT. Under de senaste åren
            har t.ex. Mats Hellström och Anita Gradin gjort stora insatser
            på det internationella området och tillvunnit Sverige en stor
            respekt. Då kommer
          </note>
          <note>
            Anne Wibble och säger att det är bra att vi ansluter oss till
            dem. Vad är det för debatteknik? Anne
          </note>
          <note>
            Wibble borde vara litet mån om sitt anseende och inte leka på
            det sättet.
          </note>
          <note>
            Vi står upp för en internationalisering. Läs gärna vad vi har
            skrivit både i budgetpropositionen i fjol och i vår motion nu.
            Där har vi just lyft fram detta att en huvuduppgift för den ekonomiska
            politiken är att se till att Sverige aktivt och framgångsrikt
            kan medverka i det ökade internationella utbytet. Det är en grundpelare
            i vår ekonomiska politik, och den kommer vi att stå fast vid vad
            än Anne Wibble försöker säga och ge intryck av.
          </note>
          <note type="speaker">
            Anf. 54 Finansminister ANNE WIBBLE (fp):
          </note>
          <note>
            Herr talman! Allan Larsson måste förstå att när man ger motstridiga
            budskap skapas osäkerhet.
          </note>
          <note>
            Man har givit budskapet att man är för internationalisering,
            och man är för en ekonomisk politik som är oförenlig med den första
            ståndpunkten. Jag tolkar Allan Larssons upprepade anslutning till
            internationaliseringens välståndsbildande egenheter som att internationaliseringen
            är en övergripande faktor.
          </note>
          <note>
            Den tar över utformningen av den ekonomiska politiken som den
            nu är utformad. Det gläder mig mycket.
          </note>
          <note type="speaker">
            Anf. 55 ALLAN LARSSON (s):
          </note>
          <note>
            Herr talman! Anne Wibble måste förmodligen vara den enda i det
            här landet som kan stå upp och säga att det är oförenligt med
            vår internationalisering om vi låter ungdomar gå ett år längre
            i gymnasieskolan i stället för att gå ut i arbetslöshet.
          </note>
          <note>
            Hon påstår att om vuxna som inte har fått en bra utbildning vill
            ta igen det och gå på komvux så står det i strid med internationaliseringen.
            Eller att underhålla och reparera vårt bostadsbestånd och våra
            byggnader skulle stå i strid med internationaliseringen. Anne
            Wibble måste vara tämligen isolerad och i stor brist på argument
            när hon kan förmå sig till att göra sådana uttalanden.
          </note>
          <note>
            Detta skall vi gärna återkomma till.
          </note>
          <note>
            Jag vill se när Anne Wibble kan mobilisera någon ekonomisk sakkunskap
            som kan stå upp och säga att just de åtgärder som vi har föreslagit
            och som gör att fler får utbildning och att fler kan höja sin
            kompetens, att vi underhåller våra investeringar, att vi bygger
            nytt, att vi bygger ut vårt järnvägsnät och våra broar står i
            strid med våra internationella förpliktelser eller det internationella
            samarbetet.
          </note>
          <note>
            Det är självfallet inte så. Det är fullt förenligt att vara för
            ett internationellt samarbete och ett internationellt utbyte och
            att se till att vi har den kompetens och de investeringar som
            behövs för att vi också skall klara konkurrensen.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Mom. 1 (allmänna riktlinjer för den ekonomiska politiken)
          </note>
          <note>
            Först biträddes reservation 2 av Bo G Jenevall med
          </note>
          <note>
            20 röster mot 15 för meningsyttringen av Lars-Ove
          </note>
          <note>
            Hagberg i motsvarande del. 259 ledamöter avstod från att rösta.
          </note>
          <note>
            Härefter biträddes reservation 1 av Hans
          </note>
          <note>
            Gustafsson m.fl. med 119 röster mot 18 för reservation 2 av Bo
            G Jenevall. 160 ledamöter avstod från att rösta.
          </note>
          <note>
            Slutligen bifölls utskottets hemställan med 163
          </note>
          <note>
            röster mot 117 för reservation l av Hans Gustafsson m.fl. 15
            ledamöter avstod från att rösta.
          </note>
          <note>
            Mom. 3 (privatisering)
          </note>
          <note>
            Utskottets hemställan bifölls med 275 röster mot 15
          </note>
          <note>
            för meningsyttringen av Lars-Ove Hagberg i motsvarande del. 5
            ledamöter avstod från att rösta.
          </note>
          <note>
            Mom. 4 (ekonomiska styrmedel i miljöpolitiken)
          </note>
          <note>
            Först biträddes reservation 3 av Hans Gustafsson m.fl. med 119
            röster mot 14 för meningsyttringen av Lars-Ove Hagberg i motsvarande
            del. 164
          </note>
          <note>
            ledamöter avstod från att rösta.
          </note>
          <note>
            Härefter bifölls utskottets hemställan med 166
          </note>
          <note>
            röster mot 119 för reservation 3 av Hans Gustafsson m.fl. 12
            ledamöter avstod från att rösta.
          </note>
          <note>
            Mom. 6 (högt skattetryck och hög kvinnlig förvärvsfrekvens)
          </note>
          <note>
            Utskottets hemställan med godkännande av utskottets motivering
            bifölls med 166 röster mot
          </note>
          <note>
            131 för utskottets hemställan med godkännande av motiveringen
            i reservation 4 av Hans Gustafsson m.fl.
          </note>
          <note>
            Mom. 7 (genomförande av en samhällskalkyl)
          </note>
          <note>
            Utskottets hemställan -- som ställdes mot meningsyttringen av
            Lars-Ove Hagberg i motsvarande del -- bifölls med acklamation.
          </note>
          <note>
            Mom. 10 (allmänna riktlinjer för budgetregleringen)
          </note>
          <note>
            Först biträddes reservation 7 av Bo G Jenevall med
          </note>
          <note>
            26 röster mot 13 för meningsyttringen av Lars-Ove
          </note>
          <note>
            Hagberg i motsvarande del. 253 ledamöter avstod från att rösta.
          </note>
          <note>
            Härefter biträddes reservation 6 av Hans
          </note>
          <note>
            Gustafsson m.fl. med 118 röster mot 21 för reservation 7 av Bo
            G Jenevall. 157 ledamöter avstod från att rösta.
          </note>
          <note>
            Slutligen bifölls utskottets hemställan med 166
          </note>
          <note>
            röster mot 116 för reservation 6 av Hans Gustafsson m.fl. 14
            ledamöter avstod från att rösta.
          </note>
          <note>
            Mom. 11 (ramar för myndigheternas förvaltningskostnader)
          </note>
          <note>
            Utskottets hemställan bifölls med 168 röster mot
          </note>
          <note>
            116 för reservation 8 av Hans Gustafsson m.fl. 13
          </note>
          <note>
            ledamöter avstod från att rösta.
          </note>
          <note>
            Mom. 12 (avveckling av postgirots ensamrätt till de statliga
            betalningarna)
          </note>
          <note>
            Först biträddes reservation 9 av Hans Gustafsson m.fl. med 115
            röster mot 16 för meningsyttringen av Lars-Ove Hagberg i motsvarande
            del. 165
          </note>
          <note>
            ledamöter avstod från att rösta.
          </note>
          <note>
            Härefter bifölls utskottets hemställan med 163
          </note>
          <note>
            röster mot 121 för reservation 9 av Hans Gustafsson m.fl. 11
            ledamöter avstod från att rösta.
          </note>
          <note>
            Mom. 13 (det statliga betalningssystemet, postgirots verksamhetsområde
            m.m.)
          </note>
          <note>
            Utskottets hemställan -- som ställdes mot reservation 9 av Hans
            Gustafsson m.fl. i motsvarande del -- bifölls med acklamation.
          </note>
          <note>
            Mom. 14 (postverkets ersättning för service i glesbygd)
          </note>
          <note>
            Utskottets hemställan bifölls med 164 röster mot
          </note>
          <note>
            131 för reservation 9 av Hans Gustafsson m.fl. i motsvarande
            del.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Beslut om samlad votering
          </note>
          <note>
            Beträffande de på föredragningslistan återstående ärendena, lagutskottets
            betänkande LU19, arbetsmarknadsutskottets betänkanden AU5,
          </note>
          <note>
            AU6, AU8 och AU9, lagutskottets betänkande
          </note>
          <note>
            LU18, konstitutionsutskottets betänkanden KU16,
          </note>
          <note>
            KU25, KU26 och KU29, skatteutskottets betänkanden SkU16 och SkU17,
            försvarsutskottets betänkande FöU9 samt trafikutskottets betänkanden
            TU7--TU9, beslöt kammaren på förslag av tredje vice talmannen
            medge att de fick företas till avgörande i ett sammanhang sedan
            debatten i alla dessa ärenden avslutats.
          </note>
          <note>
            3 § Internationella oljeskadefonden
          </note>
          <note>
            Föredrogs
          </note>
          <note>
            lagutskottets betänkande
          </note>
          <note>
            1991/92:LU19 Internationella oljeskadefonden
          </note>
          <note>
            (prop. 1991/92:77).
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut skulle fattas den 18 mars.)
          </note>
          <note>
            4 § Anslag till arbetsmarknadsdepartementet m.m.
          </note>
          <note>
            Föredrogs
          </note>
          <note>
            arbetsmarknadsutskottets betänkande
          </note>
          <note>
            1991/92:AU5 Anslag till arbetsmarknadsdepartementet m.m. (prop.
          </note>
          <note>
            1991/92:100 delvis).
          </note>
          <note type="speaker">
            Anf. 56 LAILA STRID-JANSSON (nyd):
          </note>
          <note>
            Herr talman! I dag måste man spara pengar. Vi i Ny demokrati
            arbetar oförtrutet med detta. Vid en översyn av Sveriges arbetsmarknadsråd
            fann vi följande:
          </note>
          <note>
            Sverige medverkar mycket aktivt i det internationella samarbetet
            på de arbetsmarknadsområden som bedrivs inom ramen för bl.a. ILO:s
            och OECD:s verksamhet. Detta arbete bedrivs inom ramen för arbetsmarknadsdepartementets
            sedvanliga arbetsuppgifter. I arbetet inom ILO deltar representanter
            för de mest representativa arbetsmarknadsorganisationerna.
          </note>
          <note>
            Organisationerna på arbetsmarknaden har också själva en omfattande
            bevakning och uppföljning av utvecklingen i andra länder. I länder
            där de svenska beskickningarna inte har särskilt utsända arbetsmarknadsråd
            sköts bevakningen av hithörande personal.
          </note>
          <note>
            Med hänsyn till det ekonomiska läget och behovet av att noggrant
            pröva varje utgift över statskassan finns det anledning att ifrågasätta
            bibehållandet av arbetsmarknadsråden inom utrikesförvaltningen.
          </note>
          <note>
            Med hänsyn till det internationella samarbete som bedrivs inom
            ILO, OECD och andra internationella organ och det arbete på det
            internationella planet som sker inom ramen för arbetsmarknadsorganisationernas
            ordinarie verksamhet torde den ytterligare verksamhet som kan
            erfordras på ett tillfredsställande sätt kunna handläggas av annan
            befintlig personal vid de svenska beskickningarna i fråga.
          </note>
          <note>
            Det är inte den svenska regeringen som styr över världens utveckling,
            som många inom detta hus tydligen fortfarande tycks tro. Som upplysning
            för många vill jag påpeka att vi måste anpassa oss efter hur vår
            omgivning utvecklas och i vissa fall i stället vara förutseende
            och, om det går, ligga före denna utveckling. Att referera till
            att ''så här har vi alltid gjort, och då gick det bra'' hör till
            en gången tid.
          </note>
          <note>
            Denna tid är ej aktuell längre.
          </note>
          <note>
            År 1920 inrättades genom regeringens samt riksdagens beslut tre
            socialattachébefattningar.
          </note>
          <note>
            Dåtida förutseende administratörer insåg sina misstag och drog
            in dessa tjänster -- två stycken redan år 1923 och den sista 1933.
            År 1959 föreslog
          </note>
          <note>
            LO samt SAF att det kanske vore klokt att inrätta särskilda socialattachébefattningar
            vid vissa svenska ambassader för att utröna Sveriges konkurrenskraft
            mot utlandet. Föredragande statsråd delade uppfattningen men tillade
            dock att den informationen fanns tillgänglig genom andra källor.
          </note>
          <note>
            Statsrådet påpekade vilka kvalifikationskrav som skulle ställas.
            De som kom i fråga skulle vara väl förtrogna med förhållandena
            på arbetsmarknaden och inom socialpolitiken samt besitta goda
            språkkunskaper. Under åren 1959 och 1960
          </note>
          <note>
            inrättades två socialattachétjänster i Washington och London,
            och under 1960-talet inrättades ytterligare två tjänster i Bryssel
            och Bonn. År 1976
          </note>
          <note>
            tillkom ett arbetsmarknadsråd i Canada, vilket sedemera drogs
            in av besparingsskäl. År 1977
          </note>
          <note>
            överfördes tjänsterna på förslag av SAF, LO och
          </note>
          <note>
            TCO till arbetsmarknadsdepartementet och fick benämningen arbetsmarknadsattachéer,
            senare arbetsmarknadsråd.
          </note>
          <note>
            Som tidigare framförts påpekade statsrådet att det tilltänkta
            arbetsmarknadsrådets utbildning borde stå i överensstämmelse med
            en utarbetad kravspecifikation. Herr talman! Denna kravspecifikation,
            framställd i propositionen
          </note>
          <note>
            1959:121, är helt åsidosatt. Detta påtalades redan i en rapport
            som arbetsmarknadsdepartementet uppdrog åt en utredningsgrupp
            att göra och som redovisades den 7 november 1985. Än i dag missbrukas
            tillsättningen av arbetsmarknadsråden, trots att fakta har påpekats.
            Kritik påtalades även mot arbetsmarknadsrådens rapporter. Milt
            sagt är dessa av mycket varierande karaktär.
          </note>
          <note>
            Märkligt nog rekryteras arbetsmarknadsråden enbart inom SAF,
            LO och sedermera även TCO
          </note>
          <note>
            oavsett de sökandes kunskap och utbildning, och rekryteringen
            fördelar sig dessutom på ett ännu märkligare sätt väl avvägt mellan
            förbunden.
          </note>
          <note>
            Utvecklingen har sprungit ifrån arbetsmarknadsrådens existensberättigande.
          </note>
          <note>
            För att hålla Sverige informerat om händelser i utlandet som
            påverkar vårt agerande inom handeln finns specialattachéer --
            observera att det är fråga om specialister. Låt mig nämna några:
          </note>
          <note>
            försvarsattachéer, kulturråd, attachéer för tull- och handelspolitiska
            frågor, finansråd, ekonomiska attachéer, lantbruksråd, arbetsmiljöattachéer,
            industriråd, skogsindustriråd, biståndskontorschefer, handelssekreterare,
            marknadssekreterare, pressattachéer, tekniskvetenskapliga attachéer,
            ambassadpredikanter, m.fl.,m.fl.
          </note>
          <note>
            Enligt beräkningar från 1989/90 var antalet anställda inom utrikesförvaltningen
            utomlands
          </note>
          <note>
            1 438, varav 394 utsända handläggare, 193 utsända biträden och
            851 lokalanställda. Det kan nämnas att en utredning om utrikesförvaltningens
            verksamhet tillsattes i september 1991, UD
          </note>
          <note>
            1991:04. &gt; bHerr talman! Med tanke på vad som här framförts,
            vilket endast är delar av verkligheten om arbetsmarknadsråden
            och det slöseri som här försiggår med skattemedel, ber jag riksdagens
            ledamöter ta sitt ansvar och fatta beslut om att avskaffa arbetsmarknadsråden
            i Washington,
          </note>
          <note>
            London och Bonn. Med tanke på de pågående förberedelserna inför
            Sveriges inträde i EG kan det finnas skäl att tills vidare behålla
            arbetsmarknadsrådstjänsten i Bryssel. Detta ger skattebetalarna
            nästa budgetår en inbesparing på ca 2,4 milj.kr.
          </note>
          <note>
            Herr talman! Jag yrkar bifall till Ny demokratis reservation
            om medelsanvisningen till arbetsmarknadsråd.
          </note>
          <note type="speaker">
            Anf. 57 HARALD BERGSTRÖM (kds):
          </note>
          <note>
            Herr talman! Jag vill börja med att yrka bifall till hemställan
            i arbetsmarknadsutskottets betänkande nr 5 på samtliga punkter.
            Jag skall endast kommentera mom. 4 i betänkandet, som vi också
            har hört Ny demokratis företrädare kommentera, nämligen arbetsmarknadsråden.
          </note>
          <note>
            Vi har som vi har hört arbetsmarknadsråd i Bryssel,
          </note>
          <note>
            Bonn, London och Washington. Jag hade förra veckan tillfälle
            att lyssna till en föredragning av arbetsmarknadsrådet i Bryssel,
            Margit Wallquist.
          </note>
          <note>
            Hon gjorde en mycket god föredragning, och jag kan svårligen
            tänka mig att en icke specialiserad ambassadtjänsteman kan genomföra
            en information lika bra som hon.
          </note>
          <note>
            Jag har fått tillfälle att nu i riksdagsarbetet lära känna arbetsmarknadens
            snåriga lagregler och arbetsmarknadens många olika moment när
            det gäller bidrag och hela den flod som finns i Sverige av möjligheter
            att påverka arbetsmarknaden. Att då avskaffa en expert i t.ex.
            London anser jag vara helt fel, särskilt som vi vet att det just
            var den del som berör den sociala dimensionen och där arbetsmarknaden
            ingår som engelsmännen sade nej till i Maastricht-överenskommelsen.
            Vi behöver därför ha en specialist som bevakar och tillför svensk
            utrikesförvaltning det kunnande, den vetskap och den kännedom
            om villkoren i England som vi kan ha nytta av för att rätt bedöma
            situationen i EG.
          </note>
          <note>
            På samma sätt är det med Bonn. I Washington gäller det den stora
            amerikanska supermaktens, den största konkurrentens, arbetsmarknad,
            som vi har all anledning att bevaka.
          </note>
          <note>
            Jag ser det alltså som oklokt att i detta läge avskaffa arbetsmarknadsråden,
            och jag yrkar bifall till att riksdagen anvisar det anslag som
            behandlas under mom. 4 i utskottets hemställan.
          </note>
          <note>
            Jag yrkar, herr talman, också i övrigt bifall till arbetsmarknadsutskottets
            hemställan i betänkandet nr 5.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 18 mars.)
          </note>
          <note>
            5 § Rättegången i arbetstvister och anslag till arbetsdomstolen
            m.m.
          </note>
          <note>
            Föredrogs
          </note>
          <note>
            arbetsmarknadsutskottets betänkande
          </note>
          <note>
            1991/92:AU6 Rättegången i arbetstvister och anslag till arbetsdomstolen
            m.m. (prop.
          </note>
          <note>
            1991/92:84).
          </note>
          <note type="speaker">
            Anf. 58 ELVER JONSSON (fp):
          </note>
          <note>
            Herr talman! I det här betänkandet behandlas förslag från regeringen
            framlagda mot bakgrund av den mycket svåra arbetssituation som
            råder i arbetsdomstolen. Förslagen har biträtts av utskottet.
            Den ena av de punkter som det är värt att nämna är att regeringen
            vill ha utsträckta möjligheter till delegation. Den andra är att
            en av topporganisationerna på arbetsmarknaden, SACO, nu får rätt
            att föreslå ordinarie ledamot i domstolen. På de här punkterna
            får regeringen alltså utskottets stöd.
          </note>
          <note>
            Därutöver har vi efter en ingående diskussion i utskottet föreslagit
            en utökning av möjligheterna att hantera de svårigheter som har
            påtalats både av regeringen och av domstolen själv och som också
            vi själva har kunnat iaktta. Vi föreslår att antalet ordförande
            i arbetsdomstolen kan få ökas med ytterligare en domare.
          </note>
          <note>
            Det finns anledning att anföra några synpunkter i detta sammanhang.
            Regeringen har lagt fram sitt förslag för att lätta AD:s arbetsbörda,
            som har blivit allt tyngre under den senaste tiden. En orsak till
            detta är naturligtvis situationen på arbetsmarknaden, med bl.a.
            ett stort antal uppsägningar. De inkomna målen var under förra
            året 25 % fler än året före. Under januari månad i år kom det
            in fler mål till AD än någonsin tidigare under en enstaka månad.
          </note>
          <note>
            Utskottet tog med anledning av detta initiativ till en ändring
            i arbetstvistlagen. Som jag nämnde handlar det om att domstolen
            ges rätt att öka antalet ordinarie ordförande från högst tre till
            högst fyra.
          </note>
          <note>
            Regeringen förutsätts få avgöra om möjligheten att utse en ytterligare
            ordförande skall utnyttjas. Att utskottet öppnar den möjligheten
            ser vi som ett gott tillskott när man skall bedöma vilken arsenal
            som man här behöver sätta in.
          </note>
          <note>
            En annan synpunkt gäller diskussionen kring könssammansättningen
            i jämställdhetsmål. I
          </note>
          <note>
            sådana fall är det liksom vid andra tillfällen angeläget med
            en så jämn könsfördelning som möjligt. Detta har utskottet också
            upprepat flera gånger med anledning av motioner. Däremot tycker
            vi att det skulle strida mot allmänna principer att låta den sak
            som målet gäller få påverka domstolens sammansättning. Därför
            har utskottet avstyrkt motioner med krav på viss sammansättning
            i jämställdhetsmålen.
          </note>
          <note>
            En ny mandatperiod för AD börjar löpa den 1 juli i år. När regeringen
            infordrar namnförslag från arbetsmarknadens parter kommer man
            att understryka intresset av en ökad kvinnlig representation.
            Det är min förhoppning, herr talman, att detta kommer att leda
            till en jämnare könssammansättning framöver.
          </note>
          <note>
            Vi slår i betänkandet också fast att det är ytterst angeläget
            att AD lever upp till högt ställda krav på kvalitet i dömandet,
            att en enhetlig rättsutveckling främjas, att tolkningen av den
            arbetsrättsliga lagstiftningen utvecklas och att en praxis som
            grundas på ett gott arbetsrättsligt normsystem utbildas.
          </note>
          <note>
            Vi framhåller också att man inte bara skall ha en hög kvalitet
            i dömandet, utan att AD också har som en mycket viktig uppgift
            att medverka till att parterna får sina tvister lösta inom rimlig
            tid. Vi understryker också parternas ansvar att innan en tvist
            hänskjuts till domstol ingående pröva förutsättningarna för en
            godvillig uppgörelse. Det är angeläget att detta sägs också från
            kammarens talarstol.
          </note>
          <note>
            Vidare bara ett par synpunkter på vänsterpartiets meningsyttring,
            som jag förstår att det inte kommer att yrkas bifall till och
            som därmed kommer att falla. Jag vill med anledning av den bara
            säga att inställningen från utskottets sida är den att de möjligheter
            som 36 § avtalslagen ger att jämka eller underkänna oskäliga klausuler
            är tillräckliga.
          </note>
          <note>
            Jag tror att vänsterpartiet har bortsett från att skiljeklausuler
            även kan vara till fördel för arbetstagaren. Förfarandet i skiljenämnderna
            är snabbt, och det är inte offentligt. Det kan många gånger vara
            fullgod anledning att föredra ett skiljeförfarande. Man skall
            observera att det i detta sammanhang ofta är personer i företagsledande
            ställning som berörs.
          </note>
          <note>
            Herr talman! Jag ber med detta att få yrka bifall till arbetsmarknadsutskottets
            hemställan i det enhälliga betänkandet nr 6.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 18 §.)
          </note>
          <note>
            6 § Anslag till jämställdhet
          </note>
          <note>
            Föredrogs
          </note>
          <note>
            arbetsmarknadsutskottets betänkande
          </note>
          <note>
            1991/92:AU8 Anslag till jämställdhet (prop.
          </note>
          <note>
            1991/92:100 delvis).
          </note>
          <note type="speaker">
            Anf. 59 ELISABETH PERSSON (v):
          </note>
          <note>
            Herr talman! Det slags arbete som kvinnor utför värderas mindre
            än det arbete som män utför.
          </note>
          <note>
            Kvinnor arbetar mer än män, men har mindre betalt för samma arbete
            och utför dessutom mycket mer oavlönat arbete än vad män gör.
            Kvinnors erfarenheter är mindre intressanta. Kvinnor jobbar med
            kvinnoprojekt, männen fattar beslut om de här projekten.
          </note>
          <note>
            Att det är så här vet vi -- eller borde veta vid det här laget.
          </note>
          <note>
            Nytt är kanske för många att av samhällets samlade resurser kommer
            det allra mesta männen till del --
          </note>
          <note>
            kvinnorna får nöja sig med det som blir över.
          </note>
          <note>
            Som ett exempel kan jag ta barnomsorgen. Den är som bekant helt
            nödvändig för att kvinnor skall kunna arbeta och försörja sig
            själva och inte vara ekonomiskt beroende av någon annan. När den
            borgerliga regeringen, som naturligtvis som allt annat betydelsefullt
            i samhället genomsyras av manliga värderingar, skall spara för
            att, som man säger, kunna sänka skatterna meddelar man: Vi har
            inte råd med dagens barnomsorg. Avgifterna är för låga, den skattefinansierade
            delen är för stor. Nu kan vi inte använda de gemensamma samhällsresurserna
            på det här viset längre.
          </note>
          <note>
            Med andra ord: Trots att kvinnor får en mindre del av den gemensamma
            kakan, betydligt mindre än vad män får, ger man sig nu på en av
            de få sektorer där en skattefinansiering verkligen kan sägas ha
            gynnat kvinnorna.
          </note>
          <note>
            Ett annat exempel på en sådan snedfördelning är hur länsstyrelsernas
            resurser fördelas. Trots att man uttryckligen har sagt att jämställdheten
            skall prioriteras, har bara 3 % -- tre hundradelar -- av länsstyrelsernas
            pengar för regionalpolitiska åtgärder gått till kvinnoprojekt.
          </note>
          <note>
            Eller varför inte ta idrotten eller den kommunala fritidssektorn!
            Här är denna snedfördelning mycket uppenbar. Det är männen eller
            pojkarna som får huvuddelen av resurserna, oavsett om dessa består
            av lokaler för fritidsaktiviteter och idrott, av ledarresurser
            eller av något annat.
          </note>
          <note>
            Män tar och män får, av den politiska makten, av våra gemensamma
            resurser. Nu har många börjat fundera.
          </note>
          <note>
            Nu har många börjat fundera över hur mycket av den här snedfördelningen
            som har sina rötter i det traditionella nationalekonomiska tänkandet.
            Man har frågat sig: Hur skulle en statsbudget se ut om de inte
            utgick ifrån hur det alltid har varit utan i stället gjordes utifrån
            ett kvinnoperspektiv och ett ekologiskt perspektiv? Hur skulle
            det se ut med statens affärer och finanser om miljöfrågor, hushållning,
            rättvisa och jämlikhet fick bli viktiga ledstjärnor i det budgetpolitiska
            arbetet? Hur skulle det se ut om man började med att formulera
            målen och viljeinriktningen och sedan vidtog de åtgärder som behövs
            för att man skall närma sig eller nå målen, och slutligen gjorde
            en fördelning utifrån de begränsade ramar som finns? Kanske fördelningen
            skulle bli annorlunda, kanske det skulle falla ut litet mer av
            den gemensamma kakan på för kvinnor viktiga områden än det gör
            i dag?
          </note>
          <note>
            Vi i Vänsterpartiet tycker att det vore ett spännande projekt
            att ta fram en sådan här budget.
          </note>
          <note>
            Men det låter sig naturligtvis inte göras i en handvändning.
            Därför föreslår vi regeringen att avsätta särskilda projektpengar
            för att låta en kommitté e.d. under en tvåårsperiod arbeta fram
            en sådan budget, ett sådant alternativ. Naturligtvis skulle man
            använda det här materialet för att jämföra med hur det ser ut
            enligt den vanliga ordningen och kunna dra lärdomar av jämförelsen.
          </note>
          <note>
            När det gäller jämställdhets- och rättvisefrågor måste man gå
            två vägar, man måste göra två saker:
          </note>
          <note>
            dels måste man förtydliga och beskriva hur det verkligen ser
            ut, beskriva ojämlikheter och orättvisor, dels måste man med konkreta
            åtgärder arbeta för att öka jämlikheten och motverka orättvisorna.
          </note>
          <note>
            Att ta fram en kvinnobudget och jämföra den med hur våra gemensamma
            resurser verkligen fördelas uppfyller en del av det förstnämnda
            kravet, den beskrivande delen. Vänsterpartiets förslag om ytterligare
            3 milj.kr. till posten Särskilda jämställdhetsåtgärder att användas
            för konkreta olika jämställdhetsåtgärder, exempelvis i ungdomsskolan
            eller i kvinnoprojekt, fyller visserligen i ringa mån men ändå
            det andra kravet.
          </note>
          <note>
            Herr talman! Det är litet trist att den 8 mars knappt hinner
            övergå till den 9 mars förrän allt fagert tal om vikten av jämlikhet
            tycks glömt och begravet.
          </note>
          <note>
            Kan det bero på att det inte kostar någonting att låta kvinnorna
            prata den 8 mars? I dag är det den
          </note>
          <note>
            11 mars. Det har bara gått tre dagar sedan
          </note>
          <note>
            Kvinnodagen, men majoriteten i arbetsmarknadsutskottet tycker
            att det är helt okej att minska anslagen för särskilda jämställdhetsåtgärder
            jämfört med vad som gällt tidigare. Och detta, herr talman, gör
            man när det jäser bland kvinnorna. Missnöjet med den kapsejsade
            jämlikheten är tydligare än någonsin tidigare, kvinnorepresentationen
            i riksdagen har minskat, löneskillnaderna mellan män och kvinnor
            ökar och kravet på kortare arbetsdag viftas undan som kvinnoflum
            -- det är ingenting att ta på allvar.
          </note>
          <note>
            Undra på att många lockas av tanken på ett nytt, kvinnodominerat
            parti.
          </note>
          <note>
            Vi i Vänsterpartiet menar att det i dag, när vår bräckliga jämställdhet
            hotas från alla håll och kanter, är synnerligen viktigt att riksdagen
            ger sitt stöd åt olika jämställdhetsprojekt. Det är inte till
            fyllest, tycker vi, att som i utskottsbetänkandet hänvisa till
            en utredning som skall undersöka orsakerna till löneskillnaderna
            mellan män och kvinnor eller att hänvisa till den kommitté som
            skall utreda skattereformen. Det må i och för sig vara bra att
            detta görs, men det räcker inte.
          </note>
          <note>
            Därför, herr talman, yrkar jag bifall till meningsyttringen i
            arbetsmarknadsutskottets betänkande nr 8.
          </note>
          <note type="speaker">
            Anf. 60 CHARLOTTE CEDERSCHIÖLD (m):
          </note>
          <note>
            Herr talman! Enigheten är förhållandevis stor i jämställdhetsfrågorna.
            Attitydsförändringar krävs på arbetsmarknaden, i hemmen och i
            politiken.
          </note>
          <note>
            Riktiga attitydförändringar skapas när män och kvinnor respekterar
            varandra. Kvinnans ställning stärks inte av den sorts jämställdhetsivrare
            som trodde att samhället skulle bli mer jämställt om man avskaffade
            vanlig artighet, som att hålla upp dörren eller hålla upp kappan
            för varandra. Bättre är att ta fram jämförande statistik som FN
            gör, som görs i årets statsbudget och som Elisabeth Persson gjorde
            i sitt anförande. Jag skall inte upprepa de aktuella siffrorna.
            De kan studeras i budgetpropositionen, bil. 12. Där anges bl.a.
          </note>
          <note>
            kvinnors lön i förhållande till mäns på fem stora avtalsområden,
            veckoarbetstid, skillnad i arbetsinkomst för heltidsanställda
            och årstidsanställda, sammanräknad inkomst av olika inkomstslag,
            inkomst efter skatt, genomsnittlig pensionspoäng m.m.
          </note>
          <note>
            Det är viktigt att JämO har resurser genom lagstiftningens utformning
            och genom medel till uppföljning. Om JämO driver lönediskriminerande
            ämnen och har möjlighet till framgång leder detta till att kvinnor
            flyttar fram sina positioner vad gäller löneläget. JämO bör ha
            principiell tillsyn över hela arbetsmarknaden, även över arbetsplatser
            med kollektivavtal, för att få tillräckligt underlag och kunna
            finna lämpliga lönediskrimineringsärenden.
          </note>
          <note>
            JämO:s resurser bör räcka både till den juridiska delen av arbetet
            och till information som påverkar attityder. Det juridiska arbetet
            bör dock prioriteras.
          </note>
          <note>
            JämO har tillgång till 6 miljoner, men förutom det finns ytteligare
            drygt 10 miljoner för jämställdhetsprojekt som fortsätter och
            löper vidare över flera år. De medel som avsatts för jämställdhetsprojekt
            är faktiskt anmärkningsvärt stora jämfört med de medel som avsatts
            för JämO.
          </note>
          <note>
            Det behövs inga medel för att initiera jämställdhetsprojekt,
            som Vänstern säger i meningsyttringen. De medlen finns redan.
          </note>
          <note>
            Elisabeth Persson verkar inte vara riktigt informerad om hur
            det förhåller sig med de här 3
          </note>
          <note>
            miljonerna. Dessa avser det projekt som rörde kvinnlig representation
            i statliga organ, och det projektet skulle avslutas den 1 juli
            1991 och har också avslutats. Då hade man nått det mål som ställts
            upp och som var 31 %. Det är man inte nöjd med, utan det kommer
            naturligtvis att tas nya initiativ på området.
          </note>
          <note>
            Men jämställdhet handlar inte i första hand om
          </note>
          <note>
            JämO och JämO:s anslag, utan kvinnors självförtroende, utbildning
            och insatser är också viktiga ting, och inte minst hederlig prestationsbedömning.
            Hela resan kan inte tas i ett enda steg. Men, och det är viktigt,
            rörelseriktningen måste gå framåt och hastigheten måste öka.
          </note>
          <note>
            Den materialistiska synen på jämställdhet -- att jämställdhet
            sitter i pengar -- är bara en del av sanningen. Tyvärr tycks många
            tro att det är hela sanningen. Även om man givetvis inte kan acceptera
            att kvinnor generellt har lägre lön än män måste man samtidigt
            konstatera att lön skall motsvaras av arbetsinsats och kompetens.
            Det är därför det är så väsentligt att öka kvinnors kunskaper
            och yrkesmässiga erfarenheter. Det finns en nivå när även den
            mest ovillige man tvingas acceptera kvinnlig kompetens. Men varför
            skall kvinnor behöva vara dubbelt så duktiga som män för att komma
            lika långt? Jo, därför att mäns värderingar så länge har rått
            på arbetsmarknaden.
          </note>
          <note>
            De är nu under uppluckring sedan kvinnorna gjort sitt massintåg
            på arbetsmarknaden och män måste vänja sig vid kvinnor som chefer
            och acceptera kvinnors sätt att utöva chefskap, som ibland kan
            skilja sig från traditionellt manligt sätt. Den här processen
            att skapa hög kvinnlig kompetens och få män att acceptera det
            nya tar litet tid. Men den tiden bör man förkorta så mycket det
            går, bl.a. med hjälp av en effektiv jämställdhetslagstiftning.
          </note>
          <note>
            Det faktum att modersrollen så totalt har nedvärderats sedan
            makarna Myrdals teorier vann terräng har drabbat många kvinnor.
            I stället för att nedvärdera borde man uppvärdera vårdinsatsen
            och ta hänsyn till barnets behov av sin mor, liksom givetvis av
            sin far. Barnet behöver båda föräldrarna. Barnets behov av sina
            föräldrar måste ibland få prioriteras före arbetsmarknadens behov
            av arbetskraft. Det stärker också kvinnans ställning i samhället.
          </note>
          <note>
            Valfriheten när det gäller att satsa sina krafter på arbetsmarknad
            eller på mänskliga investeringar i framtida generationer, som
            senare kommer samhället till del, måste öka.
          </note>
          <note>
            Kvinnors insatser har avgörande betydelse för samhället, och
            det är viktigt att deras insatser belyses. Genom historien har
            kvinnors insatser nedvärderats. Vi borde nu vara tillräckligt
            avancerade för att ta till vara och räkna med båda könens insatser.
          </note>
          <note>
            Det är därför värdefullt att man i budgetpropositionen särskilt
            belyser kvinnors inkomster och pensionspoäng och att löneskillnaderna
            utreds i särskild kommitté. Än viktigare är att framtida förslag
            skall belysas ur jämställdhetssynpunkt, vilket framgår av proposition
            113, s. 17.
          </note>
          <note>
            Med den inriktning budgeten har är det svårt att se behovet av
            en s.k. kvinnobudget, som vänstern vill ha, som enligt motiveringen
            skall grundas på fred, barn och miljö. Budgeten innehåller för
            övrigt redan gröna räkenskaper.
          </note>
          <note>
            Kvinnor och män måste respektera varandra, erkänna varandras
            insatser, samverka och ta vara på de specifika kvaliteter som
            finns hos båda könen. Lyckas inte det, riskerar vi att få förslag
            om kvinnopartier, som skulle isolera könen från varandra och sannolikt
            minska kvinnors förståelse för hur grundläggande ekonomin är för
            samhällets välstånd och för välfärden, och också minska mäns förståelse
            för det osynliga arbetet. Risken är att könsbarriärer skapas,
            och kvinnans ställning skulle sannolikt försämras.
          </note>
          <note>
            Det vore en olycklig utveckling, som måste förhindras. Det sker
            bäst genom att man på arbetsmarknaden, i politiken och i hemmen
            får upp ögonen för kvinnornas insatser och tillmäter dem ökat
            värde, vilket just görs på ett nytt sätt i årets budget.
          </note>
          <note>
            Därmed, herr talman, ber jag att få yrka bifall till utskottets
            hemställan vad avser anslagen till JämO, jämställdhetsåtgärder
            och bidrag till kvinnoorganisationerna.
          </note>
          <note type="speaker">
            Anf. 61 ELISABETH PERSSON (v):
          </note>
          <note>
            Herr talman! Charlotte Cederschiöld och jag har nog i flera avseenden
            samma åsikter när det gäller vikten av att arbeta för jämställdhet,
            men när det kommer till konkreta åtgärder låter hon precis som
            en del unga pojkar och ekonomer i eller runt vänsterpartiet, som
            så fort det blir tal om att göra på ett annat sätt eller att pröva
            nya vägar frågar varför vi skall göra det, då de tycker att de
            gamla, vanliga sätten är beprövade och bra, att en kvinnobudget
            bara är tramsigt och att den vi har tidigare är bra.
          </note>
          <note>
            Förslaget att låta en grupp arbeta fram en alternativ kvinnobudget
            har naturligtvis som målsättning att vara ett bra exempel att
            visa upp och jämföra med.
          </note>
          <note>
            Det har verkligen inte trängt igenom hur orättvist resurserna
            är fördelade, vilka som drar den största nyttan av de fördelade
            medlen. På den vägen skulle en kvinnobudget vara bra. Jag tror
            att en sådan också skulle vara bra för den kommunala ekonomin.
            Det skulle säkert bidra till att det dök upp en och annan ny insikt
            hos många av de manliga makthavarna, som slentrianmässigt arbetar
            på ett visst sätt med ekonomin.
          </note>
          <note>
            Det är också litet trist att höra Charlotte
          </note>
          <note>
            Cederschiöld säga att vi pratar, att attityder måste förändras,
            att man måste gå till väga si och så -- vad som helst, bara det
            inte kostar pengar. De här ytterligare pengarna till JämO för
            särskilda jämställdhetsåtgärder skulle kunna göra god nytta.
          </note>
          <note>
            Jag är mycket väl informerad om att projektet med kvinnorepresentation
            är avslutat. Problemet är att det inte finns några pengar för
            nya projekt i JämO:s budget. De pengar som finns är redan bokade,
            som
          </note>
          <note>
            Charlotte Cederschiöld sade, för projekt som löper på flera år.
            Det är väl inte så att det inte finns några nya områden att arbeta
            på? Jag hoppas verkligen att Charlotte Cederschiöld inte har den
            uppfattningen. Det är alltså viktigt att det tillförs nya medel,
            och de 3 milj.kr. som vänsterpartiet har föreslagit skulle kunna
            fylla en viktig funktion.
          </note>
          <note type="speaker">
            Anf. 62 CHARLOTTE CEDERSCHIÖLD (m):
          </note>
          <note>
            Herr talman! Jag har verkligen aldrig sagt att
          </note>
          <note>
            Elisabeth Perssons synpunkter var tramsiga, att en kvinnobudget
            skulle vara tramsig -- det är det sista jag skulle säga. Däremot
            är det ganska svårt att konkret beräkna vad fred betyder i kronor
            och ören. En av de punkter som skulle ingå i en kvinnobudget,
            enligt den motion som behandlas i detta betänkande, är just fred.
            Grundidén är vi inte alls emot, utan vi har precis samma uppfattning
            i sak. Det är bara det, att såsom motionen är skriven är det svårt
            att bifalla den, men det är alldeles tydligt att vi vill belysa
            kvinnors insatser och kvinnors ekonomiska betydelse i samhället.
          </note>
          <note>
            Det kommer också nya projekt. Det finns alltså utrymme för sådana,
            när pågående projekt successivt blir färdiga. Jag tog upp projektet
            med kvinnlig representation i statliga organ, och man överväger
            nu en lämplig fortsättning på det projektet, som är avslutat,
            eftersom man inte är nöjd trots att man nådde målet. Nu sätter
            man upp nya mål och vill nå dem.
          </note>
          <note>
            Det är inte alls så att vi inte vill göra någonting, utan tvärtom
            diskuterar vi hur vi med alla tänkbara medel skall flytta fram
            kvinnors positioner ytterligare. Det framgick också tydligt vid
            diskussionen i arbetsmarknadsutskottet att det var den allmänna
            uppfattningen i alla partier -- ingen motsatte sig det.
          </note>
          <note type="speaker">
            Anf. 63 ELISABETH PERSSON (v):
          </note>
          <note>
            Herr talman! Vi är beredda att med alla tänkbara medel flytta
            fram positionerna, säger Charlotte
          </note>
          <note>
            Cederschiöld. Nej, jag tror inte att det är så. Ni är beredda
            med alla tänkbara ord och vällovliga önskningar försöka göra någonting,
            men det skall inte finnas tillräckliga medel. Det är precis det
            jag vill visa på. Den njugga behandlingen av förslaget om pengar
            till JämO visar att samhället, regering och riksdag, inte är berett
            att i dag satsa pengar på detta. Jag tycker att det är väl använda
            slantar att göra det.
          </note>
          <note>
            Jag håller med Charlotte Cederschiöld om att det kan vara oerhört
            svårt att föra in aspekter på fred i en budget, och om det bara
            är ordet fred som hon hänger upp sig på är jag beredd att stryka
            det på en gång. I min motion vill jag inte på något sätt ge sken
            av att det skall göras en genomgående projektbeskrivning. Vi skulle
            säkert kunna bli överens om hur det bör se ut.
          </note>
          <note>
            Jag vill bara ta ett sista exempel på hur vanligt det är att
            traditionellt tänkande baserat på siffror styr vårt sätt att förhålla
            oss, och jag tar det som ett argument för en kvinnobudget, som
            skulle vara annorlunda.
          </note>
          <note>
            Det är mycket svårt att mäta barns fantasi, kreativitet och konstruktiva
            förmåga. Det kan inte mätas med betyg, och det görs inte heller.
            Därför värderas inte heller de här begåvningarna i skolan, och
            man går inte in för att med kraft försöka utveckla just fantasin,
            kreativiteten och sådana ovanliga färdigheter, trots att det är
            den förmågan som människor behöver ute i arbetslivet och som gör
            att de lyckas. Det är alltså sättet att mäta som låser oss fast
            i ett visst sätt att utföra saker och ting, i detta fall i skolarbetet.
            Jag vill påstå att det är på samma sätt när det gäller att fördela
            samhällets resurser. Det som går att mäta styr också hur resurserna
            skall fördelas.
          </note>
          <note type="speaker">
            Anf. 64 CHARLOTTE CEDERSCHIÖLD (m):
          </note>
          <note>
            Herr talman! Man känner igen sig. Elisabeth
          </note>
          <note>
            Persson representerar ju vad vi ibland kallar sedelpressarnas
            parti -- det tycks finnas oanade källor att ösa ur, utan att ha
            förståelse för de offentliga utgifternas betydelse för välstånd,
            inte minst för kvinnors välfärd. Det gäller ju att hitta en lämplig
            balans men också att se till att man driver frågorna framåt. Det
            har vi gjort, och det finns ingen anledning att bråka om det avslutade
            projektet på 3 miljoner -- det är faktiskt avslutat.
          </note>
          <note>
            Det blir patetiskt att föra väsen om det.
          </note>
          <note>
            Jag tror att Elisabeth Persson och jag har samma mål och samma
            syfte och att vi vill till samma jämställda samhälle. Jag tror
            att vi skall utnyttja den framtida bedömningen av de nya förslagen
            från jämställdhetssynpunkt. Där kan vi i stället hitta gemensamma
            utgångspunkter för att driva kvinnors frågor framåt.
          </note>
          <note type="speaker">
            Anf. 65 ELISABETH PERSSON (v):
          </note>
          <note>
            Herr talman! Jag måste säga att ju mer Charlotte
          </note>
          <note>
            Cederschiöld pratar desto oroligare blir jag och desto mindre
            tror jag att vi har gemensamt.
          </note>
          <note>
            Precis som många kvinnor här i landet är jag djupt oroad över
            att den jämlikhet som vi under hårt motstånd ändå har uppnått
            här i landet är hotad.
          </note>
          <note>
            Det behövs åtgärder på mängder av områden för att bevara den
            och för att föra tankarna om och respekten för ett jämlikt samhälle
            vidare.
          </note>
          <note>
            Jag tycker att det är löjligt att prata om sedeltryckeri i det
            här sammanhanget. Vi har en liten institution i samhället, nämligen
            jämställdhetsombudsmannen, som har vissa medel till sitt förfogande
            för att arbeta med olika projekt som en del av arbetet för en
            bevarad och utvecklad jämlikhet. Jag undrar: Är verkligen moderaternas
            budget så bräcklig att det skulle barka ända ned i avgrunden om
            utskottet beviljade ytterligare 3
          </note>
          <note>
            milj.kr. till det? Det tror jag knappast. Om det är på det viset
            är jag än mer oroad över vad som komma skall i framtiden.
          </note>
          <note type="speaker">
            Anf. 66 CHARLOTTE CEDERSCHIÖLD (m):
          </note>
          <note>
            Herr talman! Projektet är ju redan avslutat, så det finns ingen
            anledning att driva det. Det kommer ju nya jämställdhetsprojekt
            -- det kommer Elisabeth
          </note>
          <note>
            Persson att bli varse.
          </note>
          <note>
            Jag tycker att Elisabeth Persson är litet väl pessimistisk. Trots
            allt har vi väl ändå flyttat fram positionerna? Det tycker i alla
            fall jag. Jag läste häromdagen att ett antal herrar, jag tror
            det var vid kyrkomötet i Eritrea, på 300-talet bestämde att kvinnan
            nog har en själ. Sedan dess har vi ju kommit en bra bit.
          </note>
          <note>
            Tittar vi på vad som har hänt i Sverige de senaste åren finner
            vi att vi visserligen har förlorat litet terräng i riksdagen --
            det håller jag med om -- men det som har hänt i kommunerna innebär
            å andra sidan ganska stora framgångar. I Stockholm,
          </note>
          <note>
            Umeå, Nyköping och Sollentuna har vi 48 %. I
          </note>
          <note>
            Örebro är det en majoritet kvinnor i kommunfullmäktige. I Nacka,
            Södertälje,
          </note>
          <note>
            Danderyd och Tyresö är det 46--47 %. Det finns alltså en hel
            del kommuner där kvinnorna börjar få en ganska stark ställning.
            Storstäderna har i genomsnitt 43 % kvinnor i fullmäktige, glesbygden
          </note>
          <note>
            34 %. Det visar i alla fall att det kvinnliga inflytandet har
            ökat ganska bra på det kommunala planet.
          </note>
          <note>
            Det innebär inte att jag är nöjd, och det är viktigt att slå
            fram kvinnor i starkare och inflytelserikare positioner och inte
            bara på basplanet och på fullmäktigenivå. Där kämpar man också.
            Elisabeth
          </note>
          <note>
            Persson skall se att det nog kommer projekt som gäller det, och
            det kommer att bidra till att flytta fram kvinnornas positioner.
          </note>
          <note>
            Vi kan också se vilka statsrådsposter i den nya regeringen som
            innehas av kvinnor -- det är inte precis de svagaste statsrådsposterna
            som vi har kvinnor på.
          </note>
          <note>
            Nej, var inte så pessimistisk! Det kommer nog att gå bättre med
            jämställdheten. Det går framåt, och den debatt vi har haft kommer
            också att bidra till att driva på de här frågorna.
          </note>
          <note>
            Det har nyligen utsetts en sakkunnig i de här frågorna i regeringen,
            så jag hoppas att Elisabeth
          </note>
          <note>
            Persson skall bli litet hoppfullare. Jag är helt övertygad om
            att det kommer att gå framåt.
          </note>
          <note type="speaker">
            Anf. 67 ELISABETH PERSSON (v):
          </note>
          <note>
            Herr talman! De kvinnor jag representerar tycker att lika viktigt
            som det är att få en manlig bekräftelse på att de har en själ,
            lika viktigt är det att ha en försörjning som de kan leva på,
            en lön för ett arbete som respekteras och som värderas i samma
            utsträckning som mäns arbete. De tycker att det är oerhört viktigt
            att det finns en samhällelig barnomsorg som gör att de kan arbeta
            utan att bekymra sig för sina barns dagliga tillvaro, och de vill
            kunna göra det utan att bli skinnade in på bara kroppen. De vill
            ha rätt att vistas på gator och torg utan att behöva riskera att
            bli överfallna. De vill kort sagt bli respekterade som fullvärdiga
            människor och medlemmar i samhället.
          </note>
          <note>
            Men så fort konjunkturerna sägs vika, så fort nedgången i ekonomin
            gör sig märkbar är -- som
          </note>
          <note>
            Charlotte Cederschiöld vet -- inte kvinnors plats i samhället,
            i arbetslivet eller i de politiska församlingarna lika intressant
            längre. Då återförvisas kvinnorna till den reservarmé av arbetskraft
            som redan Marx på 1800-talet talade om -- få saker hade han väl
            så rätt i som sin analys av hur samhället värderar kvinnor och
            kvinnors arbete.
          </note>
          <note>
            Den jämlikhet vi har arbetat för och uppnått -- det tar ibland
            uppenbarligen himla lång tid, för att nu referera till kyrkomötet
            i Eritrea; det finns andra kyrkomöten som har yttrat andra saker
            som varit nog så beklämmande för kvinnor -- är bräcklig. Så fort
            det är möjligt ger sig manliga potentater eller representanter
            för det patriarkala samhället på för kvinnor viktiga reformer
            som vi har genomfört. Jag menar att vi tillsammans måste slå tillbaka
            på alla fronter när det gäller detta, även om det kostar litet
            pengar, även om det handlar om några hundratusen för nya projekt
            hit eller dit. Det är inte ett motståndsarbete som drivs av sig
            självt, det är inte en motståndskamp där det är tillfyllest med
            vackra ord och tal den 8 mars -- det behövs en mängd åtgärder.
          </note>
          <note>
            Jag har yrkat bifall till vår meningsyttring -- jag skall inte
            upprepa det hela. Vi har i det här sammanhanget pekat på en liten
            sak som skulle kunna hjälpa oss att se och tänka annorlunda, nämligen
            en kvinnobudget. Det finns en massa andra projekt som är viktiga
            -- dem skulle vi slåss för tillsammans.
          </note>
          <note type="speaker">
            Anf. 68 CHARLOTTE CEDERSCHIÖLD (m):
          </note>
          <note>
            Herr talman! Elisabeth Persson borde väl vara nöjd om den högsta
            graden av förvärvsarbete bland kvinnor är det som kommer att ge
            kvinnorna den optimala jämställdheten. I Stockholm förvärvsarbetar
            kvinnorna i större utsträckning än männen, och småbarnsmammor
            har också högre förvärvsfrekvens än genomsnittet för kvinnor i
            övrigt.
          </note>
          <note>
            Jag är inte helt säker på att alla enskilda kvinnor är så lyckliga
            över det här, men Vänsterpartiet är antagligen lyckligt över det.
            Jag tror snarare tvärtom -- jag tror att man måste öka valfriheten
            och erkänna vårdarbetet, erkänna att det tar tid, att barn behöver
            en insats, behöver kärlek och stöd.
          </note>
          <note>
            Det arbetet skall erkännas, även ekonomiskt, och kvinnan skall
            själv kunna välja.
          </note>
          <note>
            Jag tror att det här samhället är jämställt nog för att kvinnor
            skall ha rätt att själva träffa beslut om sitt eget liv, vilket
            man inte kan med den ekonomiska styrning som har förts in här
            i landet under socialistpartiernas långa innehav av makten.
          </note>
          <note>
            När det gäller våldet vill jag säga att vi driver projekt mot
            det väldigt starkt. Det löper just nu ett våldsbekämpningsprojekt
            i departementet med full fart. Jag tycker att Elisabeth Persson
            skall titta närmare på det resultat som man visar upp på jämställdhetsrådet
            -- där finns en hel del som kvinnorna kommer att kunna dra stor
            nytta av.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 18 mars.)
          </note>
          <note>
            7 § Statlig personalpolitik
          </note>
          <note>
            Föredrogs
          </note>
          <note>
            arbetsmarknadsutskottets betänkande
          </note>
          <note>
            1991/92:AU9 Statlig personalpolitik (prop.
          </note>
          <note>
            1991/1992:100 delvis).
          </note>
          <note type="speaker">
            Anf. 69 STEN ÖSTLUND (s):
          </note>
          <note>
            Herr talman! I det här betänkandet behandlas anslagen till den
            statliga personalpolitiken.
          </note>
          <note>
            Statens institut för personalutveckling -- SIPU --
          </note>
          <note>
            har tills nu varit en central servicemyndighet för kompetensutveckling
            inom statsförvaltningen.
          </note>
          <note>
            Dess tjänster är efterfrågade och har ökat med
          </note>
          <note>
            15 % årligen och är till 90 % intäktsfinansierade.
          </note>
          <note>
            Ett mindre anslag över statsbudgeten har utgått för att täcka
            kostnaderna för att bevaka statens behov av kompetensutveckling
            och för att öka de statliga myndigheternas utnyttjande av utbildningsväsendet
            för personalutbildning.
          </note>
          <note>
            Även om kunderna till största delen kommer från den statliga
            sidan har uppdragen successivt kommit att omfatta även uppdrag
            från kommuner och landsting.
          </note>
          <note>
            25 % av verksamheten går på export i form av utbildnings- och
            konsulttjänster. I Östeuropa ökar just nu dessa möjligheter väsentligt.
          </note>
          <note>
            SIPU har hemställt att få ombildas till ett affärsverk och verka
            med uppdragsfinansierad verksamhet i det fortsatta arbetet med
            stödet till myndigheternas förnyelsearbete. Därmed skulle stödet
            över statsbudgeten till verksamheten successivt kunna avvecklas
            under en treårsperiod.
          </note>
          <note>
            Regeringen föreslår nu att SIPU redan från budgetåret 1992/93
            skall upphöra som statlig myndighet. SIPU:s begäran om att få
            ombildas till affärsdrivande verk prövas inte. I stället anges
            att
          </note>
          <note>
            SIPU bör övergå till annan verksamhetsform och verka under annat
            huvudmannaskap utan att på något sätt antyda hur eller vilket
            huvudmannaskap det handlar om.
          </note>
          <note>
            Det framgår av skrivningarna att förslagen inte baseras på sakliga
            utan principiella skäl.
          </note>
          <note>
            En regering som i andra sammanhang säger sig arbeta för stora
            förändringar av den offentliga verksamheten lägger nu fram förslag
            som kommer att skada förnyelsearbetet i den offentliga verksamheten.
            Jag kan inte finna annat än att det enda sakliga skälet är att
            man av principiella motiv vill underlätta privatisering av så
            mycket statlig verksamhet som möjligt.
          </note>
          <note>
            Ett bra grepp kan ju då vara att slå undan benen på de servicefunktioner
            i den offentliga verksamheten som bidrar till effektivitetshöjningar.
            Effektiva statliga företag och offentliga verksamheter är svårare
            ett angripa.
          </note>
          <note>
            I vår reservation till betänkandet tar vi avstånd från regeringens
            förslag. Jag yrkar bifall till reservationen och i övrigt till
            utskottets hemställan i betänkandet.
          </note>
          <note>
            Jag vill sluta med att ställa några frågor till regeringens och
            utskottets taleskvinna. Under vilka andra former skall ni driva
            verksamheten i förutvarande SIPU vidare? Under vilket huvudmannaskap
            skall detta ske? Skall statens institut för personalutveckling
            säljas ut?
          </note>
          <note type="speaker">
            Anf. 70 CHARLOTTE CEDERSCHIÖLD (m):
          </note>
          <note>
            Herr talman! Statens institut för personalutveckling, SIPU, upphör
            fr.o.m. den 1
          </note>
          <note>
            juli l992. Den typ av stöd som SIPU sysslar med finns att köpa
            på marknaden. Det är fel att staten då tillhandahåller sådan verksamhet
            som dessutom i möjligaste mån bör vara efterfrågestyrd.
          </note>
          <note>
            Det omvandlingstryck i form av de ekonomiska förutsättningar
            som nu råder har skapats av socialdemokraterna -- det är inte
            bara så att tillväxten uteblir, utan våra samlade tillgångar krymper.
            Det är då ännu viktigare att se till att varje krona blir effektivare
            använd.
          </note>
          <note>
            Socialdemokraterna har med Hans Gustafsson som första namn motsatt
            sig detta förslag. Det är inget som hindrar att personalen vid
            SIPU startar eget.
          </note>
          <note>
            Den nya regeringen tillskyndar skapandet av nya företag och försöker
            på alla sätt underlätta sådana initiativ.
          </note>
          <note>
            Om SIPU enligt egen uppgift har 90 % av sin verksamhet uppdragsfinansierad
            kan det knappast vara en oöverstiglig uppgift att antingen öka
            uppdragsverksamheten 10 % eller verka på 90 %
          </note>
          <note>
            av motsvarande omslutning. Myndigheten har ju själv ansett att
            den bör upphöra. Det synes mig fullständigt främmande att ifrågasätta
            dess bedömning i det här avseendet. Jag håller med om att det
            många gånger blir problem i samband med omvandling och förändringar.
            Några allvarliga problem har man dock inte funnit.
          </note>
          <note>
            Vi kan därför inte se någon anledning att ompröva beslutet. Ju
            snabbare ett omvandlingstryck framtvingas, desto stökigare blir
            förändringarna.
          </note>
          <note>
            Men det här har socialdemokraterna själva bidragit till genom
            att föra den ekonomiska politik som de har gjort. Nu är det vi
            som får skynda oss för att få ordning på det här.
          </note>
          <note>
            Eftersom myndigheten själv anser att det bästa är den väg som
            regeringen har föreslagit, nämligen en privatisering, har vi genomfört
            det.
          </note>
          <note>
            Jag yrkar härmed bifall till utskottets hemställan vad avser
            betänkande AU9.
          </note>
          <note type="speaker">
            Anf. 71 STEN ÖSTLUND (s):
          </note>
          <note>
            Herr talman! Ja, Charlotte Cederschiöld, det gäller nog att skynda
            på om vi skall få fart på verksamheten. Hur besvärligt det än
            kunde vara under den sista delen av den socialdemokratiska regeringsperioden,
            hade vi i varje fall inte en regering som satte totalstopp för
            stora delar av verksamheten i samhället, vilket den borgerliga
            regeringen har lyckats göra under de senaste fem månaderna. Nog
            vill det till insatser framöver om det skall bli någon ordning
            på ekonomin i det här landet. Det är väl snarare rena katastrofutvecklingen
            vi står inför -- inte går det framåt.
          </note>
          <note>
            SIPU:s verksamhet är ett effektivt hjälpmedel och en servicefunktion
            i den offentliga verksamheten.
          </note>
          <note>
            Därför är det naturligtvis inte av några andra än principiella
            skäl ni vill avskaffa det här. Som jag sade i mitt inledningsanförande
            är en serviceverksamhet som hjälper till att göra den övriga delen
            av den offentliga verksamheten effektivare naturligtvis inte önskvärd
            i era ögon. Ju effektivare den offentliga verksamheten är, desto
            svårare är det att angripa den och erbjuda privata alternativ.
          </note>
          <note>
            När det gäller den statliga verksamheten är det litet annorlunda.
            Charlotte Cederschiöld säger att de här tjänsterna finns att köpa
            på marknaden. Om så är fallet, är det väl tveksamt om SIPU skulle
            ha kunnat öka sin verksamhet med 15 % årligen. Det har naturligtvis
            varit dåligt ställd med konkurrensen eftersom den utvecklingen
            har kunnat ske. Det kanske hade varit bra om det hade funnits
            en sådan. Den statliga verksamheten är emellertid någonting annat
            än den privata. Det är skillnad på att bedriva verksamhet i statlig
            myndighetsform där olika krav skall uppfyllas. Det är inte bara
            lönsamhets-, säkerhets- och offentlighetskrav som skall tillgodoses
            i den verksamheten. Det är inte särskilt många privata konsulttjänstföretag
            som kan erbjuda den service som SIPU har kunnat göra. Om vi får
            råda skall
          </note>
          <note>
            SIPU kunna göra det även i fortsättningen.
          </note>
          <note>
            Däremot kan man ombilda SIPU till ett affärsdrivande verk, men
            SIPU skall behållas för att utveckla den offentliga verksamheten.
          </note>
          <note type="speaker">
            Anf. 72 CHARLOTTE CEDERSCHIÖLD (m):
          </note>
          <note>
            Herr talman! The present lies in the past, and the future lies
            in the present. Nuet ligger i det förgångna, och framtiden ligger
            i nuet. Detta säger de ofta i EG, och det ligger mycket i det.
          </note>
          <note>
            Jag håller med Sten Östlund om att konkurrensen i vårt land fungerar
            synnerligen otillfredsställande.
          </note>
          <note>
            SPK har visat att 39 branscher har usel konkurrens i det här
            landet. Det är naturligtvis allvarligt, och det håller vi på att
            försöka göra något åt.
          </note>
          <note>
            Att det är så här dåligt beror inte på den borgerliga regeringen.
            Det beror på den tidigare socialdemokratiska regeringen. Därför
            har vi nu satt i gång för att försöka ordna upp det här efter
            den socialdemokratiska regeringen. I det omvandlingsarbetet finns
            också SIPU med som en del. Eftersom SIPU är så kompetenta som
            herr
          </note>
          <note>
            Östlund säger kommer de naturligtvis att klara sig mycket bra
            på den framtida marknaden med en fungerande konkurrens.
          </note>
          <note type="speaker">
            Anf. 73 STEN ÖSTLUND (s) replik:
          </note>
          <note>
            Herr talman! Jag konstaterar att jag egentligen inte får några
            svar på mina frågor. Charlotte
          </note>
          <note>
            Cederschiöld antyder att SIPU kan säljas ut till de anställda,
            i vart fall är det tydligen utförsäljning det handlar om.
          </note>
          <note>
            När det gäller konkurrens, Charlotte Cederschiöld, får vi stå
            för det vi har gjort under våra år i regeringsställning. Det är
            möjligt att vi skulle ha klämt åt lantbrukskorporationen litet
            hårdare. Men jag tror också att vi ganska kraftigt skulle ha prövat
            sammanläggningen av SAS och Linjeflyg. Jag har för mig att det
            har hänt en del saker på det området under den borgerliga regeringens
            period.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 18 §.)
          </note>
          <note>
            8 § Friköp av historiska arrenden
          </note>
          <note>
            Föredrogs
          </note>
          <note>
            lagutskottets betänkande
          </note>
          <note>
            1991/92:LU18 Friköp av historiska arrenden.
          </note>
          <note type="speaker">
            Anf. 74 OWE ANDRÉASSON (s):
          </note>
          <note>
            Herr talman! Friköpsfrågan för historiska arrenden är verkligen
            historisk. Under hela 1900-talet, men även tidigare, har försök
            gjorts -- även på frivillighetens väg -- av arrendatorerna, framför
            allt av dem som är arrendatorer under fideikommissen, att få köpa
            de arrendegårdar som de brukat i släkten under ett flertal år.
            Frågan har under 1990-
          </note>
          <note>
            talet vid åtskilliga tillfällen genom motioner diskuterats i
            utskott och riksdag utan att något resultat kunnat uppnås.
          </note>
          <note>
            Under 1970-talet och framför allt under 1980-talet har frågan
            om friköp av historiska arrenden aktualiserats av flera i riksdagen
            etablerade partier genom motioner och frågor. Trots dessa påtryckningar
            har frågan ännu inte kunnat få sin definitiva lösning för de människor
            som i generationer drivit friköpsfrågan för att kunna få ett eget
            brukande.
          </note>
          <note>
            Frågan om friköpsrätt vid historiska arrenden är en av många
            frågor som under en följd av år har intresserat och engagerat
            många riksdagsledamöter från olika partier, bl.a. i motionsskrivande
            under den allmänna motionstiden. Så även i år. Dessa riksdagsledamöter
            har kommit i kontakt med arrendatorerna och fått insikt i de problem
            som dessa arrendatorer kan ställas inför under sina verksamma
            år. Arrendatorerna, som är duktiga, engagerade och intresserade
            jordbrukare, har stora problem beroende på att de själva inte
            kan styra och ställa som de skulle kunna om de vore ägare till
            den jordbruksfastighet som de brukar i dag och som generationer
            före dem har brukat.
          </note>
          <note>
            Det vore till både nytta och glädje för frågans fortsatta behandling
            i riksdagen om ytterligare ledamöter av denna kammare, enskilda
            eller i grupp, tog sig tid att engagera sig i denna fråga samt
            försökte sätta sig in i den situation som flertalet av dessa arrendatorer
            har levt under i flera generationer. Ofta hör man från talarstolar
            över hela vårt land, och även i denna kammare, talas om rättvisa,
            solidaritet och frihet för alla. Varför skall detta inte också
            gälla för de arrendatorer som är brukare av s.k. historiska arrenden?
          </note>
          <note>
            Herr talman! Under 1970-talet tillsattes på förslag av lagutskotet
            en utredning som skulle se över delar av arrendelagstiftingen.
            Även i fråga om friköp av historiska arrenden skulle utredningen
            komma med förslag till lösning. Så blev inte fallet. Man avstod
            från att komma med något konkret i den del som berörde de historiska
            arrendena.
          </note>
          <note>
            1983, även då på förslag av lagutskottet, tillkallades ytterligare
            en utredning, denna gång med uppgift att komma med en utförlig
            redovisning av hur en lagstiftning vid s.k. historiska arrenden
            skulle kunna utformas. Utredningen avlämnade sitt förslag 1986,
            men man var inte enig om hur frågans slutliga lösning skulle se
            ut.
          </note>
          <note>
            Hösten 1989 behandlade lagutskottet några motioner med förslag
            om friköp av historiska arrenden. Utskottets majoritet menade,
            vilket också blev riksdagens beslut, att starka skäl talade för
            att en friköpsrätt för historiska arrenden borde införas och att
            regeringen skulle återkomma med förslag till lagstiftning.
          </note>
          <note>
            Riksdagen beslutade också, på förslag av lagutskotet, att investeringsfrågorna
            rörande arrendegårdar över huvud taget borde bli föremål för en
            utredning och att regeringen därefter skulle återkomma till riksdagen
            med förslag.
          </note>
          <note>
            Redan våren 1990 återkom regeringen med direktiv till ytterligare
            en utredning med uppgift att utforma förslag till lagtext, som
            skulle ge arrendatorer vid s.k. historiska arrenden rätt att friköpa
            arrendestället. Vidare skulle utredningen komma med förslag om
            hur man skyddar en jordbruksarrendators investeringar på arrendestället.
            I direktiven står att läsa att frågan om lagtext vid friköp av
            historiska arrenden bör behandlas med förtur i ett delbetänkande.
            Så har också blivit fallet.
          </note>
          <note>
            Den 20 november 1991 överlämnades delbetänkandet till regeringen.
            Under den tid som gått sedan förslaget överlämnades borde lagtexten
            ha kunnat remissbehandlas, och en proposition om friköp av historiska
            arrenden borde ha kunnat ligga på riksdagens bord under våren
            1992.
          </note>
          <note>
            I majoritetens förslag till skrivning, lagutksottets betänkande
            1991/92:LU18, som vi nu behandlar, står att läsa att ''förslag
            till friköpslag för närvarande bereds inom regeringskansliet''.
            Låt mig vara litet tveksam till denna beskrivning. Så sent som
            för bara några dagar sedan hade ingenting gjorts för att med förslag
            till riksdagen påskynda ett genomförande av en friköpslag gällande
            historiska arrenden.
          </note>
          <note>
            Herr talman! Vi socialdemokrater menar på fullt allvar att frågan
            om friköpsrätt vid historiska arrenden har utretts vid ett flertal
            tillfällen, nu senast med en lagtext som fyller de krav som kan
            ställas på berörda parter. Efter alla dessa år, när generationer
            odlat upp mark samt brukat och förbättrat arrendeställen, är skälen
            för en friköpsrätt så starka, menar vi, att omedelbara lagstiftningsåtgärder
            är väl befogade och nödvändiga. Det finns i dag, som vi ser det,
            inga uppenbara skäl att åter skjuta denna lagstiftning in i en
            oviss framtid. Om riksdagen i dag följer reservanternas förslag
            tar vi ett stort och avgörande steg mot solidaritet, rättvisa
            och frihet för människor som troget, tålmodigt och målmedvetet
            under generationer arbetat med målsättningen att en gång kunna
            få friköpa den jordbruksfastighet där de haft sin uppväxt, utkomst
            och sitt boende.
          </note>
          <note>
            Om riksdagen följer reservanternas förslag kommer en stor orättvisa
            snart att vara historia.
          </note>
          <note>
            Herr talman! Med det anförda yrkar jag bifall till reservationen
            till lagutskottets betänkande
          </note>
          <note>
            1991/92:LU18.
          </note>
          <note type="speaker">
            Anf. 75 JOHN ANDERSSON (v):
          </note>
          <note>
            Herr talman! Föregående talare redogjorde mycket ingående för
            frågan om de historiska arrendena, varför jag tänker fatta mig
            mycket kort.
          </note>
          <note>
            Jag vill understryka att frågan om friköpsrätten till historiska
            arrenden har diskuterats många gånger här i kammaren. Det är en
            av de frågor som jag personligen minns från den tid när jag kom
            till riksdagen, år 1979. Sedan dess har frågan också varit föremål
            för flera offentliga utredningar.
          </note>
          <note>
            Jag vill understryka att denna fråga är mycket angelägen för
            dem som berörs, nämligen innehavarna av dessa arrenden. Å deras
            vägnar kan man beklaga att den här frågan, att få friköpa arrendena,
            hela tiden har förhalats. Det är ju den nakna sanningen.
          </note>
          <note>
            Jag tycker också att det är synd att socialdemokraterna inte
            tidigare har kommit till skott i denna fråga. Risken är nu uppenbar
            att frågan skjuts upp på obestämd tid.
          </note>
          <note>
            Jag måste också uttrycka min förvåning över den inställning till
            frågan som man visar från den borgerliga sidan.
          </note>
          <note>
            Om man får uttala en personlig åsikt, anser jag att den som brukar
            jorden också skall äga den. Jag trodde att jag delade den uppfattningen
            med borgarna. Detta borde åtminstone vara fallet när det gäller
            arrenden som sträcker sig över flera generationer. Jag har noterat
            att inte heller RLF
          </note>
          <note>
            har den här synen på frågan, vilket förvånar mig.
          </note>
          <note>
            Avslutningsvis skulle jag vilja ställa en fråga till majoritetens
            talesman. Borde det inte vara dags att ta bort dessa rester av
            feodalsamhället?
          </note>
          <note>
            Herr talman! Med detta yrkar jag bifall till den reservation
            som är fogad till betänkandet.
          </note>
          <note type="speaker">
            Anf. 76 PER STENMARCK (m):
          </note>
          <note>
            Herr talman! I flera omgångar under de senaste åren har frågan
            om friköp av historiska arrenden behandlats i denna kammare. Frågan
            har också varit föremål för flera offentliga utredningar.
          </note>
          <note>
            En utredning, 1990 års arrendekommitté, pågår just nu. Den har
            avlämnat ett delbetänkande, och vi väntar på att slutrapporten
            skall läggas fram, detta för att arbetet i regeringskansliet därefter
            skall leda fram till en proposition i frågan.
          </note>
          <note>
            Arrendelagskommittén som tio år tidigare avlämnade sitt slutbetänkande,
            nämligen 1981, berörde frågan om friköp av arrendeställen. Man
            konstaterade att ett friköp var förenat med så stora nackdelar
            att dessa inte uppvägde de fördelar som skulle komma vissa arrendatorer
            till del.
          </note>
          <note>
            Med anledning av en riksdagsbegäran tillsattes den s.k. friköpsutredningen.
            1986 avlämnade den sitt betänkande i vilket man avstyrkte stiftande
            av lag om friköpsrätt för innehavare av historiska arrenden.
          </note>
          <note>
            Man ville däremot överväga möjligheterna att förstärka skyddet
            för denna arrendatorsgrupp och då framför allt skyddet med tanke
            på eventuellt gjorda investeringar.
          </note>
          <note>
            Vid remissbehandlingen förklarade sig det övervägande antalet
            remissinstanser dela utredningens uppfattning, dvs. att en lagstiftning
            om friköpsrätt inte borde införas. Efter riksdagsbehandling tillsattes
            så småningom 1990 års arrendekommitté, som fortfarande är i verksamhet.
          </note>
          <note>
            Kommittén avlämnade ett delbetänkande med förslag till friköpslag.
          </note>
          <note>
            Jag har, herr talman, nämnt dessa olika utredningar bara för
            att visa att det faktiskt redan tidigare har gjorts utredningar.
            De som så önskat har kunnat använda sig av dem i syfte att lägga
            fram förslag till tvångslag för historiska arrenden. Den möjligheten
            har inte utnyttjats. De som har gjort utredningarna har inte önskat
            det, och i remissinstanserna har man inte haft någon annan uppfattning.
            Självfallet hade det ändå varit möjligt att stifta en sådan tvångslag.
          </note>
          <note>
            Det faktum att så ändå inte har skett skall nog närmast tolkas
            som ett tecken på att ingen sådan vilja funnits.
          </note>
          <note>
            Den år 1990 tillsatta arrendekommittén föreslår en särskild lag
            om friköpsrätt för historiska arrenden.
          </note>
          <note>
            Enligt utredningens definition föreligger ett historiskt arrende
            när det är sannolikt att den helt övervägande delen av ett arrendeställe
            inte sedan den 1 januari år 1900 varaktigt brukats av fastighetens
            ägare.
          </note>
          <note>
            De beräkningar som har gjorts tyder på att vi med denna definition
            har ca 1 200 historiska arrenden i
          </note>
          <note>
            Sverige. De utgör ca 6 % av de helt arrenderade företagen. Fideikommissen,
            dvs. privatpersoner, äger 600, eller hälften av det totala antalet
            arrenden, kyrkan 200, likaså universiteten, staten mellan 70 och
            80 och stiftelser ca 100.
          </note>
          <note>
            Jag håller med alla dem som anser att det är hög tid för riksdagen
            att komma fram till någon form av beslut i den här frågan. I det
            ställningstagande som skall göras måste olika intressen vägas
            samman. Ett av dessa intressen är skyddet för arrendatorn när
            det gäller gjorda investeringar under arrendetiden.
          </note>
          <note>
            Ett annat intresse är skyddet för äganderätten.
          </note>
          <note>
            Regeringen undersöker just nu möjligheterna att kunna grundlagsreglera.
          </note>
          <note>
            Frågan har under en stor del av 80-talet behandlats i åtskilliga
            utredningar. Det anmärkningsvärda är inte att den nuvarande regeringen,
            som har haft mindre än ett halvår till sitt förfogande, inte har
            lagt fram något förslag, utan att den regering som tidigare satt
            vid makten under tre hela mandatperioder aldrig lyckades prestera
            någonting i den här frågan.
          </note>
          <note>
            Herr talman! Jag ber att få yrka bifall till lagutskottets hemställan.
          </note>
          <note type="speaker">
            Anf. 77 OWE ANDRÉASSON (s) replik:
          </note>
          <note>
            Herr talman! Per Stenmarck säger att 1990 års arrendekommitté
            har lagt fram ett delbetänkande angående lagtext, men att man
            vill avvakta denna kommittés slutbetänkande som gäller investeringsfrågorna.
          </note>
          <note>
            Han säger också att den förra regeringen kunde ha gjort någonting
            i den här frågan. Den uppfattningen delar jag; man kunde ha tänkt
            litet snabbare. Att det blev på det här viset hade emellertid
            sina särskilda skäl.
          </note>
          <note>
            Investeringsfrågorna gäller emellertid inte enbart historiska
            arrenden utan arrenden över huvud taget. Det var anledningen till
            att den förra regeringen i sina direktiv menade att man inte skulle
            fortsätta att förhala frågan om friköp.
          </note>
          <note>
            Kommittén skulle i stället avge ett delbetänkande, vilket nu
            har skett.
          </note>
          <note>
            Vad vi fordrar i vår reservation är att man skall skicka delbetänkandet
            ut på remiss och omedelbart därefter komma tillbaka till riksdagen
            med ett förslag om friköp av historiska arrenden. Under den tiden
            har ju de partier som är nya i riksdagen möjlighet att noga penetrera
            vad som har hänt tills propositionen kommer. Då har man också
            motionsrätt, rätt att komma med förslag. Vi vill att detta delbetänkande
            skickas ut på remiss omgående. Sedan får man återkomma till riksdagen
            med en proposition.
          </note>
          <note type="speaker">
            Anf. 78 PER STENMARCK (m) replik:
          </note>
          <note>
            Herr talman! Jag vill understryka att den utredning som just
            nu arbetar och som skall vara klar till hösten är tillsatt av
            den socialdemokratiska regeringen, inte av den borgerliga. Som
            jag ser det vore det en sak om det vore en utredning som skulle
            sitta i fem år till. Men 1990 års arrendekommitté skall faktiskt
            rimligtvis vara klar inom ett halvårs tid. Då bör vi också kunna
            avvakta den tiden, innan vi gör ett definitivt ställningstagande.
            Efter alla de möjligheter som faktiskt funnits för den regering
            vars parti Ove Andréasson representerar är det inte alldeles orimligt
            om vi nu avvaktar ytterligae ett halvår.
          </note>
          <note>
            Låt mig avslutningsvis ställa en fråga till Owe
          </note>
          <note>
            Andréasson: Är Owe Andréasson övertygad om att en socialdemokratisk
            regering i det här läget hade agerat annorlunda, dvs. hade den
            regeringen verkligen skickat delbetänkandet ut på remiss och därefter
            lagt fram ett förslag på enbart detta delbetänkande? Jag är inte
            helt övertygad om att så faktiskt skulle ha varit fallet.
          </note>
          <note type="speaker">
            Anf. 79 OWE ANDRÉASSON (s) replik:
          </note>
          <note>
            Herr talman! Beträffande den fråga som Per
          </note>
          <note>
            Stenmarck ställde kan jag säga att det var den förra regeringens
            förhoppning att delbetänkandet skulle skickas ut på remiss och
            att man därefter skulle kunna komma med förslag. Nu blev det en
            ändring av det hela. Men om Per Stenmarck tycker att den socialdemokratiska
            regeringen kunde ha skött det bättre, behöver man inte göra på
            samma sätt i den regering som nu sitter. Den har nu möjlighet
            att visa att den vill slutföra frågan med historiska arrenden.
          </note>
          <note>
            Jag tycker att den skall ta den chansen.
          </note>
          <note type="speaker">
            Anf. 80 PER STENMARCK (m) replik:
          </note>
          <note>
            Herr talman! Jag kan nog säga till Owe Andréasson att jag har
            väldigt höga tankar om den regering som sitter i dag, men Owe
            Andréasson har uppenbarligen ännu högre tankar om den. Vi har
            i
          </note>
          <note>
            Sverige haft socialdemokratiska regeringar i 51 av de senaste
            60 åren. Varför har man då inte genomfört denna förändring? Visserligen
            är det en handlingskraftig regering som vi har i dag, men det
            är ändå att begära för mycket att det den socialdemokratiska regeringen
            inte mäktade med under ett halvt sekel skall den borgerliga regeringen
            klara av på bara fem månader.
          </note>
          <note>
            Jag tycker att det finns en viss rimlighet i kravet att nu avvakta
            vad utredningen slutgiltigt kommer fram till, att vi sedan får
            möjlighet till en rimlig remisstid och att det därefter presenteras
            en proposition för riksdagen som vi alla har möjlighet att ta
            ställning till. När det ändå har gått så lång tid med alla dessa
            utredningar, tycker jag att vi faktiskt kan köra loppet till slut,
            innan vi tar slutgiltig ställning här i riksdagen.
          </note>
          <note>
            Förste vice talmannen anmälde att Owe
          </note>
          <note>
            Andréasson anhållit att till protokollet få antecknat att han
            inte ägde rätt till ytterligare replik.
          </note>
          <note type="speaker">
            Anf. 81 BENGT SILFVERSTRAND (s):
          </note>
          <note>
            Herr talman! När riksdagen den 30 november 1989
          </note>
          <note>
            med mycket klar majoritet beslutade att brukare av s.k. historiska
            arrenden skulle få friköpa sina gårdar, sade en av centerpartiets
            företrädare i debatten, Sven-Olof Petersson, bl.a. följande:
          </note>
          <note>
            ''Även kampanjen ''Hela Sverige skall leva' talar för det riktiga
            i att befolkningen på landsbygden ges möjlighet till utkomst och
            arbete. Även med hänsyn till detta är det viktigt att den aktuella
            befolkningsgruppen ges full bestämmanderätt över sin egen framtid.''
          </note>
          <note>
            Jag utgår från att Sven-Olof Petersson och hans partivänner Stina
            Eliasson, Marianne Andersson,
          </note>
          <note>
            Ingbritt Irhammar m.fl. centerpartister, liksom folkpartisten
            Bengt Harding Olson och kdsmotionären Ture Skånberg står kvar
            vid sin tidigare uppfattning om det rättmätiga i att avskaffa
            denna sista rest av feodalsamhället och att ni mot denna bakgrund
            ger ert stöd åt den socialdemokratiska reservationen.
          </note>
          <note>
            Samma stöd räknar jag och socialdemokraterna givetvis med att
            få från Bert Karlsson i Skara, Lars
          </note>
          <note>
            Andersson m.fl. nydemokrater, som dyrt och heligt lovat att bl.a.
            torparna på Niclas Silfverschiölds
          </note>
          <note>
            Koberg skall få friköpa sina torp.
          </note>
          <note>
            Skall ni bli tagna på allvar, räcker det inte att krypa bakom
            den till intet förpliktande majoritetstexten i utskottets betänkande
            om att inte föregripa s.k.
          </note>
          <note>
            beredningsarbete i regeringskansliet. Här är det gamla ordspråket
            ''medan gräset växer dör kon''
          </note>
          <note>
            verkligen på sin plats att återge.
          </note>
          <note>
            Ty vad det handlar om är att riksdagen slår vakt om sin konstitutionella
            trovärdighet och ser till att ett riksdagsbeslut som fattades
            för snart två och ett halvt år sedan äntligen genomförs. Sker
            inte en sådan markering från riksdagens sida, måste man tyvärr
            räkna med att hela frågan förpassas till den eviga långbänken.
          </note>
          <note>
            Eftersom Ny demokrati också i fråga om friköp av historiska arrenden
            försöker sitta på två stolar samtidigt, finns det skäl att säga
            något om den äganderätt som vissa tycks oroa sig för.
          </note>
          <note>
            Det handlar här inte om en inskränkning av någon annans äganderätt
            utan om en utvidgning av äganderätten och en myndighetsförklaring
            av enskilda människor, vilkas vardag i generationer till stor
            del styrts av feodalsamhällets lagar. Det handlar om människors
            kamp för friköp av sina fädernegårdar och därmed enskilt ägande
            för en större krets. Det handlar om brukarna i de bygder som ställdes
            utanför de s.k. skatteköpsreformer som är grunden för nästan all
            enskilt ägd jordbruksmark sedan århundraden tillbaka. De bör här
            också påpekas att en fideikommissinnehavare inte äger jorden utan
            innehar arrendestället med fideikommissrätt, vilket är en väsentlig
            skillnad.
          </note>
          <note>
            I Ny demokratis särskilda yttrande finns en klar motsägelse.
            Först säger man att rätten att begära friköp skall utvecklas via
            domstol och att rätten att få ett korrekt och marknadsmässigt
            pris skall bevakas av domstol. Senare i texten heter det att rättsläget
            är väl definierat. Detta går ju bara inte ihop. Sanningen är ju
            den att arrendekommittén mycket klart löst detta lagtekniska problem.
            Den föreslagna lagen följer regleringen i expropriationslagen,
            och arrendatorn skall som huvudregel betala ett belopp som motsvarar
            fastighetens marknadsvärde. Då det dessutom finns en s.k. jordägarventil,
            dvs. att friköp inte skall få ske om det av särskilda skäl skulle
            vara oskäligt mot jordägaren, finns det inga som helst skäl att
            bekymra sig för rättssäkerhet och äganderätt.
          </note>
          <note>
            Det handlar nu bara om god vilja och, Per
          </note>
          <note>
            Stenmarck, politiskt civilkurage.
          </note>
          <note>
            Riksdagen skall ta ställning till principen om friköpsrätt. Det
            är allt som vi skall besluta om. Den närmare utformningen av den
            slutliga lagtexten --
          </note>
          <note>
            och då bl.a. lagens räckvidd i tiden -- ankommer det på regeringen
            att verkställa. Med denna precisering torde alla den obotfärdiges
            sista förhinder för ett ja till en friköpsrätt vara sakligt undanröjda.
          </note>
          <note>
            Man fick nästan det intrycket av vissa passusar i Per
          </note>
          <note>
            Stenmarcks anförande att han uppträder som pådrivare i denna
            fråga gentemot, enligt hans egen uppfattning, en senfärdig socialdemokratisk
            regering. Per Stenmarck har mot denna bakgrund stora möjligheter
            att påskynda frågan genom att rösta på den socialdemokratiska
            reservationen.
          </note>
          <note>
            Det är alldeles felaktigt att tala om en utrednings slutgiltiga
            ställningstagande. Detta är ett delbetänkande, Per Stenmarck,
            som är enhälligt.
          </note>
          <note>
            Ordföranden och de två ledamöterna är helt överens. Det finns
            alltså inga sakliga hinder kvar.
          </note>
          <note>
            Herr talman! Allra sist: ''Hela landet skall leva'', sade Petersson
            i centern för två och ett halvt år sedan. Snart får vi se om Andersson,
            Eliasson,
          </note>
          <note>
            Petersson, Harding-Olsson, Irhammar och
          </note>
          <note>
            Karlsson i Skara lever efter denna stolta devis, eller om de
            i stället har börjat följa moderaternas fältrop: ''Hela landet
            skall få veta att det lever!''
          </note>
          <note>
            I detta anförande instämde Ingvar Johnsson (s).
          </note>
          <note type="speaker">
            Anf. 82 PER STENMARCK (m) replik:
          </note>
          <note>
            Herr talman! Jag vet inte varför Bengt Silfverstrand nämnde just
            mig när han talade om politiskt civilkurage. Jag har inte för
            avsikt att byta till någon annan uppfattning i den här frågan
            än den jag tidigare har haft.
          </note>
          <note>
            Varför har ni så bråttom just nu, Bengt
          </note>
          <note>
            Silfverstrand? Ni har ju haft alla år på er att driva den här
            frågan och att driva den till ett slut. Jag kan bara tolka detta
            som att det beror på att det faktiskt inte ens inom Bengt Silfverstrands
            eget parti har funnits någon majoritet bakom den linje som Bengt
          </note>
          <note>
            Silfverstrand själv väldigt länge har drivit.
          </note>
          <note>
            Bengt Silfverstrand hänvisade till riksdagens beslut från 1989.
            Jag känner till detta. Därefter har det hållits ett mellanliggande
            val. Det kan finnas en möjlighet att det här i kammaren finns
            en annan uppfattning än den som rådde före valet. Det vet vi ännu
            ingenting om, men det visar sig när vi skall fatta det slutgiltiga
            beslutet.
          </note>
          <note>
            Det här rör sig inte om en inskränkning av äganderätten, sade
            Bengt Silfverstrand. Vad är det då? Jo, det rör sig om en utvidgning
            av äganderätten för den som i dag inte har någon äganderätt, förklarade
            han. Det är i och för sig riktigt, men det här går ju ut över
            den som i dag har en sådan äganderätt.
          </note>
          <note type="speaker">
            Anf. 83 BENGT SILFVERSTRAND (s) replik:
          </note>
          <note>
            Herr talman! Jag noterade en mycket intressant passus i Per Stenmarcks
            inlägg. Han sade att det ju kan vara så, att den nuvarande riksdagsmajoriteten
            tycker annorlunda i den här frågan än vad den gamla majoriteten
            gjorde. Det var oerhört intressant att få detta klarläggande.
            Under diskussionen i lagutskottet har den borgerliga majoriteten
            som en förhalning hela tiden försökt att knyta upp sin uppfattning
            till förhållandet att delbetänkandet skall remissbehandlas och
            att det finns ytterligare en del av utredningen kvar.
          </note>
          <note>
            Här kom det äntligen en bekännelse som många har gått och funderat
            över, nämligen en bekännelse att den borgerliga majoriteten också
            i den här frågan är djupt splittrad. I det avseendet är kanske
            det minst besvärande sättet att ytterligare en tid skjuta hela
            frågan ifrån sig.
          </note>
          <note>
            Per Stenmarck sade att det trots allt rör sig om en inskränkning
            i äganderätten för vissa. I samtliga praktiska fall där enskilda
            arrendatorer har kämpat i decennier och längre för att få friköpa
            sina gårdar har inte ägaren en sekund intresserat sig för dessa
            gårdar och byggnader. Ägarna har inte lagt två strån i kors för
            att göra någon upprustning eller bidra till investeringar. Praktiskt
            taget hela den ekonomiska insatsen har gjorts av arrendatorerna
            själva. Det rör sig alltså om ett brukande som är identiskt med
            en äganderätt, och därför undrar man: Varför åberopar man plötsligt
            i den sista skälvande minuten innan denna friköpsrätt skall genomföras
            en äganderätt som i praktiken inte utgör någon äganderätt, i synnerhet
            inte när det handlar om fideikommiss? Per Stenmarck borde veta
            vilken rättslig grund som föreligger för ett fideikommiss. Det
            rör sig alltså inte om den inskränkning av äganderätten som Per
            Stenmarck försöker göra gällande.
          </note>
          <note type="speaker">
            Anf. 84 PER STENMARCK (m) replik:
          </note>
          <note>
            Herr talman! Det är ganska fantastiskt att just
          </note>
          <note>
            Bengt Silfverstrand kan stå här i kammaren och tala om förhalning.
            Vad har ni egentligen själva sysslat med under alla år när det
            gäller den här frågan? Om den nu är så oerhört viktigt för er
            som Bengt
          </note>
          <note>
            Silfverstrand säger, varför i hela fridens namn har ni då inte
            gjort någonting åt detta under alla år? Ni hade minst 50 år på
            er att genomföra detta. Vi har hittills haft fem månader på oss.
            I rimlighetens namn borde vi få åtminstone litet mer tid på oss.
          </note>
          <note>
            Bengt Silfverstrand sade att de borgerliga är djupt splittrade
            i den här frågan. Det finns säkert olika meningar, någonting som
            vi kan se när vi läser motioner från olika partier. Är ni själva
            då inte splittrade? Såvitt jag kan bedöma är det den främsta anledningen
            till att ni inte har mäktat att ta itu med den här frågan under
            alla dessa år. Därför säger jag än en gång: Låt oss skaffa fram
            ett beslutsunderlag. Därefter är vi beredda att göra ett slutgiltigt
            ställningstagande.
          </note>
          <note>
            Avslutningsvis vill jag bara säga att det är fantastiskt att
            Bengt Silfverstrand kan stå i riksdagens talarstol och tala om
            äganderätten som en sista rest av feodalsamhället. Står Bengt
          </note>
          <note>
            Silfverstrand verkligen för detta? I så fall är det något häpnadsväckande.
            Vad betyder egentligen äganderätten för Bengt Silfverstrand? Jag
            är dess bättre övertygad om att han i det fallet inte är representativ
            ens för sitt eget parti.
          </note>
          <note type="speaker">
            Anf. 85 BENGT SILFVERSTRAND (s) replik:
          </note>
          <note>
            Herr talman! För mig och socialdemokratin betyder äganderätten
            förmodligen i det här fallet exakt detsamma som för Per Stenmarck
            och moderaterna. Det är bara det att fideikommissrätt inte är
            någon äganderätt. Det borde faktiskt en moderat ha tagit reda
            på innan han så dåligt utrustad på föttern sanslöst ger sig in
            i en debatt på det här sättet.
          </note>
          <note>
            Per Stenmarck sade att socialdemokraterna har förhalat den här
            frågan. Man behöver bara gå till protokollet för att kunna konstatera
            att samtliga socialdemokrater röstade för denna friköpsrätt
          </note>
          <note>
            1989. Den reservation som socialdemokraterna nu avgivit till
            lagutskottets betänkande kommer samtliga socialdemokrater att
            stödja. Vi hoppas bara på -- och det är det avgörande -- att de
            borgerliga som stödde vårt förslag 1989 visar samma politiska
            civilkurage i dag. Då kommer det att gå bra, och de arrendatorer
            som i dag så hett eftersträvar att få friköpa sina gårdar kommer
            att få göra det. Om man står fast vid den uppfattning som man
            tidigare har deklarerat, kommer det här att gå vägen.
          </note>
          <note>
            Slutligen efterlyser Per Stenmarck ett beslutsundelag. Också
            det är ganska fantastiskt.
          </note>
          <note>
            Det finns ett beslutsunderlag, nämligen ett riksdagsbeslut. Från
            konstitutionell synpunkt är
          </note>
          <note>
            Per Stenmarck förpliktad att följa riksdagsbeslut.
          </note>
          <note>
            Om han inte tycker om riksdagsbeslutet, får han plädera för någonting
            annat i stället och lägga fram ett sakligt förslag som är annorlunda
            än det socialdemokratiska. Det går inte ens för en moderat att
            i längden samtidigt sitta på två stolar.
          </note>
          <note>
            Förste vice talmannen anmälde att Per Stenmarck anhållit att
            till protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 86 MARIANNE ANDERSSON (c):
          </note>
          <note>
            Herr talman! Jag har under ganska många år engagerat mig en del
            i den här frågan om historiska arrenden, framför allt när det
            gäller de torpare under Kobergs fideikommiss som velat friköpa
            sina torp. För de flesta av dessa torpare handlar det inte om
            att köpa en jordbruksfastighet utan en större tomt, där torparna
            och deras familjer har bott under generationer.
          </note>
          <note>
            När beslutet fattades 1989 var glädjen stor hos dessa arrendatorer,
            som det har beskrivits här tidigare. Jag vill verkligen fråga
            Bengt
          </note>
          <note>
            Silfverstrand, som nu tar till brösttoner och kritiserar den
            här regeringen, varför ni var så senfärdiga med att lägga fram
            en proposition. Om ni inte trodde att en annan regering hade något
            intresse av den här frågan, borde ni ha skyndat på för att få
            den löst. Visst hade det varit möjligt, om bara viljan hade funnits.
            Skulden ligger helt klart hos socialdemokraterna. Det måste man
            säga.
          </note>
          <note>
            Nu finns det i varje fall ett delbetänkande från den här utredningen
            som har tillsatts. Ledamöterna är eniga. Jag anser att villkoren
            för friköpande är så pass hårda att jag inte kan se att äganderätten
            skulle urholkas på något sätt eller sättas ur spel. Jag kan också
            tänka mig en tidsbegränsad lag, så att ingen ny arrendator skall
            kunna kvalificera sig till rätten till friköpande. Det är ganska
            viktigt att rätten gäller just de arrendatorer som finns i dag.
          </note>
          <note>
            Jag är medveten om att riksdagen inte kan spika datum för när
            regeringen skall lägga fram propositioner, men jag vill ändå markera
            att ett snabbt beslut är så pass angeläget för de människor som
            berörs att jag vill ansluta mig till reservationen.
          </note>
          <note type="speaker">
            Anf. 87 BENGT SILFVERSTRAND (s):
          </note>
          <note>
            Herr talman! Glädjen var stor för Marianne
          </note>
          <note>
            Andersson den dag som en stor riksdagsmajoritet beslutade att
            dessa arrendatorer skulle få friköpa sina gårdar. Och jag försäkrar
            Marianne Andersson att glädjen blir ännu större om riksdagen visar
            pondus och kraftfullhet att stå fast vid de beslut som man en
            gång har fattat.
          </note>
          <note>
            Marianne Andersson återkom till senfärdigheten. I
          </note>
          <note>
            motsats till företrädare för borgerliga partier har vi inom socialdemokratin
            inget behov av att i alla lägen uppträda som den ståndaktige tennsoldaten.
          </note>
          <note>
            Det har tagit för lång tid, vilket även Ove
          </note>
          <note>
            Andréasson sade, men det har inte rått något tvivel om vad vi
            har velat. Eftersom det var så stor debatt och så stor oro och
            även litet förtäckta hot om anmälan av lagen till Europadomstolen,
            var det mycket väsentligt att utformningen av lagen gjordes på
            ett ordentligt sätt. Därför tillkom denna utredning.
          </note>
          <note>
            Om man nu oroar sig för den socialdemokratiska senfärdigheten,
            kan man stilla också den oron i dag genom att rösta på den socialdemokratiska
            reservationen. Marianne Andersson har sagt att hon tänker göra
            det. Jag vill därför avslutningsvis fråga Marianne Andersson:
            Talar Marianne
          </note>
          <note>
            Andersson enbart för sig själv eller talar hon för
          </note>
          <note>
            Centerpartiet i denna fråga? Den är av avgörande betydelse, herr
            talman. Om det är Centerpartiet som döljer sig bakom Marianne
            Anderssons anförande, kommer det att innebära att vi i och med
            dagens beslut kommer att få friköpsrätten bekräftad.
          </note>
          <note>
            Anf. 88 MARIANNE ANDERSSON (c)replik:
          </note>
          <note>
            Herr talman! Jag vill till Bengt Silfverstrand säga att om Socialdemokraterna
            hade lagt fram en proposition hade de kunnat utforma den. Nu kan
            de inte styra över en proposition som riksdagen i och för sig
            kan besluta skall läggas fram. Riksdagen kan inte bestämma tidpunkten.
            Så nog har
          </note>
          <note>
            Socialdemokraterna försuttit alla tillfällen att lösa denna fråga.
            Det kommer de aldrig ifrån.
          </note>
          <note>
            Jag har deklarerat att min åsikt står för mig.
          </note>
          <note>
            Huruvida fler centerpartiser röstar på samma sätt som jag kan
            jag inte redogöra för, utan det är deras sak.
          </note>
          <note type="speaker">
            Anf. 89 BENGT SILFVERSTRAND (s) replik:
          </note>
          <note>
            Herr talman! Det är ytterligare en bekräftelse på att
          </note>
          <note>
            Centerpartiet inte riktigt vet vilka uppfattningar man har i
            olika politiska frågor. Men det är väl ändå på det sättet, Marianne
            Andersson, att det pågår diskussioner i den centerpartistiska
            gruppen, och man har väl diskuterat denna fråga? Jag har hört
            att andra partier har haft den uppe till diskussion och har haft
            mer eller mindre animerade debatter om den. Vi kan kanske få ett
            besked av Marianne
          </note>
          <note>
            Andersson, som väl ändå deltar i Centerns gruppmöten, vad man
            kom fram till på det gruppmöte då denna fråga behandlades.
          </note>
          <note>
            Marianne Andersson säger att vi från
          </note>
          <note>
            Socialdemokraternas sida inte kan styra, eftersom vi inte lade
            fram en proposition tidigare. Jag har redan deklarerat att den
            på något sätt borde ha kunnat läggas fram. Men det finns en mycket
            stark förklaring till att man avvaktade den slutliga utredningen.
            Och det positiva och nya var ju att en utredning för första gången
            blev enig i den kontroversiella frågan om historiska arrenden.
            Och då förpliktar väl det, Marianne Andersson, att
          </note>
          <note>
            Sven-Olof Petersson, som företräder Centerpartiet och som var
            med i utredningen, har lagt fram dessa synpunkter. Väger inte
            ett sådant ställningstagande som Sven-Olof Petersson har framfört
            tungt i
          </note>
          <note>
            Centerpartiet, Marianne Andersson?
          </note>
          <note type="speaker">
            Anf. 90 MARIANNE ANDERSSON (c) replik:
          </note>
          <note>
            Herr talman! Vad vi behandlar på våra gruppmöten och vilka ställningstaganden
            som vi kommer fram till där är naturligtvis vår ensak. Om vi skall
            hyfsa debatten något, vilket inte precis är Bengt
          </note>
          <note>
            Silfverstrands starka sida, innebär ju ett uppskjutande inte
            ett ställningstagande i detta sammanhang, utan det pågår en diskussion
            om huruvida beslutet skall fattas nu eller i ett sammanhang. Det
            är ju detta som har diskuterats.
          </note>
          <note>
            Men jag anser för min del att detta är en så pass viktig fråga
            att den bör avgöras snabbt. Det är detta som är ställningstagandet.
          </note>
          <note type="speaker">
            Anf. 91 BENGT SILFVERSTRAND (s) replik:
          </note>
          <note>
            Herr talman! Jag begär självfallet inte att Marianne
          </note>
          <note>
            Andersson här skall ha några utläggningar om vilka ställningstaganden
            som Centerpartiet kommer fram till. Men om man tillsätter en person,
            som uppenbarligen har Centerpartiets förtroende, i en utredning,
            och om denna utredning når det mycket positiva resultatet att
            man över blockgränserna för första gången blir överens om betydelsen
            av en friköpsrätt, tycker jag ändå att Marianne
          </note>
          <note>
            Andersson kunde kosta på sig att tala om för kammarens ledamöter
            vilken effekt detta
          </note>
          <note>
            Peterssonska ställningstagande har fått på centerpartisterna.
            Det tycker jag ändå att man kan begära. Om vi får detta besked
            kanske optimismen här i kammaren ökar och rädslan i utskotten
            förbyts i en oförvägenhet och ett beslut i frågan i dag.
          </note>
          <note>
            Förste vice talmannen anmälde att Marianne
          </note>
          <note>
            Andersson anhållit att till protokollet få antecknat att hon
            inte ägde rätt till ytterligare replik.
          </note>
          <note type="speaker">
            Anf. 92 INGVAR JOHNSSON (s):
          </note>
          <note>
            Herr talman! Jag har tillsammans med Bengt
          </note>
          <note>
            Silfverstrand motionerat i frågan, och jag hade tänkt att nöja
            mig med att instämma i hans utomordentliga anförande. Men efter
            att jag har lyssnat på Marianne Andersson kan jag inte låta bli
            att lägga till några meningar.
          </note>
          <note>
            Det är naturligtvis bra att Marianne Andersson har gjort detta
            ställningstagande för torparna bl.a. på
          </note>
          <note>
            Koberg, som ju ligger i vår gemensamma valkrets, och det är bra
            att hon tänker rösta på reservationen.
          </note>
          <note>
            Jag har i valkretsen hört väldigt mycket om
          </note>
          <note>
            Marianne Anderssons aktiviteter i denna fråga.
          </note>
          <note>
            Men jag måste säga att jag på hemmaplan inte är särskilt imponerad,
            eftersom det verkar som om det blir färre centerpartister än fler
            som intar den ståndpunkt som Marianne Andersson har intagit.
          </note>
          <note>
            Marianne Andersson har därför, menar jag, helt misslyckats med
            att övertyga sina partivänner om att centerpartiet borde vara
            ett parti som tar ställning för de små i samhället och inte ett
            parti som sätter friherrars och grevars intressen före torparnas.
          </note>
          <note type="speaker">
            Anf. 93 MARIANNE ANDERSSON (c):
          </note>
          <note>
            Herr talman! Jag vet inte hur mycket Ingvar
          </note>
          <note>
            Johnsson har hört, men det är intressant att mina aktiviteter
            ändå märks ute i bygderna. Jag tycker att det är bra att få det
            erkännandet.
          </note>
          <note>
            När det gäller frågan om att jag skulle ha misslyckats med att
            övertyga mina partikamrater, kan jag mycket väl säga med en gång
            att vi i vårt parti har haft olika åsikter i denna fråga. Det
            hade vi förra gången den var aktuell, och det har vi säkert nu
            också. Men just vid denna omröstning kan vi inte lägga in ett
            absolut för eller emot ett friköpande i detta beslut. Det vill
            jag gärna poängtera, eftersom frågan mer gäller tidpunkten än
            att avgöra själva frågan, och detta är viktigt att slå fast.
          </note>
          <note type="speaker">
            Anf. 94 INGVAR JOHNSSON (s):
          </note>
          <note>
            Herr talman! Jag tycker nog att Marianne
          </note>
          <note>
            Andersson i den diskussion som har varit i valkretsen inte särskilt
            väl har kunnat skilja mellan vad hon tycker själv och vad Centerpartiet
            som helhet tycker.
          </note>
          <note>
            Jag anser nog att min kära bänkkamrat har hamnat i ungefär samma
            situation gentemot dem som äger stora jordar och dem som har förvaltaruppdrag
            inom centerpartiet som en viss betjänt i ett annat parti har i
            förhållande till sin greve.
          </note>
          <note type="speaker">
            Anf. 95 MARIANNE ANDERSSON (c):
          </note>
          <note>
            Herr talman! En sådan jämförelse är faktiskt ganska skrattretande.
            Jag vill helt och hållet tillbakavisa detta. Det handlar faktiskt
            inte om stora jordägare kontra de små människorna. Ingvar
          </note>
          <note>
            Johnsson vet mycket väl att vi i Centerpartiet alltid har slagit
            vakt om de små i samhället, och det gäller även i denna fråga.
            Sedan kan man ha litet olika uppfattningar om hur formerna skall
            vara, och det kan vi ha i vårt parti.
          </note>
          <note type="speaker">
            Anf. 96 INGVAR JOHNSSON (s):
          </note>
          <note>
            Herr talman! Det stämmer nog att Centerpartiet i opposition till
            och från har tagit ställning för de små i samhället. I regeringsställning
            gör man det mindre ofta. Men just med tanke på att man tidigare
            har tagit ställning för de små är den ståndpunkt som
          </note>
          <note>
            Marianne Andersson tvingas erkänna att hennes parti har intagit
            än mer förvånande.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 18 §.)
          </note>
          <note>
            9 § Riksdagens förvaltningskontors förslag om anslag på tilläggsbudget
            till statsbudgeten för budgetåret 1991/92
          </note>
          <note>
            Föredrogs
          </note>
          <note>
            konstitutionsutskottets betänkande
          </note>
          <note>
            1991/92:KU16 Riksdagens förvaltningskontors förslag om anslag
            på tilläggsbudget till statsbudgeten för budgetåret 1991/92.
          </note>
          <note type="speaker">
            Anf. 97 HARRIET COLLIANDER (nyd):
          </note>
          <note>
            Herr talman! Rubriken på mitt anförande lyder:
          </note>
          <note>
            Låt oss göra riksdagen kostnadsmedveten.
          </note>
          <note>
            Riksdagens förvaltningskontor och förvaltningsstyrelse har lagt
            fram förslag om tilläggsbudget till riksdagens budget för innevarande
            budgetår, dvs. för 1991/92.
          </note>
          <note>
            Folkpartisten Hans Lindblad har skrivit en motion med anledning
            av förslaget som vi i Ny demokrati ansluter oss till.
          </note>
          <note>
            Tilläggsbudgeten är på 12,3 miljoner, varav 3,7
          </note>
          <note>
            miljoner hänför sig till drift och 8,6 miljoner till investeringar.
          </note>
          <note>
            Vi i Ny demokrati anser att det finns skäl att endast bevilja
            tilläggsanslag för kostnader som man inte kunnat förutse när huvudbudgeten
            upprättades, och de kostnaderna accepterar vi. Allt annat handlar
            om dålig planering.
          </note>
          <note>
            -- Vi accepterar bidraget till IPU-konferensen i
          </note>
          <note>
            Stockholm 1992.
          </note>
          <note>
            -- Vi accepterar ökade lokalkostnader i samband med valet.
          </note>
          <note>
            -- Vi accepterar stöd till datoriseringen i Estlands parlament,
            även om vi anser att man hade kunnat ta de pengarna från biståndsanslaget.
          </note>
          <note>
            Men:
          </note>
          <note>
            -- Vi accepterar inte de 5,7 miljonerna till reinvestering i
            säkerhetsanläggningen. Att man några månader in på det nya budgetåret
            begär tilläggsanslag för säkerhetsanläggningen visar att man inte
            har någon långsiktig plan för den här investeringen. Vi efterlyser
            följaktligen en treårsplan för investeringar.
          </note>
          <note>
            -- Vi accepterar inte heller tilläggsanslag för en ny informationsbroschyr.
            Vi menar att man borde ha förutsett att rikdagsvalet skulle medföra
            förändringar och att man därför skulle ha äskat medel till en
            ny broschyr.
          </note>
          <note>
            -- Vidare accepterar vi inte tilläggsanslaget till JO-
          </note>
          <note>
            ämbetet. Det avser 600 000 kr. på datasidan och
          </note>
          <note>
            260 000 kr. till bl.a. resor. Har man ingen framförhållning får
            man hanka sig fram med den datorisering som man har fram till
            nästa budgetperiod. Man får också resa mindre om man har räknat
            fel på kostnaderna.
          </note>
          <note>
            Jag är medveten om att det är svårt att vid en nedskärning värdera
            tyngden av de olika anslagsposterna med tanke på den bristande
            information som vi har fått, speciellt beträffande sådana tekniskt
            komplicerade projekt som ADB-
          </note>
          <note>
            utrustningen och säkerhetsanläggningen. Det är nödvändigt att
            få ta del t.ex. av en treårig investeringsplan för att rätt kunna
            värdera investeringar.
          </note>
          <note>
            Jag är emellertid medveten om att förvaltningskontoret har en
            svår mellanställning när det gäller att jämka mellan en politisk
            styrelse som inte alltid sätter ekonomin i förgrunden och ledamöter
            som inte alltid är så noga med kostnaderna på den egna arbetsplatsen.
            Detta är bakgrunden till att jag i reservationen aviserat ett
            kommande förslag om en från riksdagen fristående utredning av
            verksamheten inom förvaltningskontoret och, vill jag tillägga,
            även mera generellt inom riksdagen.
          </note>
          <note>
            Konstitutionsutskottet har tidigare -- men alltså inte den här
            gången -- erinrat förvaltningsstyrelsen om det olämpliga i att
            begära tilläggsanslag för sådant som man rimligen borde ha kunnat
            förutse i det ordinarie budgetarbetet och förutsatt att detta
            fortsättningsvis skulle beaktas. Det gör inte förvaltningsstyrelsen,
            som består av politiker med säte i riksdagen.
          </note>
          <note>
            I dagens kärva ekonomiska klimat måste alla spara, och staten
            uppmanar offentliga sektorn till kraftiga sparbeting. Då måste
            riksdagen själv föregå med gott exempel. Kan riksdagen inte själv
            klara ut hur det skall gå till, får man ta hjälp utifrån och låta
            specialister se över riksdagens kostnadsstruktur.
          </note>
          <note>
            Detta kommer Ny demokrati att yrka i samband med beslutet om
            riksdagens budget för budgetåret
          </note>
          <note>
            1992/93.
          </note>
          <note>
            Herr talman! Jag yrkar härmed bifall till den av mig framställda
            reservationen.
          </note>
          <note type="speaker">
            Anf. 98 HANS LINDBLAD (fp):
          </note>
          <note>
            Herr talman! I fjol yrkade jag i en motion avslag på förslaget
            om tilläggsstat för utgifter när det gäller riksdagen. De utgifterna,
            menar jag, hade kunnat förutses vid budgetbehandlingen. Det är
            i och för sig inte pengarna det handlar om, utan det är fråga
            om principen.
          </note>
          <note>
            Här försöker vi att få ordning på Sveriges statsfinanser genom
            att uttala att myndigheterna skall ha en framförhållning. De skall
            ha en treårsbudgetering, och de skall kunna omprioritera. Men
            riksdagens egna verk kan få en egen verksamhet.
          </note>
          <note>
            Vid det aktuella tillfället uppfattade jag att konstitutionsutskottet
            sade att det hade varit att föredra om kostnaderna i fråga hade
            kunnat förutses. Utskottet sade: Vi förutsätter att vad som i
            utskottet anförts beaktas i fortsättningen. Samma sak upprepas
            i år.
          </note>
          <note>
            Det värsta här är JO-ämbetet. Det som JO-ämbetet föreslagit har
            nämligen inte sakbehandlats av förvaltningsstyrelsen eller förvaltningskontoret.
          </note>
          <note>
            Man har bara vidarebefordrat förslaget. Här har vi alltså exempel
            på en myndighet, JO, som kan begära vad den vill hos riksdagen.
            Om man på en vanlig myndighet skulle komma på att man ville ut
            och resa litet mera och man således ville ha tilläggsanslag, skulle
            svaret från det egna fackdepartementet bums bli nej.
          </note>
          <note>
            Men om man på fackdepartementet skulle ha varit så knasig att
            man sade att det var tillåtet att resa mera, skulle det med all
            säkerhet ha blivit stopp hos finansdepartementet. Om man där skulle
            ha varit så korkad att man inte stoppade det hela, skulle riksdagen
            naturligtvis ha sagt att det inte beviljas mera pengar för resor.
            Sådant skall man veta när budgeten görs. Men JO-ämbetet kan begära
            mera och får också pengar!
          </note>
          <note>
            JO-ämbetet är ju en jobbig myndighet och en ganska stor myndighet.
            Där finns 50 anställda.
          </note>
          <note>
            Förmodligen är den här myndigheten rätt ineffektiv. Hälften av
            personalen är biträdespersonal. En chef har blivit avsatt, därför
            att han var totalt hållningslös när det gällde ekonomin. Dessutom
            har man köpt möbler, trots att pengar saknades. Att köpa något
            som man inte har pengar till uppfattar jag som stöld. Nu säger
          </note>
          <note>
            JO-ämbetet att man vill ha pengar, så att man kan resa mera.
            Man får pengar. Dessutom är det undermåligt på ADB-sidan. Verksamheten
            fungerar inte. I det läget behöver man hjälp. Då säger riksdagen
            att ADB-enheten skall inrätta en ny byrådirektörs- eller avdelningsdirektörstjänst.
          </note>
          <note>
            Detta skall debiteras JO-ämbetet, och det är väl okej. Men vartenda
            öre får man på tilläggsstat. Det rimliga är naturligtvis att omfördela
            inom verksamheten. De som har sysslat med data får göra någonting
            annat. Men, som sagt, man får vartenda öre på tilläggsstat.
          </note>
          <note>
            Jag menar att man därmed handlar i strid med väldigt elementära
            principer. Naturligtvis skall man inom ramen för det anslag som
            beviljats fördela mellan personal och annat. Annars handlar man
            i strid med väldigt enkla principer -- principer som gäller för
            statsförvaltningen i övrigt. Jag tycker att det är besvärande
            att riksdagen direkt under sig har en myndighet som gång på gång
            och år efter år behandlar sin ekonomi mycket illa. Och så här
            gör alltså JO-ämbetet. Egentligen spelar det ingen roll vad det
            är för myndighet. Varje myndighet skall ha ordning på sin ekonomi.
            Det är i varje fall ingen poäng i att det här gäller JO-ämbetet,
            som ju i andra sammanhang har att granska hur myndigheter och
            ämbetsverk sköter sig. JO-
          </note>
          <note>
            ämbetet visar alltså på en utomordentligt dålig framförhållning.
            Det verkar vara kaos på den myndigheten.
          </note>
          <note>
            Jag har ingenting emot att man får hjälp med sina datamaskiner.
            Men det är inte rimligt att riksdagen skall ge tilläggsanslag
            för detta ändamål.
          </note>
          <note>
            Vad sedan gäller riksdagens egen verksamhet noterar jag att pengar
            beviljats till informationsbroschyren två år i rad. Det är egentligen
            ett år för mycket.
          </note>
          <note>
            Herr talman! Jag yrkar bifall till föregående talares reservation.
          </note>
          <note type="speaker">
            Anf. 99 INGVAR SVENSSON (kds):
          </note>
          <note>
            Herr talman! Det är klart att man kan kritisera detta med tilläggsanslag.
          </note>
          <note>
            Givetvis får det inte bli en normal del i verksamheten att man
            på olika myndigheter ständigt kommer med krav på tilläggsanslag.
          </note>
          <note>
            Det är heller inte en bra strategi att skjuta på nödvändiga investeringar.
            Jag måste säga att jag har fullt förtroende för förvaltningskontoret
            och förvaltningsstyrelsen när det gäller deras förmåga och kapacitet
            att tillse att organisationen och administrationen här i huset
            fungerar.
          </note>
          <note>
            Mot den bakgrunden yrkar jag bifall till utskottsmajoritetens
            hemställan.
          </note>
          <note type="speaker">
            Anf. 100 JOHAN LÖNNROTH (v):
          </note>
          <note>
            Herr talman! Också jag har mycket stort förtroende för förvaltningsstyrelsen
            och förvaltningen i detta hus. Men jag känner samtidigt ett behov
            av att ge
          </note>
          <note>
            Hans Lindblad stöd i denna fråga.
          </note>
          <note>
            Jag har själv suttit ett antal år i Göteborgs kommunstyrelse,
            och jag fick då en och annan gång höra att jag var en gnet. Tjänstemännen
            runt omkring mig brukade antyda det när jag klagade på olika detaljer
            som jag tyckte var litet för dyra. Det är ju alltid litet jobbigare
            att ge sig på dem som man har runt omkring sig. Man betraktas
            som en gnet.
          </note>
          <note>
            Jag är rädd att Hans Lindblad kanske också har fått den stämpeln
            på sig litet grand när han här river i gentemot våra närmaste.
          </note>
          <note>
            Det handlar här självfallet om struntsummor sett i det stora
            sammanhanget. Men jag tror att det rent psykologiskt är viktigt
            att vi stödjer det arbete som
          </note>
          <note>
            Hans Lindblad har lagt ner där han verkligen har penetrerat dessa
            frågor. Också jag yrkar därför bifall till motionen, vilket innebär
            bifall till reservationen från Ny demokrati.
          </note>
          <note type="speaker">
            Anf. 101 HANS LINDBLAD (fp):
          </note>
          <note>
            Herr talman! Ingvar Svensson sade att det här inte får bli en
            vana. Men det är ju en vana om det upprepas år efter år. När konstitutionsutskottet
            förra året sade att detta inte skall upprepas så upprepas det
            lika fullt igen.
          </note>
          <note>
            Jag har som känt inte fullt lika stort förtroende för förvaltningsstyrelsen
            eller förvaltningsledningen här i huset. Men det är egentligen
            ointressant, eftersom man sagt mig att man inte gör någon sakbehandling.
            Detta är ett förslag som kommer från JO och som bara är vidarebefordrat.
          </note>
          <note>
            Förvaltningsstyrelsen har inte tagit ställning och sagt om detta
            är rätt eller inte. Det är formellt riktigt, men man tar inte
            ställning till om JO
          </note>
          <note>
            behöver resa mer. Därför kommer sakbehandlingen att åligga utskottet.
          </note>
          <note>
            Förvaltningsstyrelsen har inte gjort en bedömning av om det här
            är rätt.
          </note>
          <note>
            Dessutom står i betänkandet att utskottet inte har någon invändning
            mot medelsberäkningen. Det har egentligen inte jag heller. Det
            är inte fråga om beloppen och om det är för mycket eller för litet.
          </note>
          <note>
            Jag menar att man över huvud taget inte skall få pengar via tilläggsstat
            för sådant som hade kunnat förutses. Beloppet är för mig ointressant.
          </note>
          <note>
            Det hela är en principiell fråga. Riksdagen lever i sin egen
            verksamhet inte upp till det som grundlagen sagt sedan 1973 och
            som upprepats gång på gång, nämligen att man i budgeten skall
            få en samlad bedömning av samtliga behov och att tilläggsstat
            endast skall användas när det kommer till nya faktorer.
          </note>
          <note>
            Om vi inte inom riksdagens egen verksamhet lever upp till det
            blir det naturligtvis mycket svårt att hävda detta gentemot myndigheter.
            Detta är därför litet sedelärande. Om riksdagen själv följer bestämmelserna
            kan vi med mycket större pondus gå ut och säga till myndigheterna:
            Ni måste ha framförhållning och göra omprioriteringar. Ni skall
            inte kunna komma och begära tilläggsanslag därför att ni är dåliga
            på att planera eller därför att ni inte kan klara ert datasystem.
          </note>
          <note>
            Det är principiellt mycket viktigt att riksdagen lever upp till
            det riksdagen säger, dvs. att riksdagen gör som riksdagen lär.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 18 mars.)
          </note>
          <note>
            10 § Anslag till allmänna val
          </note>
          <note>
            Föredrogs
          </note>
          <note>
            konstitutionsutskottets betänkande
          </note>
          <note>
            1991/92:KU25 Anslag till allmänna val ( prop.
          </note>
          <note>
            1991/92:100 delvis).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut skulle fattas den 18 mars.)
          </note>
          <note>
            11 § Anslag till datainspektionen
          </note>
          <note>
            Föredrogs
          </note>
          <note>
            konstitutionsutskottets betänkande
          </note>
          <note>
            1991/92:KU26 Anslag till datainspektionen
          </note>
          <note>
            (prop.1991/92:100 delvis).
          </note>
          <note type="speaker">
            Anf. 102 INGER RENÉ (m):
          </note>
          <note>
            Herr talman! Elektro- och datatekniken har förändrat såväl arbetsliv
            som privatliv mer och i betydligt snabbare takt än vad vi kunnat
            ana bara för några år sedan. Datorn är snart var mans egendom
            och också var kvinnas. Alla berörs vi av datoranvändningen, stundtals
            utan att var riktigt medvetna om det.
          </note>
          <note>
            Ny teknik väcker ofta oro hos många människor.
          </note>
          <note>
            Det är lätt att gripas av rädsla för eventuella negativa sidor
            och glömma bort eller inte se de stora utvecklingsmöjligheter
            som t.ex.
          </note>
          <note>
            datoriseringen ger. Det är därför väsentligt dels att informera
            om data och datasäkerhet, dels att ha en tillsyn utformad så att
            automatisk databehandling av personuppgifter inte upplevs medföra
            otillbörligt intrång i enskildas personliga integritet.
          </note>
          <note>
            Detta är datainspektionens uppgift.
          </note>
          <note>
            I detta sammanhang kan det vara lämpligt att titta i backspegeln
            och fundera över varför Sverige har osedvanligt omfattande registrering
            av sina medborgare. Svaret är de stora totalregistren som behövs
            inom den offentliga sektorn, och de utgör det stora hotet mot
            den personliga integriteten.
          </note>
          <note>
            Mer av privat verksamhet inom skola, vård och omsorg kommer att
            minska behoven av de stora registren, och det torde också öka
            enskilda människors integritet.
          </note>
          <note>
            Sveriges datalag är från 1973, och den är naturligtvis starkt
            föråldrad med tanke på vad som har hänt inom området under snart
            20 år. En ny datalag är i vardande inom de närmaste åren. Det
            kommer att föreslås en helt ny inriktning för datainspektionens
            arbete. Tillståndsprövningen kommer att överges och myndigheten
            kommer att utöva sitt ämbete genom tillsyn.
          </note>
          <note>
            Finansieringssystemet kommer att läggas om, och som en effekt
            av detta kommer datainspektionen att slippa en del kamerala sysslor
            och mer kunna koncentrera sig på sin huvuduppgift, dvs. att uppehålla
            integritetsskyddet.
          </note>
          <note>
            Det pågår dessutom sedan några år inom datainspektionen ett arbete
            med att rationalisera handläggningen av ansökning om tillstånd
            att inrätta personregister. Särskilda registerlagar kommer att
            reglera ett stort antal områden. Det kommer också att kraftigt
            förändra inriktningen på datainspektionens verksamhet.
          </note>
          <note>
            Det pågår alltså redan nu förändringar inom datainspektionen,
            och situationen kommer att bli än mer annorlunda om några år när
            den nya datalagen träder i kraft. I detta läge är det naturligt
            att avvakta förändringsarbetet innan man beslutar i en så viktig
            fråga som att öka personalstyrkan eller ändra myndighetens arbetsinriktning.
            Det är därför ytterligt olämpligt att nu utöka antalet tjänstemän,
            vilket föreslås i den socialdemokratiska motionen.
          </note>
          <note>
            Jag yrkar bifall till reservationen och avslag till utskottets
            hemställan.
          </note>
          <note type="speaker">
            Anf. 103 INGELA MÅRTENSSON (fp):
          </note>
          <note>
            Herr talman! Datainspektionen fyller en mycket viktig funktion
            i vårt samhälle. Det tror jag att alla i utskottet är överens
            om. Det gäller för datainspektionen att se till att automatisk
            databehandling av personuppgifter inte medför otillbörligt intrång
            i enskildas personliga integritet, och det är en grannlaga uppgift.
          </note>
          <note>
            Den omfattande datoriseringen har inneburit att datainspektionens
            verksamhetsområde har ökat betydligt. Meningen är att datainspektionen
            precis som här tidigare sagts dels skall ge tillstånd, dels utöva
            tillsyn. Tillsynsarbetet har kommit i kläm eftersom det kommit
            in så många anmälningar, och tillståndsfunktionen har utökats
            våldsamt.
          </note>
          <note>
            Detta har man uppmärksammat under långt tid.
          </note>
          <note>
            Redan i början av 80-talet fanns planer på att göra förändringar
            på detta område. Men man kunde inte enas om detta. Nu pågår, precis
            som Inger René sade, datalagsutredningen, där flera av oss sitter
            med. Troligen kommer man att betona tillsynsverksamheten och tona
            ner tillståndsverksamheten. Vi i Folkpartiet anser är mycket viktigt
            att man verkligen kommer åt de känsliga registren och bevakar
            den personliga integriteten.
          </note>
          <note>
            Eftersom arbetet pågår tycker vi inte att det finns anledning
            att öka själva ramen för datainspektionens arbete. Men om det
            finns behov av tillfälliga förstärkningar finns den möjligheten.
          </note>
          <note>
            Datainspektionen har ju de senaste åren levererat överskott till
            staten. Man har också ansökt om att få använda de här överskotten.
            Den socialdemokratiska regeringen har de senaste åren inte gett
            något besked huruvida man skulle få möjlighet till detta. En sådan
            ansökan finns nu inne igen. Om man behöver detta för att t.ex.
            utöka tillsynsverksamheten finns möjligheten att få tillstånd
            att disponera överskottet under en viss tid.
          </note>
          <note>
            Vi tycker att det är rimligare att man förfar på det här sättet
            eftersom utredningsarbetet pågår.
          </note>
          <note>
            Det är först när vi här i riksdagen är överens om hur vi skall
            ha det med datainspektionen och hur den skall vara organiserad
            som vi skall fastställa organisationen för arbetet. Det är inget
            motiv att säga att detta inte kostar staten någonting. För hur
            det än är så är ju de avgifter som kommer in till datainspektionen
            kostnader som bärs av några.
          </note>
          <note>
            Jag vill med detta instämma i Inger Renés anförande och yrka
            bifall till reservationen och avslag på majoritetens förslag.
          </note>
          <note type="speaker">
            Anf. 104 JOHAN LÖNNROTH (v):
          </note>
          <note>
            Herr talman! I den socialdemokratiska motionen står det:''Kraven
            på ökad effektivisering av den offentliga sektorn kommer också
            att leda till krav på samordning av olika databaserade informationssystem,
            inte minst inom den kommunala sektorn.'' Detta innebär ökade risker
            för den personliga integriteten.
          </note>
          <note>
            Jag kan bara instämma i detta. Jag kan ta min egen hemkommun
            som exempel. På senare tid har det varit en het debatt om spårvägen
            och deras register över fuskåkare i Göteborg. Det finns säkert
            många andra sådana exempel.
          </note>
          <note>
            Vad är då orsaken till den här typen av rationaliseringar och
            samordningar av dataregister i kommunerna? Vad är grundorsaken
            till dessa ganska extrema effektiviseringskrav? Jag skulle vilja
            påstå att en huvudanledning är den statliga konfiskeringen av
            kommunernas pengar. Den har pågått under både föregående och nuvarande
            regering.
          </note>
          <note>
            Det är mot den här bakgrunden vi skall se inslaget i motionsförslaget
            att man skall låta datainspektionen höja sina avgifter. Ingela
          </note>
          <note>
            Mårtensson tog upp detta nu. Om man låter datainspektionen höja
            sina avgifter på de här tjänsterna kan vi ju säga att staten med
            ena handen tar ifrån kommunerna ytterligare pengar och samtidigt
            hötter med den andra näven och säger att de skall passa sig för
            att införa olika integritetshotande datasystem.
          </note>
          <note>
            Datainspektionen utför självfallet ett viktigt arbete. Men jag
            tror inte att man skall ha en övertro på statlig kontroll. Det
            handlar nog ofta om att vanligt folk skall ha en vaksamhet mot
            detta.
          </note>
          <note>
            Jag skulle också vilja polemisera mot Inger René som säger att
            en privatisering här på något sätt skulle vara en hjälp att få
            bort dessa dataregister.
          </note>
          <note>
            Jag skall ta ett litet exempel på det också. År 1975
          </note>
          <note>
            avslöjades ett privat åsiktsregister inom Göteborgs sjukvårdsförvaltning.
            Den person som ägnade sig åt den här registreringen blev sedermera
            direktör på Volvo och ledde AB Volvoresultat, tror jag det hette.
            Där hade man bl.a. fullständig kontroll över vilka det var som
            köpte aktier och inte köpte aktier i Volvos vinstdelningssystem.
          </note>
          <note>
            Jag tror att det är en oroande utveckling inom många svenska
            privatägda storföretag att de har en ganska stark kontroll över
            de anställda och kanske också andra kategorier som de av olika
            skäl vill ha kontroll över. Jag tror inte att detta med privatisering
            skulle vara ett botemedel, snarare tvärtom. Om datainspektionen
            skall prioritera, och det tvingas den självfallet att göra, skulle
            jag vilja uppmana Kurt Ove Johansson och andra som sitter i styrelsen
            att skärpa kontrollen av de privata storföretagen och vad som
            pågår där.
          </note>
          <note>
            Med detta vill jag yrka avslag på reservationen. Det innebär
            alltså samma ställningstagande som det ursprungliga regeringsförslaget.
          </note>
          <note type="speaker">
            Anf. 105 INGER RENÉ (m) replik:
          </note>
          <note>
            Herr talman! Johan Lönnroth tog ett exempel som är sorgligt i
            hela sin skepnad. Men jag skulle vilja ta två andra exempel som
            visar att det faktiskt är så att de stora totalregistren har gjort
            att vi registreras i större utsträckning än i de allra flesta
            andra länder.
          </note>
          <note>
            Man kan dels titta på registermängden, som är mycket större än
            i alla andra länder, dels titta på effekterna av detta.
          </note>
          <note>
            Åtskilliga människor föredrar i dag att vända sig till privat
            sjukvård, för att ta ett exempel, i stället för den landstingsdrivna
            sjukvården därför att man vill undvika att hamna i landstingens
            register.
          </note>
          <note type="speaker">
            Anf. 106 JOHAN LÖNNROTH (v) replik:
          </note>
          <note>
            Herr talman! Det finns en grundläggande skillnad,
          </note>
          <note>
            Inger René, mellan privat och offentlig verksamhet.
          </note>
          <note>
            Det är faktiskt så att vi har någonting som heter offentlighetsprincipen.
          </note>
          <note>
            I Göteborgs kommunfullmäktige har man haft många genomlysande
            debatter om integriteten i datasystemen i kommunen. I de privata
            storföretagen förekommer ingen liknande offentlig debatt. Det
            är en stor grundläggande principiell skillnad. Vi har många kloka
            kommunalpolitiker som verkligen försöker att hålla kontrollen
            på vad som händer i kommunen.
          </note>
          <note type="speaker">
            Anf. 107 KURT OVE JOHANSSON (s):
          </note>
          <note>
            Herr talman! Jag skall inte lägga mig i diskussionen som har
            förts mellan Lönnroth och René, men jag vill ändå understryka
            det som Lönnroth talar om, nämligen de konsekvenser som det kan
            få för utvecklingen när den nya kommunallagen träder i kraft.
            Datainspektionen har ju också ganska nyligen undersökt de här
            frågorna och pekat på de svårigheter som kan uppstå när det gäller
            just offentlighetsprincipen.
          </note>
          <note>
            Detta är ju mycket väsentliga frågor som det sannolikt finns
            stor anledning för oss här i riksdagen att komma tillbaka till.
            Det finns alltså en uppenbar risk för att den öppenhet som finns
            här kan gå förlorad om man inte verkligen ser om sitt hus.
          </note>
          <note>
            Detta har datainspektionen pekat på nu. Jag tror att man har
            en presskonferens i dag kring just de här frågorna.
          </note>
          <note>
            Sedan vill jag understryka att Sverige har ju alltid stått i
            främsta ledet när det gäller datalagstiftning.
          </note>
          <note>
            Sverige fick sin datalag, som ett av de första länderna i världen,
            som Inger René sade, 1973.
          </note>
          <note>
            Samtidigt inrättades datainspektionen som i kraft av datalagen
            skall värna om medborgarnas personliga integritet i datasamhället.
          </note>
          <note>
            Datalagen och datainspektion tillkom på socialdemokratiskt initiativ.
            För oss socialdemokrater är rätten till personlig integritet en
            hjärtefråga. Därför slår vi vakt om datainspektionens möjligheter
            att bedriva en effektiv verksamhet. De politiska partier som nu
            sitter i regeringen, och som hade säte i riksdagen när datalagen
            antogs, kom först senare att intressera sig för de datapolitiska
            frågorna. Det förklarar måhända den dumsnålhet som regeringspartierna
            nu visar upp beträffande anslagsramen till datainspektionen för
            budgetåret
          </note>
          <note>
            1992/93.
          </note>
          <note>
            Trots att datalagen inte har så många år på nacken har den ändå
            genomgått många förändringar. Det sammanhänger naturligtvis i
            hög grad med den snabba tekniska utvecklingen på området och den
            ökade datoriseringen i samhället. Kraven på ökad datasäkerhet
            och ett bättre skydd för den personliga integriteten har därför
            drivits hårt. Jag vill hävda att den socialdemokratiska regeringen
            under andra hälften av 80-talet på grundval av dataoch offentlighetskommitténs
            förslag kunde förändra datalagen i en riktning som stärkte den
            enskildes personliga integritet.
          </note>
          <note>
            Att minska anslagsramen för datainspektionen med
          </note>
          <note>
            0,5 %, som den borgerliga regeringen nu föreslår, kan vid första
            ögonkastet förefalla vara en marginell förändring, men vid närmare
            eftertanke är det snudd på skandal. Det är bara att ta del av
            fakta. Antalet tillståndsärenden vid datainspektionen ökar kontinuerligt
            liksom dessa ärendens svårighetsgrad.
          </note>
          <note>
            Härtill kommer att mycket återstår innan datainspektionen kan
            uppnå det mål för tillsynsverksamheten som antagits och som statsmakterna
            anslutit sig till. Regering och riksdag har gång på gång understrukit
            att en aktiv tillsynsverksamhet är av fundamental betydelse för
            integritetsskyddet i samband med personregistrering.
          </note>
          <note>
            Mot den bakgrunden är den borgerliga regeringens förslag om en
            minskad utgiftsram för datainspektionen något av ett dråpslag,
            får man väl säga, mot den personliga integriteten.
          </note>
          <note>
            En effektivisering av den offentliga sektorn liksom nya organisationsformer
            på olika samhällsområden kommer att medföra krav på en ökad samordning
            av databaserade informationssystem. Den här utvecklingen kommer,
            som Johan Lönnroth påpekade, att bli mycket tydlig på den kommunala
            sidan genom den administrativa omdaning som den nya kommunallagen
            för med sig. Förväntade bransch- och strukturrationaliseringar
            på den privata sektorn kommer ytterligare att förstärka den utvecklingen.
          </note>
          <note>
            Det är lätt att inse att de här förhållandena sammantaget medför
            risker för otillbörligt intrång i den personliga integriteten.
            I det läget kan man inte avstå från att ge datainspektionen en
            något ökad utgiftsram för att bemästra situationen.
          </note>
          <note>
            Vi anser att denna utgiftsram bör fastställas till
          </note>
          <note>
            21 637 000 kr. för budgetåret 1992/93. Det är väl använda pengar,
            det vet vi. Därom vittnar de resursökningar till datainspektionen
            som riksdagen beslutat om under senare år, då på förslag från
            den socialdemokratiska regeringen. Datainspektionen har kunnat
            effektivisera sin verksamhet. Vi har som enskilda medborgare fått
            ett bättre integritetsskydd, och registerhållarna har fått en
            bättre service.
          </note>
          <note>
            Regeringens motiv för att minska datainspektionens utgiftsram
            är mycket illa underbyggda. Den gemensamma reservationen från
            regeringspartierna gör faktiskt saken ännu värre. Det måste, som
            jag ser det, vara genant att behöva stå som undertecknare av ett
            så undermåligt dokument.
          </note>
          <note>
            Man säger i reservationen att förändringar i datalagen skall
            förändra datainspektionens arbetssituation. Datalagsutredningen
            tillgrips som ett slagträ från regeringspartiernas sida för att
            minska datainspektionens resurser. Jag måste ställa frågan om
            på vilket sätt datalagsutredningen påverkar datainspektionens
            resursram för 1992/93.
          </note>
          <note>
            Arbetet i datalagsutredningen pågår för närvarande. Vi som ingår
            i den har haft några få sammanträden. Den kommer inte att vara
            klar förrän allra tidigast i höst. Sedan vet alla att det är en
            lång process som förestår, innan det ligger en proposition klar
            på riksdagens bord.
          </note>
          <note>
            De praktiska effekterna för datainspektionens arbete av en ny
            datalag kommer i bästa fall 1995.
          </note>
          <note>
            Man kan med andra ord inte skära i datainspektionens utgiftsram
            för 1992/93 med motiveringen att vi har en ny datalag 1995 utan
            att det får negativa effekter för den personliga integriteten
            och för registerhållarna.
          </note>
          <note>
            Sedan hänvisar reservanterna till det statsfinansiella läget.
            Utan att ens rodna på kinderna försöker de dölja det faktum att
            en höjd utgiftsram för datainspektionen inte på något sätt påverkar
            statens budgetsaldo. Datainspektionen är en tusenkronorsmyndighet.
            Den utgiftsram som utskottsmajoriteten föreslår täcks av datainspektionens
            egna inkomster.
          </note>
          <note>
            När det gäller den statsfinansiella effekten förhåller det sig
            precis tvärtemot vad reservanterna säger.
          </note>
          <note>
            Genom att snörpa åt resurserna för datainspektionen minskar man
            effektiviteten.
          </note>
          <note>
            Ärendebalansen ökar, och kostnaderna för datainspektionens kunder
            ökar. De får helt enkelt vänta längre på ett tillstånd och förlorar
            pengar på att inte få ta ett register i bruk. Det gäller både
            den privata och den offentliga sektorn som är datainspektionens
            kunder.
          </note>
          <note>
            Genom att man minskar resurserna till datainspektionen på det
            sätt som reservanterna och regeringen föreslår uppstår det negativa
            statsfinansiella effekter. Den stora förloraren på den borgerliga
            regeringens njugghet mot datainspektionen är medborgarna i Sverige
            och naturligtvis den personliga integriteten genom att bl.a. tillsynsverksamheten
            och regelgivningsverksamheten blir lidande.
          </note>
          <note>
            Hur det nu än går i voteringen i det här ärendet har dagens debatt
            åtminstone haft den nyttan med sig att vi nu vet vilka partier
            som i både ord och handling är beredda att värna den personliga
            integriteten.
          </note>
          <note>
            Jag skulle också med några ord vilja kommentera det som Ingela
            Mårtensson var inne på. Hon säger att det skulle finnas möjligheter
            för datainspektionen att gå till regeringen och nu få nya pengar
            inom den nuvarande utgiftsramen. Men, herre Gud, det är ju precis
            det som datainspektionen har gjort!
          </note>
          <note>
            Datainspektionen har gått in med sin anslagsframställning till
            regeringen och har nu fått beskedet att regeringen inte ens är
            beredd att ge datainspektionen lika mycket resurser som den hade
            föregående år, utan man vill t.o.m. skära i datainspektionens
            nuvarande resurser med 0,5 %.
          </note>
          <note>
            Har Ingela Mårtensson uppgifter som utskottet i övrigt inte har
            haft? Har Ingela Mårtensson fått några löften från regeringen
            om att datainspektionen, om den går in med en ny anslagsbegäran,
            då också kommer att få de pengar som vi pratar om? Om Ingela Mårtensson
            har sådana uppgifter, är det mycket egendomligt att man från folkpartiets
            sida i konstitutionsutskottet inte var beredd att kasta fram dem
            under utskottsbehandlingen. Om så skett, hade frågan kanske kommit
            i ett helt nytt perspektiv.
          </note>
          <note>
            Jag tycker alltså att det är rimligt, med de uttalanden som Ingela
            Mårtensson har gjort, att vi får besked: Har regeringen bestämt
            sig för att ge datainspektionen de pengar som vi har efterlyst?
          </note>
          <note>
            Då skulle vi debattera den här frågan utifrån andra utgångspunkter,
            naturligtvis. Det vore intressant att få svar.
          </note>
          <note type="speaker">
            Anf. 108 INGELA MÅRTENSSON (fp):
          </note>
          <note>
            Herr talman! Kurt Ove Johansson får det till att låta som om
            debatten gäller vem som bäst skyddar den personliga integriteten.
            Det är inte detta det handlar om här.
          </note>
          <note>
            Vad beträffar historien skulle jag vilja påminna om den insats
            som Kerstin Anér har gjort i den här frågan under väldigt många
            år. När hon satt i riksdagen slog hon verkligen ett slag för den
            personliga integriteten och skyddet för personer mot det intrång
            som kunde ske genom datorisering av personregister etc. Men det
            är som sagt inte den frågan det gäller här.
          </note>
          <note>
            Sedan vill jag ta upp frågan om den tillfälliga resursförstärkning
            som jag talade om i mitt första anförande. Kurt Ove Johansson
            undrar om jag har särskilda informationer som utskottet i övrigt
            inte har del av. Jag utgår ifrån att Kurt Ove Johansson har läst
            vad han själv står bakom i utskottet. Högst upp på s. 4 i betänkandet
            står precis det som jag sade, att datainspektionen har lämnat
            in en ansökan om att få disponera överskottet.
          </note>
          <note>
            Man får skilja mellan utgiftsramen, som riksdagen beslutar om,
            och möjligheten att utnyttja ett överskott som datainspektionen
            levererar in till staten. Hela utskottet har i sin skrivelse fört
            fram --
          </note>
          <note>
            och vi har tagit upp det i vår reservation -- att det finns möjligheter
            till förstärkning på det sättet.
          </note>
          <note>
            Regeringen har inte tagit ställning, och det står också på s.
            4 att skrivelsen för närvarande är föremål för övervägande inom
            regeringskansliet.
          </note>
          <note>
            Så jag kan inte förstå att det skulle vara någon nyhet för Kurt
            Ove Johansson.
          </note>
          <note>
            Det fanns många andra påhopp i Kurt Ove
          </note>
          <note>
            Johanssons inlägg, bl.a. att målet för tillsyn inte har uppfyllts
            på länge och att möjligheterna att uppnå det nu skulle försvåras.
            Det har inte kunnat uppfyllas under många år på det sätt som var
            meningen med datainspektionen. Det gör också att frågan nu är
            föremål för utredning i datalagsutredningen.
          </note>
          <note>
            Vi brukar vanligtvis hantera ärenden så att om det pågår en utredning
            skall vi inte under tiden ändra en organisation. Det är klart
            att man kunde ha en jätteapparat för att kunna kontrollera, men
            jag tror att vi är ganska överens om att vi inte vill att datainspektionen
            skall bli något enormt kontrollorgan, utan att den skall fortsätta
            i ungefär den nuvarande storleken.
          </note>
          <note>
            Jag tror också att man från inspektionens sida tycker att det
            inte är meningen att man skall utvidga sig över alla gränser,
            utan det måste vara en mindre apparat för att den skall fungera.
            Då gäller det att inom ramarna se till att den fungerar på bästa
            sätt och att vi får ut det som vi önskar av inspektionen.
          </note>
          <note>
            Sedan är det ju fel att påstå att vi skulle försöka dölja att
            datainspektionen är en tusenkronorsmyndighet. Det står också i
            skrivelsen som vi alla ställt oss bakom. Det enda som vi inte
            är överens om är de två sista styckena på s. 4 i betänkandet.
            Där vill vi från de borgerliga partierna ha en annan text som
            finns i vår reservation. Så vi försöker verkligen inte dölja någonting.
            Det är helt öppna kort. Det är bara det att vi drar litet olika
            slutsatser.
          </note>
          <note type="speaker">
            Anf. 109 KURT OVE JOHANSSON (s) replik:
          </note>
          <note>
            Herr talman! Jag hade nöjet att sitta med Kerstin
          </note>
          <note>
            Anér i datalagstiftningskommittén och kan precis som Ingela Mårtensson
            lovorda de insatser som
          </note>
          <note>
            Kerstin Anér gjorde. Hos henne fanns ett genuint intresse att
            skydda den personliga integriteten.
          </note>
          <note>
            Men det som gör mig litet besviken är att när den socialdemokratiska
            regeringen tidigare om åren har givit datainspektionen ökade resurser,
            har det närmast varit så att folkpartisterna här i riksdagen har
            stått upp och menat att socialdemokraterna har varit för njugga,
            trots att vi har givit datainspektionen nya resurser. Nu sitter
            ni och frånhänder datainspektionen 0,5 %. Det är alltså denna
            frontförändring från folkpartiets sida som jag tycker är utomordentligt
            beklaglig.
          </note>
          <note>
            Sedan är det naturligtvis på det sättet, Ingela
          </note>
          <note>
            Mårtensson, att jag utomordentligt noga har läst igenom handlingarna
            som vi diskuterar. Jag har också sett formuleringen på s. 4 som
            Ingela
          </note>
          <note>
            Mårtensson åberopade. Det var bara det att när jag ställde frågan
            till Ylva Annerstedt i konstitutionsutskottet, om detta betydde
            att datainspektionen hade att räkna med nya resurser för 1992/93,
            fick jag svaret från Ylva Annerstedt att hon inte kunde gå i god
            för detta men att det pågick diskussioner inom regeringen.
          </note>
          <note>
            Det var därför jag tyckte att det var litet egendomligt. Ingela
            Mårtensson kan tydligen stå här i talarstolen och lova att datainspektionen
            skall få nya resurser, men folkpartiets representant i utskottet
            kunde inte göra det när vi behandlade frågan där, och det är en
            väldig skillnad.
          </note>
          <note>
            Det här gäller, Ingela Mårtensson, en integritetsfråga. När man
            går igenom de handlingar som ligger till grund för vår diskussion
            och vad datainspektionen har uttalat, finner man en klar varning
            för att om datainspektionen får minskade resurser, som regeringen
            har föreslagit, kan inspektionen inte upprätthålla den nuvarande
            nivån när det gäller tillsyn och snabbheten i att behandla de
            tillståndsärenden som föreligger. Det här kommer att på olika
            sätt slå hårt mot datainspektionens verksamhet.
          </note>
          <note>
            Självfallet gäller att om man frånhänder en myndighet resurser,
            samtidigt som myndighetens arbetsbörda ökar, inte minst på grund
            av riksdagsbeslut, får det konsekvenser för de uppgifter myndigheten
            är satt att sköta -- i det här fallet att trygga den personliga
            integriteten.
          </note>
          <note type="speaker">
            Anf. 110 INGELA MÅRTENSSON (fp) replik:
          </note>
          <note>
            Herr talman! Jag har inte sagt att datainspektionen kommer att
            få disponera överskottet. Jag säger att den möjligheten finns.
            Det framkommer i betänkandet och i vår reservation, och förslaget
            behandlas för närvarande av regeringen. Jag kan inte stå här och
            föregå ett regeringsbeslut. Det är upp till regeringen att besluta.
          </note>
          <note>
            När datainspektionen vände sig till den socialdemokratiska regeringen
            fick man över huvud taget inga svar. Frågan bereds av den sittande
            regeringen. Jag kan lova att svar kommer att lämnas. Men vad svaret
            skall innehålla kan jag inte säga nu -- som de flesta väl förstår.
          </note>
          <note>
            Vidare har vi frågan om tillsynsarbetet. Vi kan vara överens
            om att det arbetet inte har fungerat på flera år såsom det egentligen
            skulle göra. Det är därför frågan behandlas i datalagsutredningen,
            dvs. att det måste bli en annan inriktning så att det inte blir
            en enorm kontrollapparat. Jag tror att vi är överens om att denna
            apparat inte skall växa hur mycket som helst. Den skall finnas
            i ett mindre omfång. Jag tyckte mig också förstå att datainspektionen,
            när inspektionen besökte konstitutionsutskottet, ansåg att kontrollen
            skall utföras i en något mindre omfattning. Men en prioritering
            måste ske av vad som skall göras.
          </note>
          <note>
            I dag finns ett enormt mörkertal när det gäller personregister.
            Det finns kanske 300 000, en del säger ända upp till 500 000,
            personregister i
          </note>
          <note>
            Sverige, varav 40 000 finns anmälda hos datainspektionen.
          </note>
          <note>
            Därför är det angeläget att det finns möjlighet att utöva tillsyn
            i de särskilt känsliga registren. Därför får frågan om tillstånd
            stå tillbaka. Jag tror att vi kan vara överens om den saken. Frågan
            är hur tillsynen skall organiseras framöver. Jag tycker inte att
            vi nu skall binda upp oss för att fast personal skall anställas
            och nya lokaler anskaffas -- som avsikten är med förslaget från
            inspektionens sida och som Kurt Ove Johansson backar upp. Vi i
          </note>
          <note>
            Folkpartiet liberalerna tycker att det är dumt att göra så när
            ändå inriktningen på inspektionens verksamhet skall ändras.
          </note>
          <note type="speaker">
            Anf. 111 KURT OVE JOHANSSON (s) replik:
          </note>
          <note>
            Herr talman! Ingela Mårtensson talar egentligen emot sig själv.
            Samtidigt som hon betonar att det finns ett stort mörkertal, har
            regeringen mage att frånhända datainspektionen resurser. Det ställer
          </note>
          <note>
            Ingela Mårtensson upp på! Samtidigt växer ärendemängden, samtidigt
            som ärenden blir allt svårare att handlägga, och samtidigt som
            vi i riksdagen fattar beslut som innebär att vi lägger ytterligare
            arbetsbörda på datainspektionen. Det är närmast ansvarslöst att
            i ett sådant läge föreslå att datainspektionen skall få sämre
            resurser. Det kommer naturligtvis att gå ut över den personliga
            säkerheten och den personliga integriteten.
          </note>
          <note>
            Ingela Mårtensson far faktiskt med osanning när hon talar om
            den socialdemokratiska regeringens sätt att behandla datainspektionen
            de senaste åren.
          </note>
          <note>
            Hon säger att datainspektionen inte fick några nya resurser.
            Men det var precis vad datainspektionen fick. Jag har ett papper
            här angående budgetåret
          </note>
          <note>
            1989/90. Vad hände då? Jo, då föreslog den socialdemokratiska
            regeringen att 600 000 kr. av överskottet som datainspektionen
            hade arbetat ihop skulle få användas som resursförstärkning för
            att stärka datainspektionens arbetsmöjligheter i olika sammanhang
            och höja kompetensen.
          </note>
          <note>
            Det som var intressant då var, att när förslaget behandlades
            fanns det en reservation fogad till utskottets utlåtande. Reservanterna
            tyckte att trots att datainspektionens resurser utökades var vi
            för snåla, och de ville lägga på ytterligare en miljon. Nu när
            de sitter i regeringsställning och har möjlighet att påverka denna
            situation, har de glömt allt. Då går de så långt att de inte ens
            nöjer sig med att låta datainspektionen få ha kvar sina tidigare
            resurser, utan de frånhänder inspektionen 0,5 %.
          </note>
          <note>
            Det är helt uppenbart att politiken på dataområdet, som Ingela
            Mårtensson gör sig till den främsta förespråkaren för, är från
            integritetssynpunkt en fruktansvärt dålig politik.
          </note>
          <note type="speaker">
            Anf. 112 INGELA MÅRTENSSON (fp):
          </note>
          <note>
            Herr talman! Jag återgår igen till stycket högst upp på sidan
            4 i betänkandet. Där står: ''Av skrivelsen, som är föremål för
            överväganden inom regeringskansliet, framgår att tidigare skrivelser
            --
          </note>
          <note>
            1989 och 1990 -- angående disposition av tidigare överskott inte
            slutbehandlats.'' Det är den text som också Kurt Ove Johansson
            står bakom.
          </note>
          <note>
            Vidare har vi frågan om mörkertalet. Visst är det otillfredsställande.
            Det är just därför som frågan behandlas nu. Jag tycker att det
            är en viktig fråga om vi skall överge anmälningsplikten. Jag har
            inte tagit slutlig ställning i den frågan. Skall vi slopa tillståndsgivningen
            och i stället ha något slags anmälningsplikt och satsa resurserna
            på tillsyn?
          </note>
          <note>
            Men under tiden att vi diskuterar dessa frågor och kommer fram
            till hur vi vill ha det, är det väl dumt att binda sig i fasta
            utgifter för utökad personal --
          </note>
          <note>
            det är fråga om tre tjänster -- plus ytterligare lokaler. När
            kravet på tillsyn ändå inte har uppfyllts såsom vi skulle ha velat
            ha det, kan vi väl ha litet is i magen och vänta tills dess vi
            vet hur det skall bli.
          </note>
          <note>
            Sedan kan vi komma överens om vilken organisation som behövs.
          </note>
          <note>
            Sedan har vi de 0,5 %. Det finns väl också möjligheter att från
            inspektionens sida göra vissa rationaliseringar. Hittills har
            vissa förändringar kunnat göras, och vi utgår från att det fortfarande
            finns utrymme för rationaliseringar.
          </note>
          <note type="speaker">
            Anf. 113 INGER RENÉ (m):
          </note>
          <note>
            Herr talman! Kurt Ove Johansson sade i början av sitt anförande
            att utökningen av tre tjänster och den kostnad som det medför
            täcks av höjda avgifter. I
          </note>
          <note>
            den text som motionären har använt sig av skall tjänsterna användas
            för utökad tillsynsverksamhet och inte för tillståndsverksamhet.
            Tillsyn ger inga ytterligare inkomster. Det är avgifterna för
            tillstånden som ger inkomsterna. Det måste innebära att varje
            tillstånd kommer att kosta åtskilligt mer.
          </note>
          <note>
            Med tanke på att datainspektionen redan tidigare har varit försiktig
            med att ta ut dessa avgifter, därför att inspektionen vet att
            dessa avgifter har betytt mycket för små och stora föreningar,
            tycker jag att det är anmärkningsvärt att socialdemokraterna på
            detta sätt vill öka kostnaderna för dem som får tillstånd.
          </note>
          <note>
            Vidare har vi frågan om den allmänna generella nedskärningen.
            Vi lever i ett mycket bekymmersamt ekonomiskt läge. Det finns
            säkert åtskilliga områden som både Johansson och jag skulle vilja
            skona från budgetnedskärningarna.
          </note>
          <note>
            Med tanke på det statsfinansiella läget måste samma krav på återhållsamhet
            och fortsatta rationaliseringar respekteras inom alla verksamhetsgrenar
            -- även inom datainspektionens område.
          </note>
          <note type="speaker">
            Anf. 114 KURT OVE JOHANSSON (s):
          </note>
          <note>
            Herr talman! Inger René har fel också när hon säger att tillsyn
            inte ger några nya pengar till datainspektionen. Jag fick intrycket
            att tillsyn bara kostar pengar. Det är alldeles uppåt väggarna
            fel. I
          </note>
          <note>
            datainspektionens styrelse vet vi att det de gånger vi har vidtagit
            tillsynsåtgärder har lett till att många av de svarta områden
            som Ingela Mårtensson tidigare pratade om har kommit i dagen.
            Det har inneburit att många ansökningar har kommit in, där man
            har begärt tillstånd.
          </note>
          <note>
            Egentligen vet Inger René inte vad hon pratar om.
          </note>
          <note>
            Det är alldeles uppenbart att hon har fel på denna punkt.
          </note>
          <note>
            De som representerar regeringssidan i denna debatt skulle lyssna
            litet mer på vad de personer som representerar dem i datainspektionen
            har sagt i denna fråga. Lyssna på dem som har haft möjligheter
            att följa denna verksamhet, så skall ni se att vi är ganska ense
            om att en ökad resursram för datainspektionen verkligen är väl
            använda pengar. Jag vill påstå att en väl avvägd resurstilldelning
            till datainspektionen också i hög grad bidrar till en förbättring
            av ekonomin i samhället. Genom att man tar datateknik till hjälp
            kan man göra omfattande besparingar inte minst i den offentliga
            verksamheten. Om datainspektionen inte får tillräckligt med resurser
            får den vänta med att ta nya system i drift som är billigare och
            som skulle kunna spara många slantar för kommuner och annan offentlig
            verksamhet, och även för privat verksamhet för den delen.
          </note>
          <note>
            Jag vill påstå att en satsning av det slag som vi i utskottsmajoriteten
            föreslår skulle vara väl använda pengar, som skulle få stor betydelse
            för samhällsutvecklingen också från ekonomisk synpunkt.
          </note>
          <note type="speaker">
            Anf. 115 INGER RENÉ (m):
          </note>
          <note>
            Herr talman! Om jag skall dra slutsatsen av Kurt
          </note>
          <note>
            Ove Johanssons mångordiga utläggning blir den att man tillsätter
            tjänster för tillsyn, men de kommer att få användas för att behandla
            ansökningar om tillstånd, därför att vi kommer att få en anhopning
            av nya ansökningar. Det som står i motionen är alltså en from
            förhoppning.
          </note>
          <note type="speaker">
            Anf. 116 KURT OVE JOHANSSON (s):
          </note>
          <note>
            Herr talman! Jag tror inte att Inger René skall försöka tolka
            vad jag säger. Det ger jag bäst uttryck för själv.
          </note>
          <note>
            Om man har följt denna verksamhet det minsta lilla, ser man att
            datainspektionen ända sedan den började sin verksamhet har haft
            svårt att leva upp till målen för tillsynen. En förutsättning
            för att göra det är att datainspektionen kan behandla tillståndsansökningar
            inom rimlig tid. De resurser som utskottsmajoriteten vill tillföra
            datainspektionen skall dirigeras till en ökad tillsyn.
          </note>
          <note>
            Det har vi också understrukit i våra skrivningar.
          </note>
          <note>
            Om Inger René hade bemödat sig om att ta del av vad utskottsmajoriteten
            verkligen har sagt hade hon kunnat bespara sig det förra inlägget.
          </note>
          <note type="speaker">
            Anf. 117 INGER RENÉ (m):
          </note>
          <note>
            Herr talman! Jag läser innantill. Det står att de tre tjänsterna
            skall användas för tillsyn. Kurt Ove
          </note>
          <note>
            Johansson sade för ett par minuter sedan att denna tillsyn kommer
            att generera många tillståndsansökningar. Då drar jag slutsatsen
            att tjänsterna kommer att användas för tillståndsprövning.
          </note>
          <note type="speaker">
            Anf. 118 KURT OVE JOHANSSON (s):
          </note>
          <note>
            Herr talman! Det som skiljer oss, och det är det väsentliga i
            dag, är att vi vill ge datainspektionen möjligheter att leva upp
            till de målsättningar som den har bestämt sig för, som syftar
            till att förbättra den personliga integriteten och ge service
            till offentliga myndigheter och privata, så att de kan effektivisera
            sin verksamhet. Ni vill för er del ta bort 0,5 % av datainspektionens
            nuvarande resurser. Att med det som utgångspunkt hävda att man
            skulle kunna klara både tillsyn och att inom en rimlig tid behandla
            ansökningar om tillstånd är alldeles felaktigt.
          </note>
          <note>
            Jag kan bara uttrycka förhoppningen att denna kammare ställer
            upp på utskottsmajoritetens förslag. Datainspektionen behöver
            dessa resurser för att leva upp till ett rimligt tillsynskrav
            och till de krav som denna kammare har ställt på inspektionen.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 18 mars.)
          </note>
          <note>
            12 § Stöd till politiska partier
          </note>
          <note>
            Föredrogs
          </note>
          <note>
            konstitutionsutskottets betänkande
          </note>
          <note>
            1991/92:KU29 Stöd till politiska partier (prop.
          </note>
          <note>
            1991/92:100 delvis).
          </note>
          <note type="speaker">
            Anf. 119 IAN WACHTMEISTER (nyd):
          </note>
          <note>
            Herr talman! I ett modernt demokratiskt samhälle finns vissa
            självklarheter, bl.a. att gamla och sjuka bör och skall få hjälp
            som tack för vad de har uträttat. Samhället skall givetvis inte
            tillåta någon misär. Skyddsnätet skall ligga lika högt som medkänslan.
            Sådana utgifter är viktiga. Sådana beslut skall vi fatta med förtjusning.
          </note>
          <note>
            Vad är en miljard kronor som går till de politiska partierna?
            Vad är 500 milj.kr. som går till presstöd för att hålla vissa
            politiska partiorgan vid liv? Vad är 13,5 miljarder, dvs. 13 500
            000 milj.kr., i stöd till organisationer och föreningar? Vad är
            5 000
          </note>
          <note>
            milj.kr. till landstingsbyråkratin?
          </note>
          <note>
            Jo, det är att politikerna tar andras pengar, skattebetalarnas
            pengar och utnyttjar till eget bruk.
          </note>
          <note>
            Partistödet är alltså inte det största av dessa belopp, och framför
            allt inte det partistöd som riksdagen direkt kan påverka. Men
            det används av politiska partier. Hur då? Jo, t.ex. till att smutskasta
            varandra. Det används för att lyssna på varandra i kammaren --
            det kan vara flera personer närvarande samtidigt. I dag är det
            nästan lika många här som uppe på läktaren. Det är ovanligt bra.
            De andra sitter någon annanstans -- obs! alltid arbetande. Partistödet
            kan användas till att avlöna ombudsmän som åker omkring i landet.
            Det kan användas till att göra groteska valaffischer, där man
            försöker snygga upp en del, och till att skriva något konstigt
            på andra affischer. Det används till att hålla kurser osv. Dvs.
            det används till att bygga upp en apparat, ytterligare en apparat.
            Vi har fullt av dem i Sverige.
          </note>
          <note>
            Om man vill ha det på det viset så är det väl okej, kan man säga.
            Men, herr talman, varför skall folk betala till det över skatten?
            I så fall borde man i stället betala direkt.
          </note>
          <note>
            Varje svensk -- och då menar jag varenda levande person från
            en månads ålder och uppåt -- betalar
          </note>
          <note>
            1 500 kr. om året i förenings- och organisationsavgifter till
            föreningar som de inte är med i själva. Det är det som kallas
            för organisationsstödet. Ovanpå det kommer alla de andra beloppen.
            Då är man uppe i 2 000 kr.
          </note>
          <note>
            Vi har i dag kommit fram till att riksdagen i andra sammanhang
            skall föregå med gott exempel. Det är viktigt. Det är viktigt
            att inte gå ut till andra och säga: Nu skall ni skärpa er. Det
            skall bli litet hårdare tider. Men själva skall vi be att få mera
            pengar att rulla oss i.
          </note>
          <note>
            Vi har föreslagit att man skall halvera partistödet snarast.
            Att ta bort det med en gång skulle bli en sådan fruktansvärd chock
            att man antagligen skulle få skicka in läkare här i lokalen för
            att klara av det.
          </note>
          <note>
            Halvera partistödet snarast!
          </note>
          <note>
            Sedan en ekologisk betraktelse. Det finns många intressanta små
            kryp i ett träsk. Därför bör man vara mycket varsam när man dränerar
            träsk. Det har jag lärt mig. Däremot finns det träsk som man inte
            skall vara varsam när man dränerar. Det är politikens eget träsk.
            Där finns det alldeles säkert mycket intressant som kommer fram,
            om man går till botten.
          </note>
          <note>
            Med detta vill jag yrka bifall till Ny demokratis reservation.
          </note>
          <note type="speaker">
            Anf. 120 INGVAR SVENSSON (kds):
          </note>
          <note>
            Fru talman! Ny demokrati och Ian Wachtmeister har fört in ironi,
            sarkasmer och skämt i den politiska debatten kanske mer än någon
            annan.
          </note>
          <note>
            Man kan säga att den traditionen fortsätter i just detta ärende.
          </note>
          <note>
            När jag lyssnade till Ian Wachtmeister undrade jag om det möjligen
            finns en diskrepans mellan reservationens formuleringar och hans
            egna åsikter i denna fråga. Jag fick inte det hela riktigt klart
            för mig. Ian Wachtmeister utgick från att han ville tillstyrka
            reservationen, och jag får väl utgå från att den gäller som utgångspunkt
            för denna debatt.
          </note>
          <note>
            Att stödet till de politiska partierna skulle uppgå till
          </note>
          <note>
            800 milj.kr. är helt felaktigt. Jag har tittat på siffrorna.
            De framgår för övrigt av propositionen om det kommunala partistödet,
            som vi antog här i höstas. Jag har sett på beloppet för 1991 till
            kommuner och landsting och de belopp som föreslås för budgetåret
            1992/93 på den statliga sidan, som inkluderar partigruppsstödet
            här i riksdagen, och jag kommer inte upp till mer än
          </note>
          <note>
            561,9 milj.kr. Det är en bra bit ifrån 800 milj.kr.
          </note>
          <note>
            Det gäller att ha litet rimliga proportioner på siffrorna, för
            att citera reservationen. Det gäller att försöka ansluta siffrorna
            till verkligheten. Det har man inte lyckats med i reservationen.
          </note>
          <note>
            Det intressanta är också att man i reservationen ansluter sig
            till principen att det skall finnas ett partistöd. Det skulle
            man inte kunna tro när man lyssnar till Ian Wachtmeister, att
            det är en viktig princip för partiet. Det står klart och tydligt
            i reservationen: ''Ett måttligt och välmotiverat partistöd skulle
            säkert stödjas av en majoritet av väljarna.'' Då kommer vi in
            på en debatt som inte handlar om principerna utan om rimliga proportioner.
          </note>
          <note>
            För min del anser jag, liksom utskottsmajoriteten, att det nuvarande
            stödet är väl avvägt. För min personliga del skulle jag kunna
            diskutera förändringar för partier som har mindre än 4 % av väljarna,
            om man skall ha en regel om 2,5 % för statligt stöd eller om gränsen
            skall dras vid 1 %.
          </note>
          <note>
            Det förslag som nämns i reservationen, att man skulle ge stöd
            till partier som får 1 % i opinionsundersökningar, är ett stort
            skämt. Hur skulle man formulera en lagstiftning på denna punkt?
            Skulle man tala om vilka institut som vi kan utgå från? Skulle
            man i lagtexten föreskriva vilka kriterier som skulle gälla, hur
            stort underlaget skulle vara osv.?
          </note>
          <note>
            Skulle man också föreskriva vilka partier som skulle få valsedlar?
            Jag representerar ett litet lågstatusparti och vet att under en
            stor del av vårt partis historia förekom vi inte på institutens
            valsedlar. Man fick fylla i blanka valsedlar. Detta är en helt
            orimligt konstitutionell konstruktion, att utgå från opinionsundersökningar
            för statligt partistöd.
          </note>
          <note>
            Fru talman! Jag ber att få yrka bifall till utskottsmajoritetens
            förslag.
          </note>
          <note type="speaker">
            Anf. 121 IAN WACHTMEISTER (nyd):
          </note>
          <note>
            Fru talman! Ingvar Svensson menar att vi har använt oss av sarkasmer
            och annat i dessa sammanhang. Det är alldeles riktigt, och det
            behövs i allra högsta grad.
          </note>
          <note>
            När det gäller beloppen hoppas jag att alla observerade att partistödet
            bara var 561 milj.kr.
          </note>
          <note>
            Det skulle vara ''bara'' i så fall. Jag vill påstå att det beloppet
            är fel. Det tror jag att Ingvar Svensson vet om. Man har där nämligen
            bara tagit med vissa belopp. Man har inte tagit med gratishyror,
            löner till folk som är politiska sekreterare och allt vad det
            heter. När jag säger en miljard är det ett ganska konservativt
            framräknat belopp för hela landet, för kommuner, landsting och
            riksdag. Det är alltså inte
          </note>
          <note>
            ''bara'' 561 miljoner, och för övrigt är det heller inte så litet.
          </note>
          <note>
            Vi har sagt att vi tror att folk accepterar ett måttligt partistöd.
            Detta är just vad jag sade tidigare, nämligen att det gäller att
            föregå med gott exempel.
          </note>
          <note>
            Vi måste visa att vi inte rullar oss i en massa pengar och har
            en massa löjligt stora organisationer. Vi måste vara effektiva.
            Vi lever på andra människors pengar. Med en halvering av partistödet
            tror jag att vi skulle visa vägen, det vidhåller jag.
          </note>
          <note>
            Ingvar Svensson sade att 1 % var ett stort skämt.
          </note>
          <note>
            Det var ju trevligt att höra att Ingvar Svensson tyckte att något
            i detta var roligt. Men enprocentsgränsen är inte alls något skämt.
            Kds vet och vi vet att fyraprocentsgränsen och de bestämmelser
            som finns i dag ger en utomordentlig möjlighet att sätta sig på
            de partier som vill lägga sig i leken. Om vi är för en levande
            demokrati är vi givetvis för ett stöd till politiska rörelser
            som kommer i gång i stället för att utnyttja våra 561
          </note>
          <note>
            miljoner eller 1 000 miljoner till att trycka ner dessa rörelser
            och säga till dem att de inte får något stöd eftersom också de
            börjar bli litet av elefanter.
          </note>
          <note>
            Vi tycker därför att detta är en bra metod, och vi har föreslagit
            att partierna skall ha 1 % av väljarstödet och att det skall ha
            fastställts i tre på varandra följande opinionsmätningar. Om det
            villkoret är uppfyllt finns denna företeelse, och partiet skall
            då ha möjlighet att konkurrera med övriga. Konkurrens på lika
            villkor gäller i samhället, säger vi, och det säger också många
            av regeringspartierna. Konkurrens på lika villkor skall också
            gälla inom politiken.
          </note>
          <note type="speaker">
            Anf. 122 INGVAR SVENSSON (kds):
          </note>
          <note>
            Fru talman! Det är hög tid att ändra på systemet, skriver man
            i reservationen, men det framgår inte efter vilka principer man
            vill ändra systemet. Vad som är måttligt, på vilka nivåer man
            skall lägga sig, är något som vi kan diskutera. Vad är då måtta?
            Är det måtta t.ex. att påstå att gratistjänsterna för de politiska
            partierna och de politiska sekreterarna skall uppgå till över
            400 milj.kr.? Om man hävdar det har man nog fel på sin räknesnurra.
          </note>
          <note>
            Man skulle kunna diskutera enprocentskravet om det utgick från
            fasta kriterier, t.ex. resultatet i närmast föregående val. Det
            är den regel som gäller för den officiella valservicen. Men för
            att få del av det statliga stödet till politiska partier gäller
            att man i närmast föregående val skall ha uppnått 2,5 % av rösterna.
            Detta, Ian Wachtmeister, hade vi i kds mycket stor glädje av under
            den senaste mandatperioden, eftersom vi då hade passerat denna
            gräns. Det var av stor betydelse för vår del.
          </note>
          <note>
            Men att utgå från opinionsundersökningar är däremot helt orimligt.
            Då måste man ju i lagtexten mycket klart specificera vad som skall
            gälla för dessa opinionsundersökningar, eftersom rena godtycket
            annars kan komma att styra partistödet.
          </note>
          <note>
            Tack för ordet!
          </note>
          <note type="speaker">
            Anf. 123 IAN WACHTMEISTER (nyd):
          </note>
          <note>
            Fru talman! Debatten handlar om vad som är måtta och vad som
            inte är det. Om man räknar in diverse tjänster, hyror och annat
            är det aktuella beloppet en miljard. Många har räknat på detta,
            så jag tror inte att vi här behöver bråka om det -- vi kan möjligtvis
            göra det privat om herr Svensson vill.
          </note>
          <note>
            Men det spelar inte någon större roll om det är fråga om 1 000
            miljoner eller 900 miljoner -- det är på tok för mycket. Vi i
            Ny demokrati, som också är ett politiskt parti, som också har
            kostnader och som också är belastade med diverse utgifter föreslår
            att beloppet dras ner till hälften. Jag kan garantera att väljarna
            skulle applådera om riksdagen kunde föregå med gott exempel och
            göra detta.
          </note>
          <note>
            Sedan till frågan om 1 % och opinionsmätningar.
          </note>
          <note>
            Gamla val är gamla. Det är under mandatperioderna som nya opinioner
            dyker upp, och då skall vi som sitter i riksdagen inte vara så
            rädda för dessa nya opinioner att vi använder våra pengar till
            att sätta oss på dem. Vi tycker att vi skall vara litet flotta.
            Man kan mycket väl mäta detta.
          </note>
          <note>
            Något utskott i riksdagen kan säkert tala om precis vilken fråga
            folk skall svara på för att man skall få fram de uppgifter man
            behöver. Vi har sagt att ett parti som i tre på varandra följande
            SIFO-
          </note>
          <note>
            mätningar eller någon annan form av mätningar får minst 1 % kommer
            med och får stöd för att delta i valkampen. Jag tycker faktiskt
            att det är fair play.
          </note>
          <note>
            Vi får inte vara för konservativa. Jag tycker att i alla fall
            Ingvar Svensson här verkar litet rädd för att det skall komma
            något nytt. Men det skall man ju inte vara i en demokrati. Det
            är ju tvärtom det som är det intressanta. Det gamla som bara går
            av sig självt är väl inte så väldigt intressant.
          </note>
          <note type="speaker">
            Anf 124 INGVAR SVENSSON (kds):
          </note>
          <note>
            Fru talman! Det är då bara att konstatera att Ny demokrati förespråkar
            statligt legitimerade opinionsinstitut. Skulle vi genomföra en
            neddragning till hälften av de nivåer som gäller i dag, får vi
            kanske göra som Ny demokrati, dvs.
          </note>
          <note>
            skicka våra valsedelsförsändelser via Baltikum.
          </note>
          <note type="speaker">
            Anf. 125 IAN WACHTMEISTER (nyd):
          </note>
          <note>
            Fru talman! Det tycker jag faktiskt att ni skall göra!
          </note>
          <note>
            När vi gjorde det gav vi massvis med människor där borta arbete.
            En hel del människor kunde jobba i
          </note>
          <note>
            14 dagar. Det var ett mycket bra sätt att agera.
          </note>
          <note>
            Att mäta upp 1 % i en opinionsmätning är inget problem såvida
            man inte vill göra det till ett problem. Släpp taget om bordskanten,
            och bit inte fast er utan låt de andra, vilka de nu är, komma
            in!
          </note>
          <note>
            Det kan ju tänkas vara ett kvinnoparti, och då kommer ni att
            ligga jättetaskigt till om ni har försökt stoppa dem. Tänk om
            en massa rasande kvinnor kommer in här efter nästa val i stället
            för
          </note>
          <note>
            Ny demokrati, som kom den här gången!
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 18 mars.)
          </note>
          <note>
            13 § Anslag till skatteförvaltningen, m.m.
          </note>
          <note>
            Föredrogs
          </note>
          <note>
            skatteutskottets betänkande
          </note>
          <note>
            1991/92:SkU16 Anslag till skatteförvaltningen, m.m. (prop. 1991/92:100
            delvis).
          </note>
          <note type="speaker">
            Anf. 126 BRUNO POROMAA (s):
          </note>
          <note>
            Fru talman! Till det betänkande som nu behandlas har vi socialdemokrater
            fogat en reservation på ett mycket viktigt område. Vi har tyvärr
            från en majoritet i utskottet inte vunnit någon som helst förståelse
            för våra synpunkter. Vad vi föreslår är som vi ser det måttliga
            men väl motiverade krav på ökade insatser för att bekämpa den
            ekonomiska brottsligheten.
          </note>
          <note>
            Den ekonomiska brottsligheten har, som vi säger i vår reservation,
            tagit en allvarlig utveckling i vårt land. Så gott som dagligen
            får svenska folket i bl.a.
          </note>
          <note>
            massmedia rapporter om olika härvor som uppdagats bl.a. genom
            de granskningar som utförs av skattemyndigheterna.
          </note>
          <note>
            Den tidigare socialdemokratiska regeringen nedlade ett intensivt
            arbete på att komma åt den ekonomiska brottsligheten. För oss
            förefaller det anmärkningsvärt -- men icke förvånansvärt -- att
            den nya borgerliga regeringen i sin första budgetproposition inte
            på något sätt kan eller vill ange några som helst åtgärder mot
            denna typ av brottslighet.
          </note>
          <note>
            Genom skattereformen, som den borgerliga regeringen nu håller
            på att punktera, har utrymmet för avancerad skatteplanering, skatteundandragande
            och skattefiffel minskat. Att helt avskaffa möjligheterna till
            skatteundandragande är inte möjligt. Därför är det nödvändigt
            att man på alla sätt upprätthåller tilltron till skattesystemets
            rättvisa, och det gör man bäst genom att förstärka åtgärderna
            mot skattebrott.
          </note>
          <note>
            Riksdagen kommer senare i vår att behandla en socialdemokratisk
            partimotion, där vi kräver en förstärkning av resurserna till
            polisen, kronofogdemyndigheterna och åklagarna med sammanlagt
            50 milj.kr. utöver vad regeringen har föreslagit. I den här reservationen
            pekar vi på behovet av åtgärder för att råda bot på de brister
            som finns hos skattemyndigheterna. Behovet av exempelvis utbildning
            är stort. Vidare skulle vi gärna se att en särskild myndighet,
            exempelvis riksskatteverket, fick ett övergripande ansvar för
            att samordna skattemyndigheternas, tullverkets och kronofogdemyndigheternas
            ansträngningar att angripa den ekonomiska brottsligheten.
          </note>
          <note>
            Våra ytterst blygsamma krav avvisas av utskottsmajoriteten. Motivet
            för denna avvisning anges vara det statsfinansiella läget. Det
            kan väl inte vara bärande skäl, ty erfarenheterna visar att förstärkningar
            i olika former, som skapar möjligheter till ökad och framför allt
            effektiv kontroll, på sikt kommer att ge betydande ökningar av
            statens inkomster. Åtgärderna kostar mer än de genererar i inledningsskedet
            men kommer väl att betala sig inom några få år. Det här är således
            enligt vårt förmenande en mycket bra investering inför framtiden.
          </note>
          <note>
            Avslutningsvis vill jag säga att det säkerligen känns föga stimulerande
            för dem som arbetar med att bekämpa den ekonomiska brottsligheten
            när regeringen hos skattemyndigheten minskar en redan otillräcklig
            resurs för att komma i nivå med andra myndigheters möjligheter
            att utreda brott.
          </note>
          <note>
            Fru talman! Med det sagda yrkar jag bifall till reservation nr
            1 som är fogad vid detta betänkande.
          </note>
          <note type="speaker">
            Anf. 127 IAN WACHTMEISTER (nyd):
          </note>
          <note>
            Fru talman! Jag skulle vilja tala om skatten och betydelsen av
            att den visas.
          </note>
          <note>
            Rent allmänt sett gäller det att veta vad man gör, att känna
            till fakta och att se till att folk inte blir förda bakom ljuset
            av sina valda ombud. Det svenska folket betalar mer skatt än något
            annat folk. Då måste det ju också vara väligt intresserat av att
            dessutom känna till hur, var, när och varför alla dessa pengar
            används.
          </note>
          <note>
            Anställda skall givetvis veta vad de själva kostar ur arbetsgivarens
            synpunkt. I stället har facken försökt förbjuda arbetsgivarna
            att informera om löneskatt och arbetsgivaravgifter. Sådant skall
            så att säga smygas i väg. Konsumenterna blir bara, om de är väldigt
            uppmärksamma, upplysta om själva momsen, men de vet ingenting
            om de särskilda varuskatterna -- om bensinskatt, tobaksskatt,
            spritskatt, maltskatt, energiskatt, reklamskatt, fordonsskatt,
            kilometerskatt osv.
          </note>
          <note>
            Konsumenterna säger t.ex., för att här använda ett djärvt ord
            i sammanhanget: Oj, vad brännvinet har blivit dyrt! -- Och då
            tror de verkligen att brännvinet har blivit dyrt, men så är det
            inte, utan det är skatten som har höjts.
          </note>
          <note>
            Jag tycker att i ett högskattesamhälle där man har ambitionen
            att sänka skatten skall man verkligen också tala om för alla hur
            hög den är, var den ligger osv. Sedan kan folk själva avgöra om
            man skall tycka att skattenivåerna är lämpliga.
          </note>
          <note>
            ''Därav skatt'' vore en ärlig information till konsumenterna.
            ''Därav skatt'' vore också ett mycket bra tillägg vid utbetalning
            av lön. Det finns, som ni vet, när det gäller löneutbetalandet
            två sorters skatter: dels den som dras på löneutbetalningsdagen
            och som det lämnas information om, dels den som företagen får
            betala.
          </note>
          <note>
            Det här är givetvis obehagligt för högskattesamhällets tillskyndare.
            Man vill nämligen uppenbarligen smyga med skatten för medborgarna.
            Av de sammanlagt litet drygt 800
          </note>
          <note>
            miljarder kronor -- 800 000 miljoner -- som svenska folket på
            ett eller annat sätt betalar in i skatt är 290
          </note>
          <note>
            miljarder -- alltså 290 000 miljoner -- synliga. Det andra är
            icke synligt, utan finns bara inbakat i andra siffror.
          </note>
          <note>
            Fru talman! Det är ofta skumt när man inte ser. Jag vill därför
            yrka bifall till reservation 3 vid mom. 10
          </note>
          <note>
            i skatteutskottets betänkande nr 16.
          </note>
          <note type="speaker">
            Anf. 128 TALMANNEN:
          </note>
          <note>
            Som information till kammarens ledamöter vill jag meddela att
            om voteringarna inte har påbörjats kl.
          </note>
          <note>
            17.50, blir det inte några voteringar i dag, utan de uppskjuts
            till nästa vecka.
          </note>
          <note type="speaker">
            Anf. 129 LARS BÄCKSTRÖM (v):
          </note>
          <note>
            Fru talman! Jag kommer kanske att ta i anspråk något mer än mina
            sex minuter, men å andra sidan skall jag korta ned mitt anförande
            om tullverket, så det kommer att jämna ut sig i det stora hela.
          </note>
          <note>
            I detta betänkande behandlas anslag till skatteförvaltningen.
            Det är inte många som tycker att det är roligt att betala skatt.
            Men det blir å andra sidan ännu bistrare om man sänker skatterna
            så att den generella välfärdspolitiken ersätts med den starkes
            trygghet.
          </note>
          <note>
            Det blir ännu mindre roligt att betala skatt om man får en känsla
            av att vissa slipper undan från det som andra måste betala. Därför
            måste alla skattesystem kombineras med en effektiv kontroll. Fru
            talman!
          </note>
          <note>
            Skatt utan kontroll är kollekt. Skatteförvaltningens devis är
            ''rätt skatt på rätt sätt'', dvs. att ingen skattskyldig skall
            betala för mycket eller för litet i skatt.
          </note>
          <note>
            Det är min övertygelse att merparten av de skattskyldiga, vare
            sig det rör individer eller företag, gör rätt för sig. Svenskarna
            är inte ett folk av fifflare. Vi skall därför inte hamna i ett
            överdrivet kontrollsamhälle. Jag kan gärna tänka mig ett slags
            ''taxpayers charter'', som diskuteras i vissa anglosaxiska länder
            -- en traktat som klargör de skattskyldigas rättigheter. I den
            kan t.ex. ingå rätten till en likformig prövning. Men det finns
            problem, och de växer om inte en erforderlig kontroll upprätthålls.
          </note>
          <note>
            Det finns problem på företagssidan. I en doktorsavhandling av
            Agneta Enström, som presenterades i SAF-tidningen nr 38/91, klargörs
            att marknadsmekanismerna sätts ur spel genom skattefusk, och en
            osund konkurrens uppstår.
          </note>
          <note>
            Enström konstaterar att skttefuskande företag har mer än 30 %
            lägre kostnader och kan hålla 25 %
          </note>
          <note>
            lägre priser.
          </note>
          <note>
            Enström menar att för vissa företag har skattefusket blivit det
            främsta konkurrensmedlet.
          </note>
          <note>
            Företagen hamnar i en ond cirkel. Det leder i sin tur till ytterligare
            ökat skatteundandragande.
          </note>
          <note>
            Skatteundandragande leder till att välskötta företag slås ut
            av mindre nogräknade konkurrenter. Fifflet leder till lägre vinster
            för de seriösa företagarna och en höjd kostnadsnivå. Orsaken härtill
            är att seriösa företag tvingas möta konkurrensen med satsningar
            på marknadsföring, vilket leder till kostnadsökningar.
          </note>
          <note>
            Riksåklagaren och rikspolisstyrelsen har i januari i år till
            regeringen överlämnat en utredning angående ekonomisk brottslighet.
            Också i den utredningen är slutsatsen den att den ekonomiska brottsligheten
            är en hämsko på den seriösa näringsverksamheten. Om den ekonomiska
            brottsligheten får mer allmänt fäste riskerar på sikt hela branscher
            att snedvridas konkurrensmässigt.
          </note>
          <note>
            Utredningen understryker också -- tvärtemot vad många tycks tro
            -- att många enskilda drabbas direkt av en ekonomisk brottslighet.
            Leverantörer, långivare och andra som gör stora förluster genom
            brott mot borgenärer kan tvingas inskränka sin verksamhet eller
            t.o.m. gå i konkurs. Även när skadan drabbar staten kommer den
            ytterst att drabba alla medborgare. Som exempel kan nämnas utredningen
            om de 5 000 skalbolag som kronofogdemyndigheterna genomför. Flertalet
            ingår i härvor av ekonomisk brottslighet och är sammanlagt restförda
            för drygt 6 miljarder kronor i skatter och avgifter. Detta drabbar
            alla, inkl.
          </note>
          <note>
            seriösa företagare.
          </note>
          <note>
            Detta har Vänsterpartiet tagit upp i en motion som kommer att
            behandlas i annat sammanhang. I
          </note>
          <note>
            dagens betänkande behandlas ett socialdemokratiskt motionsyrkande
            med likartade ståndpunkter som Vänsterpartiets, och jag yrkar
            bifall till reservation nr 1 från Socialdemokraterna.
          </note>
          <note>
            Det är synd att inte andra partier velat ställa upp på vänstersidans
            krav. Det gäller både regeringen och
          </note>
          <note>
            Ny demokrati. Nu är väl Ny demokratis företrädare i den här debatten
            inte här längre. Han brukar efterlysa ett högt debattdeltagande
            och en hög närvaro i kammaren. Det är intressant att en ledamot
            som brukar efterlysa högt debattdeltagande inte själv är närvarande.
            Jag tycker att det är synd. -- Välkommen, herr
          </note>
          <note>
            Wachtmeister!
          </note>
          <note>
            Det är synd att sådana ledamöter som Ian
          </note>
          <note>
            Wachtmeister och Bert Karlsson inte har stött det här motionsyrkandet.
            De vill ju vara småföretagarnas vänner, och det är faktiskt den
            stora majoriteten av de seriösa småföretagarna som drabbas värst
            av ekonomisk brottslighet --
          </note>
          <note>
            planerade konkurser osv. Här kunde vi gemensamt göra något för
            småföretagarna. Men, tyvärr, man går värdshus förbi.
          </note>
          <note>
            Det är vidare bara att beklaga att inte de borgerliga partierna
            och inte ens Socialdemokraterna ställt upp på vårt yrkande om
            25 milj.kr. ytterligare till skatteförvaltningen. Fru talman!
            Jag vill härmed yrka bifall till vår meningsyttring under mom.
            2.
          </note>
          <note>
            25 miljoner kan tyckas som en liten summa -- gör 25
          </note>
          <note>
            miljoner mer eller mindre någon skillnad? Ja, det skulle säkert
            gå att göra slut på mer medel inom förvaltningen, men det finns
            ett verkligt behov av att vara sparsam med allmänna medel. Det
            finns dock också ett talesätt som säger att snålheten ibland kan
            bedra visheten.
          </note>
          <note>
            Skatteförvaltningen har genom ett hårt effektiviseringsarbete
            förmått att styra sina resurser dit de gör bäst nytta. Resurser
            har flyttats från hushåll till företag, från små företag till
            stora företag, från små undandraganden till väsentliga undandraganden.
            Om jag minns rätt, leder dessutom uppemot var tredje rättelse
            från skattemyndigheten till att skattskyldiga får tillbaka pengar.
            Också detta är viktigt. Det handlar inte bara om att dra in pengar
            utan också om att ge tillbaka pengar till den skattskyldige som
            har betalat in för mycket.
          </note>
          <note>
            Men den gjorda prioriteringen har gjort att resurserna för den
            mer traditionella granskningen tunnats ut. Skatteförvaltningen
            arbetar nu med tämligen -- det är ett understatement -- låga ambitionsnivåer,
            resp. höga beloppsgränser när det gäller kontrollverksamheten.
            Fru talman! Om alla skattskyldiga visste hur de interna reglerna
            inom förvaltningen såg ut, skulle det påverka skattemoralen väsentligt.
          </note>
          <note>
            Den tämligen lågmälda tidningen Svenska
          </note>
          <note>
            Dagbladet hade den 13 februari på nyhetsplats följande rubrik:
            ''Alla deklarationer granskas inte''.
          </note>
          <note>
            Svenska Dagbladet skriver: ''Frågan om alla deklarationer granskas
            är en för skattemyndigheterna känslig punkt.
          </note>
          <note>
            Länsskattechefen i Stockholm Bert Lindberg säger att det officiella
            svaret måste bli att alla granskas.
          </note>
          <note>
            Skattedirektör Lars Ingvar Persson, Kristianstad medger dock
            att detta inte sker.''
          </note>
          <note>
            Tidningen fortsätter: ''Generaldirektör Lennart
          </note>
          <note>
            Nilsson håller delvis med men han tvekar lite i ordvalet mellan
            granskning och kontroll. -- I någon sorts mening tittar man ju
            på dem, men kontroll blir det ju inte av alla.''
          </note>
          <note>
            Dessa citat skulle kunna platsa i TV-program som
          </note>
          <note>
            ''Glashuset'' eller ''Sånt är livet''. Jag vill inte måla i bjärta
            färger, fru talman, för det vore att uppmana till undandragande
            och olikformigheter. Men frågan är om inte statsmakternas sparande
            på skattekontrollen redan gått så långt att snålheten bedragit
            visheten. Tage Pålsson skall försvara utskottets skrivningar i
            detta ärende, och jag förstår att han kommer att fullgöra sitt
            uppdrag. Men det kommer ju dagar efter denna.
          </note>
          <note>
            Min förhoppning i dagens debatt är förvisso inte att vinna voteringen,
            för jag vet hur det kommer att gå.
          </note>
          <note>
            Min förhoppning är att meddebattörer som Tage
          </note>
          <note>
            Pålsson åtminstone efteråt skall börja fundera och sedan diskutera
            med regeringspartierna i utskottet och internt se till att finansdepartementet
            ger skatteförvaltningen rimligare arbetsvillkor.
          </note>
          <note>
            Nästa februari är det kanske inte Svenska
          </note>
          <note>
            Dagbladet som gör en stillsam artikel på inrikessidan, utan då
            är detta kanske en hårdvinklad nyhet i kvällspress och kommersiell
          </note>
          <note>
            TV. Då ångrar man nog på ansvarigt håll att man förlitat sig
            på en allt tunnare kedja av lojala tjänstemän och avslagit Vänsterpartiets
            yrkande i dessa frågor. Men det finns, Tage Pålsson, möjlighet
            att rätta till sina fel, t.ex. redan i kompletteringspropositionen.
            Det är något som jag förväntar mig.
          </note>
          <note type="speaker">
            Anf. 130 TAGE PÅHLSSON (c):
          </note>
          <note>
            Fru talman! Efter detta brandtal av Lars Bäckström är jag faktiskt
            böjd för att göra om mitt manus litet grand. Jag skall dock komma
            tillbaka till honom.
          </note>
          <note>
            Det har kommit på min lott att vara skatteutskottets talesman
            här i kammaren vid behandlingen av skatteutskottets betänkande
            16
          </note>
          <note>
            angående budgetpropositionen i den del som gäller anslag till
            skatteförvaltningen m.m. Jag vill bara i korthet ge några kommentarer
            och motiveringar till utskottets ställningstaganden.
          </note>
          <note>
            Regeringens budgetförslag går ut på att öka anslaget för skatteförvaltningen
            och exekutionsväsendet med ca 220 miljoner, och man förutsätter
            en fortsatt rationalisering av verksamheten, bl.a. genom att anslå
            1 % av resp.
          </note>
          <note>
            anslag till effektivitetshöjande åtgärder inom myndigheterna.
          </note>
          <note>
            Kontrollverksamheten och ett fortsatt genomförande av beslutade
            reformer skall prioriteras. I första hand skall resurser frigöras
            för kontroll genom revision och liknande med inriktning, liksom
            tidigare, på att komma till rätta med väsentliga skatteundandraganden.
          </note>
          <note>
            Utskottet gör den bedömningen, att skatteförvaltningen kommer
            att kunna frigöra betydande resurser efter hand som rutinerna
            sätter sig när det nya skattesystemet kommit i gång.
          </note>
          <note>
            Likaså bör det bli resurser över när man har klarat av tillfälliga,
            mycket insatskrävande reformer av typ övertagande av folkbokföringen,
            det tillfälliga obligatoriska sparandet m.m.
          </note>
          <note>
            I reservationen av Lars Hedfors m.fl. ifrågasätts bl.a. regeringens
            och utskottsmajoritetens ärliga vilja att komma till rätta med
            den ekonomiska brottsligheten. Detta är mycket märkligt, men vi
            får ta det med ett visst överseende -- det finns inte så mycket
            att bedriva opposition emot, och då måste man tydligen ta till
            små skamgrepp. Det ligger ju till så -- vilket reservanterna mycket
            väl känner till -- att kampen mot den ekonomiska brottsligheten
            har en mycket bred uppslutning tvärs över partigränserna, och
            detta genomsyrar även regeringsförslaget och utskottsbehandlingen.
          </note>
          <note>
            Reservanterna vet också mycket väl att riksåklagaren och rikspolisstyrelsen
            har haft i uppdrag att i samråd undersöka vilka åtgärder som bör
            vidtas mot ekonomisk brottslighet, och man har nyligen avlämnat
            en utredning med förslag till åtgärder. Man har också gjort en
            kartläggning av detta komplex. Utredningen behandlas för närvarande
            i justitiedepartementet, och det har inte funnits någon anledning
            till ytterligare markering från utskottets sida. Det kan erkännas
            att där finns utrymme för att ytterligare markera det, men det
            står klart i texten i betänkandet.
          </note>
          <note>
            Med andra ord, fru talman, anser utskottet att de anslag som
            regeringen har föreslagit till riksskatteverket och övriga skattemyndigheter
            är väl avvägda.
          </note>
          <note>
            Beträffande uppgifter från folkbokföringen har
          </note>
          <note>
            Marianne Jönsson och Stina Eliasson i en motion påpekat de problem
            som uppstått för bl.a.
          </note>
          <note>
            hembygdsrörelsen och andra som har anledning att få uppgifter
            ur folkbokföringsregistret. Dessa problem har uppstått efter att
            folkbokföringen överfördes från kyrkan till skattemyndigheterna.
          </note>
          <note>
            Vi är i utskottet medvetna om de värdefulla insatser för lokalhistorisk
            forskning m.m. som utförs av de här organisationerna. Vi inser
            också behovet av att få snabba och korrekta uppgifter ur folkbokföringsregistret
            hos myndigheter och andra organisationer samt hos allmänheten.
            En viktig avnämare är landsarkiven, som vill ha födelselängder.
          </note>
          <note>
            Alla har problem, och inom riksskatteverket är man medveten om
            problemet och är därför i färd med att utarbeta rutiner för sökning
            och uppgiftslämning på ett enkelt sätt ur dessa register.
          </note>
          <note>
            Utskottet har haft kontakt med riksskatteverkets ledning och
            fått signaler om att man, så fort det är praktiskt möjligt, kommer
            att införa rutiner som skall tillgodose allmänhetens och organisationernas
            önskemål, i linje med motionärernas önskemål. Vi avstyrker därför
            motionen.
          </note>
          <note>
            I betänkandet finns ett avsnitt om lägenhetsregister. Den intressanta
            alliansen Bert
          </note>
          <note>
            Karlsson från Ny demokrati och Vidar Andersson från Socialdemokraterna
            har motionerat om ett system med lägenhetsregister, vilket har
            fått viss uppmärksamhet i press m.m. Det skulle läggas till grund
            för folkbokföring på lägenhet i stället för på fastighet. Syftet
            är att komma till rätta med det bidragsfusk som nuvarande system
            inbjuder till, enligt motionärerna.
          </note>
          <note>
            Frågan är i och för sig inte ny, då den diskuterades redan i
            1983 års folkbokföringskommitté. Man insåg i det sammanhanget,
            liksom vi i skatteutskottet gör i dag, att det -- trots det för
            landets finanser vällovliga syftet -- finns uppenbara problem
            med förslaget. De tekniska förutsättningarna finns inte, och integritetsfrågan
            är mycket knepig. I dagens läge finns således ingen anledning
            att tillstyrka motionen -- något som man kan läsa sig till att
            reservanten Peter Kling också inser.
          </note>
          <note>
            Vår entertainer Ian Wachtmeister har i en motion begärt en utredning
            i syfte att skapa ett system för redovisning av skatte- och avgiftsuttag.
            Vi hörde honom plädera för det alldeles nyss, och han ville att
            skattesatsen skulle specificeras på varor, tjänster och löner.
          </note>
          <note>
            Inte heller detta är någon ny fråga, och skatteutskottet har
            behandlat den i flera omgångar.
          </note>
          <note>
            Utskottet har gjort samma bedömning som tidigare år och avvisat
            förslaget, bl.a. med hänsyn till att det innebär ett merarbete
            för företagen. Ett obligatorium skulle vara ett ytterligare uppgiftslämnande
            som småföretagare, butiksägare och andra inte skulle bli glada
            över. Det står ju varje företagare fritt att på egen hand lämna
            de här uppgifterna, och det görs också.
          </note>
          <note>
            Branschorganisationer har tryckt upp etiketter som klistras på
            fakturor och annat just i detta syfte. I dag lämar dessutom de
            flesta moderna kassamaskiner i butikerna uppgift om t.ex. momsen.
          </note>
          <note>
            Det vore helt orimligt om vi i dag, när vi på alla andra områden
            försöker att avreglera och avbyråkratisera samhället och minska
            uppgiftslämnandet från företag m.fl. för statistiska ändamål m.m.,
            skulle införa regler av detta slag.
          </note>
          <note>
            Det skulle innebära en ytterligare pålaga för småföretagarna.
            Jag finner det ganska märkligt att ett parti som går fram med
            bl.a. att man skall förenkla, avbyråkratisera och röja upp i samhället
            föreslår en sådan här åtgärd. Vi finner alltså ingen anledning
            att tillstyrka den motionen.
          </note>
          <note>
            Fru talman! Jag vill yrka bifall till hemställan i skatteutskottets
            betänkande och avslag på de tre reservationerna och den särskilda
            meningsyttringen.
          </note>
          <note type="speaker">
            Anf. 131 BRUNO POROMAA (s) replik:
          </note>
          <note>
            Fru talman! Jag vill något kommentera det som
          </note>
          <note>
            Tage Påhlsson sade om vår reservation. Vi hade en s.k. hearing
            med riksskatteverkets ledning när vi behandlade den här propositionen
            från regeringen, och enligt vad som framkom vid det tillfället
            innebar budgeten en minskning av anslaget till myndigheten med
            ca 50 milj.kr., dvs. en minskning med 1,5 %.
          </note>
          <note>
            Nu försöker man fördela de här resurserna mellan de olika länsskattemyndigheterna,
            och man har då sagt att ingen länsskattemyndighet får förlora
            mer än 5 %. Genom det får Stockholm, som enda länsskattemyndighet,
            en resultatökning med 1,7 %
          </note>
          <note>
            eller 12 milj.kr. Det här innebär att det kommer att ske uppsägningar
            och varsel av ca 200 personer med en ojämn fördelning.
          </note>
          <note>
            Nu måste jag i ärlighetens namn säga att även vi gick in för
            besparingar, men det var besparingar i kombination med andra åtgärder.
            Det var åtgärder som försvårade skatteundandragande. Jag har en
            sammanställning som visar att vi under de nio år som vi hade regeringsansvaret
            kunde anvisa 36
          </note>
          <note>
            olika åtgärder mot skattefusk, skatteflykt och skatteplanering.
            Märk väl att Moderaterna vid varje tillfälle gick emot våra förslag.
            Centern sade nej till 10 av de 36 förslagen, och Folkpartiet sade
            nej till 13 av dem. I ett sådant läge som vi har i dag, med en
            moderatdominerad regering, kommer man inte att aktualisera några
            som helst förslag för att hejda den här utvecklingen.
          </note>
          <note>
            Man känner en stark oro, och mot bakgrund av det har vi också
            i en partimotion sagt att vi i första hand skall prioritera polisen
            och kronofogdemyndigheten med anslag på ungefär 50
          </note>
          <note>
            milj.kr. mer än vad regeringen föreslår, och sedan kommer vi
            så småningom att aktualisera en anslagsökning för skattemyndigheterna,
            då det är nödvändigt att öka resurserna för dem.
          </note>
          <note type="speaker">
            Anf. 132 TAGE PÅHLSSON (c) replik:
          </note>
          <note>
            Fru talman! Bruno Poromaa kommer med en del siffror som jag inte
            direkt kan verifiera.
          </note>
          <note>
            Minskningen på 50 miljoner får stå för honom.
          </note>
          <note>
            Det förenklade skattesystemet kommer att medföra en betydande
            rationalisering i handhavandet av deklarationer och annat, och
            det kommer att märkas, då man får resurser över.
          </note>
          <note>
            Detta ingår i hela paketet. Det gäller alltså att omfördela resurserna
            inom skatteförvaltningen.
          </note>
          <note>
            Apropå Lars Bäckströms brandtal kan jag passa på att nämna att
            det inte är så illa som han får det att låta. Det finns ganska
            goda möjligheter att granska deklarationer även i dag. Jag kan
            dessutom mämna att jag har många års erfarenhet som skattefunktionär,
            som taxeringsnämndsordförande, och jag vet vilka resurser man
            hade förr och hur man arbetade. Det har aldrig varit aktuellt
            att granska varje deklaration, vilket jag hoppas att Lars Bäckström
            inte anser.
          </note>
          <note type="speaker">
            Anf. 133 TALMANNEN:
          </note>
          <note>
            Det finns möjlighet att replikera Lars Bäckström senare.
          </note>
          <note type="speaker">
            Anf. 134 TAGE PÅHLSSON (c) replik:
          </note>
          <note>
            Fru talman! Jag ber om ursäkt.
          </note>
          <note>
            Jag vill återigen peka på att det förenklade skattesystemet och
            de rationaliseringar som kommer att göras i det sammanhanget är
            det som skall vara avgörande i fråga om att skapa mera resurser.
            Utskottet har också den uppfattningen att den ekonomiska brottsligheten
            skall bekämpas.
          </note>
          <note type="speaker">
            Anf. 135 BRUNO POROMAA (s) replik:
          </note>
          <note>
            Fru talman! Det skulle vara intressant att veta om
          </note>
          <note>
            Tage Påhlsson har något konkret att redovisa om sådana här åtgärder,
            i likhet med vad den socialdemokratiska regeringen gjorde för
            att råda bot på skatteundandragande och skattefiffel. Det finns
            vissa utredningar som gör gällande att det är åtskilliga miljarder
            som undanhålls.
          </note>
          <note>
            Jag har personligen upplevt många sådana här olustiga händelser.
            Jag kan exempelvis nämna vad jag hörde på en bensinstation när
            jag hade tankat och stod bakom en åkare som hade handlat mat för
            åtskilliga hundratals kronor. När vederbörande skulle betala frågade
            man i kassan om det skulle skrivas upp som drivmedel. Sådant förkommer,
            och det måste stävjas.
          </note>
          <note>
            I Stockholm har man i dag stora problem med taxirörelsen, restaurangrörelsen
            och byggverksamhet osv., så det är mycket angeläget att ni nu,
            när ni har det politiska ansvaret i det här landet, vidtar åtgärder
            för att stävja detta. Moralen i samhället kommer att raseras om
            ni inte gör någonting åt det.
          </note>
          <note type="speaker">
            Anf. 136 TAGE PÅHLSSON (c) replik:
          </note>
          <note>
            Fru talman! Bruno Poromaa kanske inte lyssnade förut, men jag
            sade att den utredning som riksåklagaren och rikspolisstyrelsen
            har stått för just nu ligger hos justitiedepartementet, och det
            kommer att hända saker med anledning av den.
          </note>
          <note>
            Jag måste bara fråga hur mycket den här regeringen skulle ha
            kunnat göra åt det våldsamma skatteundandragandet -- jag är medveten
            om att det sker -- under de fem månader som den har suttit. Vilka
            har suttit i regeringsställning tidigare?
          </note>
          <note>
            Talmannen anmälde att Bruno Poromaa anhållit att till protokollet
            få antecknat att han inte ägde rätt till ytterligare replik.
          </note>
          <note type="speaker">
            Anf. 137 LARS BÄCKSTRÖM (v) replik:
          </note>
          <note>
            Fru talman! Tage Pålsson säger att det finns en bred uppslutning
            här i kammaren om att bekämpa ekonomisk brottslighet -- det tror
            jag alldeles säkert. Jag tror att det egentligen finns en mycket
            bred majoritet för det. I all synnerhet tror jag att jag och Tage
            Pålsson är ense om det. Men Tage
          </note>
          <note>
            Pålsson sitter ju på en regeringsmajoritet, och jag tror inte
            att den breda enigheten sträcker sig så att säga ända ut till
            alla kanter. Det är väl det som är problemet med den här regeringen.
            Om jag minns rätt hade moderaterna 36 gånger gått emot åtgärder
            mot skatteundandragande enligt de siffror som redovisades. Det
            är där problemet ligger med den regering vi har just nu.
          </note>
          <note>
            Det är riktigt, som Tage Pålsson säger, att vi inte skall överdriva.
            Jag sade i mitt anförande att vi inte skall hamna i ett överdrivet
            kontrollsamhälle. Litet sifferexercis: Skillnaden mellan vad riksskatteverket
            begär och vad regeringen anvisar är ungefär 90 miljoner, när det
            gäller skatteförvaltningen 70 miljoner -- det finns olika sätt
            att räkna. Vi har anvisat 25 miljoner. Inte ens vi går dem alltså
            fullt ut till mötes. Men det är en miniminivå.
          </note>
          <note>
            Om det vore så, Tage Pålsson, att kontrollverksamheten under
            förra året hade gått ned med 20 %, om det vore så att man hade
            en beloppsgräns på 10 000 kr. och inte brydde sig om det som understeg
            det beloppet, skulle Tage
          </note>
          <note>
            Pålsson då anse att man skall dra ned kontrollverksamheten genom
            att minska antalet handläggare med 200, som Poromaa sade -- i
            handlingarna skriver riksskatteverket att 150
          </note>
          <note>
            handläggare försvinner. Skulle Tage Pålsson vilja minska en kontrollverksamhet
            som redan under föregående år har minskat med 20 %?
          </note>
          <note>
            Nu säger inte jag att det är så, men tänk om det vore så! Och
            tänk om det är så! Kan man då dra ned på verksamheten och kontrollnivån
            ytterligare? Jag undrar vad Tage Pålsson anser om det. Det är
            det här som är det viktiga. Därför måste vi anslå de här
          </note>
          <note>
            25 miljonerna.
          </note>
          <note>
            Det finns ett ytterligare skäl: Tidigare föreslog vi från skatteutskottet
            i samband med kompletteringspropositionen 25 miljoner till
          </note>
          <note>
            Stockholm. Sedan drar man tillbaka det extra anslaget och säger
            att Stockholm skall lösa det här genom att ta från andra förvaltningar,
            alltså fylla hål med hål. Det går ju inte. Det är, som Bruno
          </note>
          <note>
            Poromaa här redogjorde för -- jag behöver inte upprepa det --
            redan så ansträngt. 25 miljoner är den miniminivå som behövs för
            att upprätthålla en godtagbar nivå och inte ytterligare dra ned
            på den redan neddragna kontrollverksamheten.
          </note>
          <note type="speaker">
            Anf. 138 TAGE PÅHLSSON (c) replik:
          </note>
          <note>
            Fru talman! Det är ganska allvarligt att påstå att inte hela
            utskottet har ett seriöst intresse att t.ex.
          </note>
          <note>
            bekämpa den ekonomiska brottsligheten, Lars
          </note>
          <note>
            Bäckström. Det råder full enighet om vad som i det fallet sägs
            i betänkandet -- det finns ingen som helst avvikelse. Att det
            har förekommit enstaka avvikelser vid avgörandet av andra ärenden
            vill jag inte kommentera här.
          </note>
          <note>
            Det är en väldig sifferexercis som Bäckström ägnar sig åt. Först
            och främst har vi ett ekonomiskfinansiellt läge som gör att man
            måste hålla igen på alla områden -- det vet ju Lars Bäckström
            också.
          </note>
          <note>
            Det innefattar även det här området. Här finns det, som jag har
            sagt förut, enligt vår bedömning en klar potential för rationalisering
            inom skatteväsendet, för omfördelning av resurser inom riksskatteverket.
            Dessutom är det så, om man nu skall behöva påpeka det, att detta
            är ett förslagsanslag.
          </note>
          <note type="speaker">
            Anf. 139 LARS BÄCKSTRÖM (v) replik:
          </note>
          <note>
            Fru talman! Tage Påhlsson talar om det statsfinansiella läget.
            Det är ansträngt -- det kan vara riktigt. Men nya handläggare
            inom skatteförvaltningen innebär ju ingen nettokostnad för staten.
            Tvärtom -- handläggarna går garanterat med vinst, Tage Påhlsson;
            det vet ju ni också. Tage
          </note>
          <note>
            Påhlsson säger ju att han har erfarenhet från skatteförvaltningen.
          </note>
          <note>
            Men Vänsterpartiets krav innebär ingen utökad verksamhet. Vårt
            krav betyder bara att man behöver säga upp färre handläggare än
            med regeringens alternativ. Vi utökar inte verksamheten -- vi
            minskar den något mindre än vad regeringen gör. Även vårt förslag
            innebär ju en neddragning jämfört med vad riksskatteverket anser
            är nödvändigt.
          </note>
          <note>
            Riksskatteverket säger att man med dess eget budgetförslag, som
            innebar att man begärde mellan
          </note>
          <note>
            70 och 90 miljoner mer, drar ned med 150
          </note>
          <note>
            årsarbetskrafter. En av orsakerna är att man redan har lokalkostnader
            för budgetåret 1992/93 med 100
          </note>
          <note>
            milj.kr. mer. Man kan inte rationalisera bort lokaler som man
            redan har hyreskontrakt på -- det är en omöjlighet.
          </note>
          <note>
            Det är riktigt att man med ett enklare skattesystem kan sänka
            kostnaderna på sikt, men just nu finns ju inte de rationaliseringsvinsterna
            -- men det är ändå just nu som ni gör besparingarna! Poängen i
            mitt resonemang är att man på sikt kan spara pengar, men då får
            man först låta verksamheten sätta sig. I
          </note>
          <note>
            år får man en ny organisation och ett nytt skattesystem, man
            tar in folkbokföringen och man flyttar om, samtidigt som man redan
            har dragit ned, och ni vill fortsätta att dra ned ytterligare.
            Det är inte en ansvarsfull politik.
          </note>
          <note>
            Sedan tror jag att intresse finns i hela utskottet, men det råder
            ju inte total enighet -- då hade det inte funnits reservationer.
            Det är det som är den springande punkten. Intresset finns men
            inte handlingen. Och intresse är nog bra, men det är ju ingen
            förlovning att man är intresserad -- det är handlingarna som räknas
            i politiken, inte bara viljan, även om den är en förutsättning
            för handlingarna. Så, Tage Påhlsson, i kompletteringspropositionen
            finns möjlighet att göra bättre ifrån sig.
          </note>
          <note type="speaker">
            Anf. 140 TAGE PÅHLSSON (c) replik:
          </note>
          <note>
            Fru talman! 25 miljoner låter mycket, Lars
          </note>
          <note>
            Bäckström, men det är mindre än en halv procent av hela kakan,
            så det är inga stora förändringar som kan ske med det beloppet.
          </note>
          <note>
            Lars Bäckström nämnde själv folkbokföringen. Jag nämnde tidigare
            det s.k. tvångssparandet, som nu är avklarat. Det är sådant som
            har krävt stora resurser och som nu är borta, i varje fall när
            den nya budgeten kommer att träda i kraft -- det är ju
          </note>
          <note>
            1992/93 års budget. Det får man också hålla i minnet.
          </note>
          <note>
            Jag tror fortfarande att det kommer att lösa sig rätt bra. Lars
            Bäckström har rätt när det gäller lokaler.
          </note>
          <note>
            Jag är faktiskt inte uppdaterad så att jag vet om skattemyndigheterna
            så att säga har lokalöverskott.
          </note>
          <note>
            Det kan i och för sig vara ett problem -- det är jag medveten
            om. Men de rena driftskostnaderna bör man kunna klara med den
            budget som regeringen har föreslagit och som vi har tillstyrkt.
          </note>
          <note>
            Talmannen anmälde att Lars Bäckström anhållit att till protokollet
            få antecknat att han inte ägde rätt till ytterligare replik.
          </note>
          <note type="speaker">
            Anf. 141 BERT KARLSSON (nyd):
          </note>
          <note>
            Fru talman! Man blir fullständigt förvirrad i den här lokalen.
            Här står Bäckström och kritiserar Ny demokrati för att vi inte
            är intresserade av att sätta åt dem som gör svarta affärer. Jag
            är väl en av dem som verkligen har fört fram kritik när det gäller
            både taxi- och restaurangbranschen, där man faktiskt tvingas att
            göra svarta affärer. Och varför?
          </note>
          <note>
            Jo, idiotiska politiska beslut. Det fordras naturligtvis folk
            på skatteförvaltningen -- det inser jag också -- men det är ju
            inte det som är skälet till att det har blivit så här.
          </note>
          <note>
            Man blir fundersam när man vet att representanterna för både
            Centerpartiet och vpk har avstyrkt den motion som jag och Widar
          </note>
          <note>
            Andersson har väckt och som faktiskt handlar om avancerat skattefusk.
            Där är det inte fråga om några futtiga miljoner utan om 4--5 miljarder.
          </note>
          <note>
            Om jag uppfattade det rätt sade herr Bäckström följande: Skatt
            utan kontroll är kollekt. Han propagerade också för att man skulle
            ha kontroll.
          </note>
          <note>
            Jag brukar anföra ett paradexempel som jag tycker är mycket bra.
            Jag vet att det ibland anses fult att angripa någon som inte kan
            gå i svaromål, men i det här fallet behöver han faktiskt inte
            göra det -- han har redan gjort det. Jag tänker på François
          </note>
          <note>
            Bronett. Han har aldrig betalat skatt i Sverige eller någon annanstans,
            och det vet alla myndigheter.
          </note>
          <note>
            Man har i Sverige försökt lösa det problemet sedan
          </note>
          <note>
            1983, har det sagts -- det är alltså i nästan tio år --
          </note>
          <note>
            men har inte lyckats. Det är väldigt underligt; i
          </note>
          <note>
            Norge har man klarat det här, i Danmark och
          </note>
          <note>
            Finland har man också klarat det, men inte i
          </note>
          <note>
            Sverige. Det är häpnadsväckande när man vet att det är 20 000--25
            000 andra som gör på samma sätt som François Bronett.
          </note>
          <note>
            Jag vet inte om lägenhetsregistrering är det enda sättet. Men
            jag och Widar Andersson tog kontakt med skatteförvaltningen i
            Stockholms stad och frågade hur man skall göra för att komma åt
            det här problemet. Det är faktiskt deras förslag. Det här var
            den enda möjligheten att se till att dessa människor betalar skatt.
          </note>
          <note>
            Det är ganska fantastiskt att man kan gå ut till svenska folket
            och säga att det gäller att vara lydig, betala skatt och sköta
            sig, när man låter en grupp människor fungera på det här sättet
            -- så öppet och så fräckt.
          </note>
          <note>
            Man kommer alltså att legalisera skattefusk på det här sättet.
            Jag vet att den här motionen inte kommer att gå igenom. Men jag
            kommer att starta något annat. Som riksdagsman kommer jag att
            lära varenda företagare i Sverige att göra exakt samma sak. Ni
            kommer inte att få in en krona i fortsättningen. Det här kommer
            också att göra mig till miljonär. Jag kommer nämligen att ta betalt
            för den här tjänsten. Det är mycket enkelt.
          </note>
          <note>
            Man har jagat våra tennisspelare så att de måste bo i andra länder.
            Men dessa människor har man struntat totalt i. Jag förstår inte
            hur vpk och
          </note>
          <note>
            Socialdemokraterna kan gå ut och snacka om solidaritet i den
            här frågan och att alla skall ha samma möjligheter. När registreringen
            kom på tal började man genast snacka om ett kontrollsamhälle.
          </note>
          <note>
            Jag vet att jag inte är för detta. Det är riktigt, och
          </note>
          <note>
            Ny demokrati tycker att det är fel med onödig kontroll. I det
            här fallet är det faktiskt inte onödigt.
          </note>
          <note>
            Jag kan inte förstå hur man kan säga till pensionärerna som knappt
            klarar sig i dag att det inte finns några pengar. Jag kan inte
            heller förstå att regeringen så fullständigt kan göra barnbidragsfrågan
            till en så stor fråga. Det gällde kanske mellan en och en halv
            miljard och två miljarder. Man pratade t.o.m. om regeringskris.
          </note>
          <note>
            Men samtidigt blundar man för det enorma skattefusket som sker
            på det här fräcka sättet. Det slår alla rekord.
          </note>
          <note>
            Som sagt skall jag se till att det här blir möjligt för alla.
            När skall man införa möjligheter för svenska arbetare att kunna
            deklarera på heder och samvete utan att någon kan kontrollera
            att det är riktigt. Det är faktiskt så det går till. Hela svenska
            folket skall ha samma möjligheter och inte bara de 20 000--
          </note>
          <note>
            25 000 killarna som har lärt sig systemet.
          </note>
          <note>
            Dessutom handlar det om bidragsfusket som är ganska stort. Man
            tycker att det inte är någonting, men det är faktiskt fruktansvärt.
            Det är en av orsakerna till att vi i dag har en främlingsfientlighet.
          </note>
          <note>
            Man vet att det finns människor som inte ens bor i
          </note>
          <note>
            Sverige som kvitterar ut 30 bidrag på samma lägenhet utan att
            någon kan göra någonting.
          </note>
          <note>
            Jag påstår att det är anmärkningsvärt om man avslår detta förslag,
            vilket man förmodligen gör.
          </note>
          <note>
            Men det händer så mycket konstiga saker i den här kammaren att
            jag inte blir förvånad.
          </note>
          <note>
            Fru talman! Härmed yrkar jag bifall till reservation
          </note>
          <note>
            2 i mom. 9.
          </note>
          <note>
            (Applåder)
          </note>
          <note type="speaker">
            Anf. 142 LARS BÄCKSTRÖM (v):
          </note>
          <note>
            Fru talman! Det händer mycket konstigt i kammaren. Det hände
            konstiga saker även innan
          </note>
          <note>
            Ny demokrati kom hit. I våras var en likartad fråga uppe där
            jag som vänsterpartist -- det heter
          </note>
          <note>
            Vänsterpartiet -- stödde den motion från en moderat riksdagsman
            från Göteborg, Hugo
          </note>
          <note>
            Hegeland, som tog upp det här problemet.
          </note>
          <note>
            Motionären menade att kommunen skulle ha rätt att överklaga folkbokföringsskrivningen.
          </note>
          <note>
            Hugo Hegeland och Vänsterpartiet stod ganska ensamma i den här
            frågan. Skatteutskottets nuvarande ordförande gick t.o.m. upp
            och sade att han var glad att han inte längre var släkt med ledamoten
            Hegeland som hade gjort så här. Det hände i våras. Vi har tagit
            upp problemet, tänkt på det och försökt åtgärda det.
          </note>
          <note>
            Vi kanske kan få en ny stödpatrull för den här idén och få en
            verklig möjlighet att överklaga folkbokföringsskrivningen. Den
            finns inte i praktiken i dag. Däremot vill jag inte gå så långt
            som föregående talare, eftersom jag tror att det kan leda till
            integritetsproblem, men det är en annan sak.
          </note>
          <note>
            Sedan till den mera allmänna frågan om skatteundandragande och
            om det beror på skattetrycket etc. Jag har frågat företrädare
            för
          </note>
          <note>
            OECD om det finns några internationella studier, empiriska eller
            teoretiska, om att det finns ett sådant samband. De svarar nej
            och att det i varje fall inte finns inom OECD:s arkiv. Jag har
            också frågat riksskatteverket om det finns några sådana studier,
            och man svarar där nekande. Däremot är det en spridd tro att det
            är så här, men det är också mest en tro.
          </note>
          <note type="speaker">
            Anf. 143 BERT KARLSSON (nyd):
          </note>
          <note>
            Fru talman! Det är skönt att höra att Vänsterpartiet är på samma
            linje. Jag hoppas naturligtvis att flera partier är det.
          </note>
          <note>
            Jag skulle vilja ställa följande fråga till riksdagen:
          </note>
          <note>
            Ni vet förutsättningarna för François Bronett. Jag tar det exemplet
            eftersom det är så klart. Det här har hållit på i 20 år. Tycker
            ni att det är riktigt att det kan gå till så här? Om inte, vad
            skall vi göra?
          </note>
          <note>
            Kom med andra förslag, men håll inte på i tio år till.
          </note>
          <note>
            Då kommer ni inte att slippa mig i riksdagen. Då kommer jag att
            sitta kvar i tio år till. Jag har sagt att jag skall se till att
            François Bronett blir skattskriven i Sverige eller Frankrike innan
            jag slutar med politik. Så snabba er på, så blir ni av med mig
            tidigare.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 18 mars.)
          </note>
          <note>
            14 § Beslut om uppskjuten ärendebehandling
          </note>
          <note>
            På förslag av talmannen medgav kammaren med ändring av dagens
            tidigare beslut dels att nu slutdebatterade ärenden skulle avgöras
            vid inledningen av nästa arbetsplenum, dels att övriga på föredragningslistan
            återstående ärenden, skatteutskottets betänkande SkU17, försvarsutskottets
            betänkande FöU9, trafikutskottets betänkande TU7, trafikutskottets
            betänkande TU8 och trafikutskottets betänkande
          </note>
          <note>
            TU9, skulle behandlas vid nästa arbetsplenum den
          </note>
          <note>
            18 mars.
          </note>
          <note>
            15 § Meddelande om ändrad partitillhörighet
          </note>
          <note>
            Från Sten Söderberg (nyd) och Lars Andersson
          </note>
          <note>
            (nyd) hade inkommit följande skrivelse:
          </note>
          <note>
            Till riksdagen Vi får härmed meddela att vi utträtt ur Ny Demokrati
            och vi får samtidigt meddela att vi kvarstår i riksdagen. Stockholm
            den
          </note>
          <note>
            11 mars 1992 Sten SöderbergwLars Andersson
          </note>
          <note>
            Skrivelsen lades till handlingarna.
          </note>
          <note>
            16 § Bordläggning
          </note>
          <note>
            Anmäldes och bordlades Motionerna med anledning av prop. 1991/92:85
            Ny Kyrkolag
          </note>
          <note>
            1991/92:K16 av Stina Eliasson (c) 1991/92:K17 av
          </note>
          <note>
            Lars Werner m.fl. (v) 1991/92:K18 av Liisa
          </note>
          <note>
            Rulander (kds) 1991/92:K19 av Göran Åstrand och
          </note>
          <note>
            Bertil Danielsson (m)
          </note>
          <note>
            med anledning av prop. 1991/92:108 Statens roll i den exportfrämjande
            verksamheten vid Sveriges exportråd 1991/92:N26 av Anita Gradin
            m.fl. (s)
          </note>
          <note>
            1991/92:N27 av Bengt Dalström (nyd) 1991/92:N28
          </note>
          <note>
            av Rolf L Nilson (v)
          </note>
          <note>
            17 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 10 mars 1991/92:472 av Bengt Silfverstrand (s)
          </note>
          <note>
            till miljöministern om restaurering av Ringsjön:
          </note>
          <note>
            Riksdagen beslutade 1984 på den dåvarande regeringens förslag
            att förklara Ringsjön i mellersta
          </note>
          <note>
            Skåne som särskilt föroreningskänsligt område.
          </note>
          <note>
            Detta innebär att mera målmedvetna insatser har kunnat vidtas
            för att begränsa utsläppen av bl.a näringsämnen och därmed att
            förhindra en fortsatt igenväxning av sjön. Ett moment återstår
            i det s.k.
          </note>
          <note>
            Ringsjöprojektet -- utfiskning av skräpfisk med trålare. Denna
            för sjöns slutliga räddning avgörande miljöinsats riskerar nu
            att frysa inne bl.a. beroende på förväntad, men utebliven ekonomisk
            insats från naturvårdsverkets sida.
          </note>
          <note>
            Är regeringen beredd att tillskjuta erfoderliga ekonomiska resurser
            för att fullborda det ur miljösynpunkt ytterst värdefulla Ringsjöprojektet?
          </note>
          <note type="speaker">
            1991/92:473 av Pierre Schori (s) till statsministern om FN:
          </note>
          <u who="unknown" xml:id="i-3a285529d6fcf2b3-0">
            <seg>
              s resurser:
            </seg>
          </u>
          <note>
            Förenta nationerna står nu inför sin viktigaste och största utmaning.
            Den nye generalsekreteraren och hans stab har en utomordentligt
            svår uppgift framför sig. Inte minst gäller det att kunna finansiera
            de elva fredsbevarande operationer som världsorganisationens säkerhetsråd
            engagerat sig i.
          </note>
          <note>
            Kostnaderna härför beräknas till 3,7 miljarder dollar under ett
            år. Det vore en tragedi och ett misslyckande om inte de nödvändiga
            resurserna för att stärka freden och rädda människoliv kunde mobiliseras.
            Att det går om man vill, visar mobiliseringen kring Gulfkriget.
            Detta kostade 1,7
          </note>
          <note>
            miljarder dollar per dag. Det är därför angeläget att utnyttja
            varje tillfälle att stärka FN:s ekonomiska bas och att stödja
            generalsekreteraren i hans ansträngningar. Det gäller också att
            på olika sätt söka påverka de länder som häftar i skuld till
          </note>
          <note>
            FN. USA har som störste gäldenär ett särskilt ansvar.
          </note>
          <note>
            Tog statsministern upp frågan om FN:s resurser och
          </note>
          <note>
            USA:s uteblivna betalningar under samtalen med presidenten Bush?
            18 § Kammaren åtskildes kl.
          </note>
          <note>
            17.56.
          </note>
          <note>
            Förhandlingarna leddes av talmannen från sammanträdets början
            t.o.m. 2 § Anf. 18 (delvis), av förste vice talmannen därefter
            t.o.m. Anf. 46
          </note>
          <note>
            (delvis), av tredje vice talmannen därefter t.o.m. 7
          </note>
          <note>
            § Anf. 73 (delvis), av förste vice talmannen därefter t.o.m.
            Anf. 119 (delvis) och av talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
