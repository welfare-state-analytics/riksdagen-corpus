<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199192</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199192</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199192--14</head>
          <docDate when="1991-10-22">1991-10-22</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollen för den 15 och 16 oktober.
          </note>
          <note>
            2 § Svar på fråga 1991/92:9 om Cambodja
          </note>
          <note>
            Anf. 1 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Hans Göran Franck har frågat mig när regeringen
            är beredd att upprätta diplomatiska förbindelser med Cambodja
            och om något utvecklingsbistånd förbereds till Cambodja för kommande
            budgetår.
          </note>
          <note>
            Fredsprocessen i Cambodja har genom den senaste tidens utveckling
            nått ett skede där man får hoppas att en slutgiltig lösning på
            det mångåriga kriget äntligen är på väg. Det är mycket tack vare
            samtliga parters ökade kompromissvilja som förutsättningarna för
            fred har förbättrats på senare tid.
          </note>
          <note>
            Pariskonferensen är sammankallad till ett möte i morgon den 23
            oktober då vi hoppas att fredsavtalet skall kunna undertecknas.
            Enligt planerna skall därefter den nya statsledningen,
          </note>
          <note>
            SNC, installeras i Phnom Penh i mitten av november. Allmänna
            val är planerade att hållas i början av år 1993.
          </note>
          <note>
            Som Hans Göran Franck konstaterar har krigsförstörelsen varit
            förödande för landet, och biståndsbehoven är självfallet mycket
            stora. Den förra regeringen avsatte under det förra budgetåret
            ca 37 milj.kr. i humanitärt bistånd för Cambodja.
          </note>
          <note>
            Den nya regeringen kommer givetvis att ta sitt ansvar när det
            gäller att bidra till uppbyggnaden av detta krigshäjade land.
            Regeringen är också beredd att delta i en internationell biståndsinsats
            efter det att en slutlig fredsöverenskommelse har träffats i
          </note>
          <note>
            Cambodja. Vi kommer också internationellt att verka för att biståndet
            till Cambodja ökar.
          </note>
          <note>
            I vad gäller frågan om diplomatiska förbindelser vill jag säga
            att vi självfallet avser att återupprätta våra diplomatiska relationer
            med Cambodja. När det gäller formerna för detta och tidpunkten
            förs diskussioner inom kanslihuset för att finna den mest lämpliga
            lösningen. En svensk delegation under ledning av SIDAs generaldirektör
            befinner sig för närvarande i Phnom Penh för att bl.a.
          </note>
          <note>
            informera sig om landets biståndsbehov.
          </note>
          <note type="speaker">
            Anf. 2 HANS GÖRAN FRANCK (s):
          </note>
          <note>
            Herr talman! Först får jag hälsa Margareta af
          </note>
          <note>
            Ugglas välkommen som utrikesminister. Jag hoppas på ett fruktbart
            samarbete men också på granskning och opposition, som det skall
            vara.
          </note>
          <note>
            Nu tackar jag också utrikesministern för det här svaret. Av allt
            att döma kommer det att ingås ett fredsavtal som gäller Cambodja.
            Cambodja hör till de mest krigshärjade och underutvecklade länderna
            i världen, men det är också ett land som har rika tillgångar och
            en, skulle jag vilja säga, unik kulturskatt.
          </note>
          <note>
            Nu öppnar det sig möjligheter för Sverige att snabbt upprätta
            diplomatiska förbindelser med
          </note>
          <note>
            Cambodja. Sverige bör kunna etablera värdefulla ekonomiska och
            kulturella förbindelser med landet. Andra länder har länge legat
            i startgroparna och gjort förberedelser för en normalisering av
            relationerna med Cambodja. Av utrikesministerns svar förstår jag
            att också Sverige har denna beredskap. För svensk del hoppas jag
            att alla frågor som rör upprättandet av en ambassad i Phnom
          </note>
          <note>
            Penh skall lösas snabbt. Sverige har en goodwill hos det cambodjanska
            folket, vilket jag själv har kunnat konstatera vid besök. Det
            svenska solidaritetsstödet till cambodjanska folket under
          </note>
          <note>
            USAs interventionskrig, liksom de humanitära insatserna under
            det 13 år långa inbördeskriget, har bidragit till detta.
          </note>
          <note>
            Den långa internationella isoleringen av Cambodja har varit mycket
            allvarlig. Biståndsbehovet är mycket stort. Biståndet bör inte
            understiga det utvecklingsbistånd som kan komma i fråga för andra
            länder i regionen. Jag undrar om utrikesministern delar uppfattningen
            att vi skall ha ett utvecklingsbistånd. Jag är inte riktigt säker
            när det gäller den punkten i svaret. Sverige bör också bidra till
            genomförandet av FNs fredsplan, som kräver mycket stora insatser.
          </note>
          <note>
            Anf. 3 utrikesminister MARGARETHA pAFs
          </note>
          <note type="speaker">
            UGGLAS (m):
          </note>
          <note>
            Herr talman! Hans Göran Franck kommer att se till att jag får
            uppträda ofta i den här kammaren.
          </note>
          <note>
            Jag har redan hunnit konstatera att det blir så, och det tackar
            jag naturligtvis för.
          </note>
          <note>
            Självfallet blir det första steget fortsatt humanitärt stöd.
            Det andra steget blir en form av hjälp till återuppbyggnaden.
            Då kan vi säga att Sverige i alla fall har en god framförhållning,
            eftersom vi redan har SIDAs generaldirektör på plats.
          </note>
          <note type="speaker">
            Anf. 4 HANS GÖRAN FRANCK (s):
          </note>
          <note>
            Herr talman! Jag menar att vi redan under kommande budgetår skall
            förbereda ett utvecklingsbistånd. Det borde finnas goda möjigheter
            att göra detta. Under en mycket lång tid har vi inte kunnat ge
            Cambodja ett utvecklingsbistånd, beroende på att vi inte har kunnat
            upprätta diplomatiska förbindelser med
          </note>
          <note>
            Cambodja. Jag räknar med att svårigheterna snabbt skall kunna
            övervinnas. Därför blir min fråga till Margaretha af Ugglas: Är
            avsikten att redan under det kommande budgetåret förbereda ett
            utvecklingsbistånd till Cambodja?
          </note>
          <note>
            Anf. 5 Utrikesminister MARGARETHA pAFs
          </note>
          <note type="speaker">
            UGGLAS (m):
          </note>
          <note>
            Herr talman! Jag tycker att det är alldeles naturligt att detta
            kommer med i övervägandena, men som
          </note>
          <note>
            Hans Göran Franck vet har vi en viss ärendefördelning i utrikesdepartementet.
            Den konkreta frågan bör väl ställas till Alf Svensson, men jag
            kan inte se annat än att det är alldeles naturligt att Cambodja
            och ett återuppbyggnadsbistånd finns med i planerna nästa år.
          </note>
          <note>
            Sedan tycker jag också att vi med tacksamhet och kanske även
            litet stolthet kan notera det internationella samfundets omfattande
            engagemang för att lösa Cambodjas problem. På
          </note>
          <note>
            FN-håll planeras ju en mycket stor insats. Det ansvar som världsorganisationen
            tar på sig är ganska imponerande.
          </note>
          <note type="speaker">
            Anf. 6 HANS GÖRAN FRANCK (s):
          </note>
          <note>
            Herr talman! Jag noterar med tillfredsställelse utrikesministerns
            uttalande beträffande biståndsfrågan. Vi får väl återkomma till
            saken senare. Anledningen att understryka det här är så mycket
            större med tanke på de stora insatser som blir nödvändiga på grund
            av FNs plan för en varaktig fred i Cambodja. Även på denna punkt
            har jag fått den uppfattningen att utrikesministern har en positiv
            inställning till att Sverige på allt sätt skall medverka till
            att den storartade planen genomförs.
          </note>
          <note>
            Det finns risker för återfall i ett land som
          </note>
          <note>
            Cambodja, där det har funnits så många infekterade konflikter.
            Därför är det viktigt att den mycket ambitiösa planen får allt
            tänkbart internationellt stöd.
          </note>
          <note>
            Överläggningen var härmed avslutad.
          </note>
          <note>
            3 § Svar på fråga 1991/92:18 om Sydafrika
          </note>
          <note>
            Anf. 7 Utrikesminister MARGARETA AF
          </note>
          <note type="speaker">
            UGGLAS (m):
          </note>
          <note>
            Herr talman! Hans Göran Franck har frågat mig om regeringen är
            beredd att upprätthålla de svenska sanktionerna till dess en demokratisk
            och icke-rasistisk utveckling säkrats.
          </note>
          <note>
            Sverige har vid flera tillfällen välkomnat den utveckling i Sydafrika
            som ägt rum sedan februari
          </note>
          <note>
            1990, som bl.a. lett till att apartheids s.k.
          </note>
          <note>
            grundpelare avskaffats. Dock kvarstår den konstitution som förvägrar
            befolkningsmajoriteten rösträtt. Nu återstår således införandet
            av demokrati med allmän och lika rösträtt.
          </note>
          <note>
            Förhandlingar om en ny, demokratisk författning för Sydafrika
            har ännu inte börjat med rycker allt närmare.
          </note>
          <note>
            Det är en historisk process som inletts i Sydafrika.
          </note>
          <note>
            Men det finns många stötestenar på vägen mot en förändring --
            våldet i landet, som bara de senaste 12
          </note>
          <note>
            månaderna krävt över 2 000 döda i de svarta förstäderna till
            Johannesburg, kan naturligtvis ännu äventyra hela förändringsprocessen.
          </note>
          <note>
            Samtidigt är det mycket betydelsefullt att det nationella fredsavtal
            som undertecknades av bl.a.
          </note>
          <note>
            regeringen, ANC och Inkatha den 14 september fick så bred uppslutning.
            Vi uppmanar alla parter att nu leva upp till avtalets anda och
            bokstav.
          </note>
          <note>
            Sveriges långvariga stöd till kampen mot apartheid kommer att
            fortsätta. Ett viktigt led i det arbetet är våra sanktioner. Det
            är den faktiska utvecklingen i
          </note>
          <note>
            Sydafrika som avgör om och när det blir möjligt för
          </note>
          <note>
            Sverige att upphäva sanktionerna. Beslut härom måste grundas
            på en samlad bedömning av det politiska läget i Sydafrika. Det
            måste finnas klara belägg för djupgående och oåterkalleliga förändringar
            i Sydafrika. Öppnandet av en allpartikonferens om Sydafrikas framtid
            eller bildandet av en interimsregering är exempel på förändringar
            som kan betraktas som avgörande för den fortsatta utvecklingen.
          </note>
          <note>
            Omvandlingen av Sydafrika utgör en dynamisk och i sina huvuddrag
            löftesrik process. Det är min förhoppning att utvecklingen i demokratisk
            riktning i Sydafrika snart skall leda till att Sveriges sanktioner
            kan upphävas. Men det är i dag inte möjligt att säga när detta
            kan ske, och det är därför svårt att lägga fast en bestämd tidsplan
            för avskaffandet av de svenska ekonomiska sanktionerna. Det förefaller
            i stället mer ändamålsenligt att ta fasta på det dynamiska elementet
            i processen. Vi har hög beredskap att vidta sådana åtgärder och
            steg som utvecklingen i
          </note>
          <note>
            Sydafrika kan komma att motivera.
          </note>
          <note type="speaker">
            Anf. 8 HANS GÖRAN FRANCK (s):
          </note>
          <note>
            Herr talman! Jag tackar för svaret. Det finns en formulering
            i det här svaret som jag särskilt vill understryka, och som jag
            tycker är mycket välfunnen och bra, nämligen att ''det måste finnas
            klara belägg för djupgående och oåterkalleliga förändringar i
            Sydafrika'' -- alltså innan vi kan ändra på sanktionspolitiken.
            Det är en korrekt och värdefull bedömning. Jag delar också utrikesministerns
            uppfattning att det har gjorts framsteg i Sydafrika. Det beror
            ju också i stor utsträckning på befrielserörelsens och de demokratiska
            krafternas insatser.
          </note>
          <note>
            De ekonomiska sanktionerna har haft stor betydelse, och de har
            inneburit att volymen när det gäller den Sydafrikanska ekonomin
            har minskat med 25--35 %.
          </note>
          <note>
            Jag delar också uppfattningen att det är mycket oroande rapporter
            som kommer från Sydafrika.
          </note>
          <note>
            Något som gör mig mycket bekymrad och som jag särskilt vill markera
            är att Sydafrikas regering och myndigheter, enligt en artikel
            i Svenska Dagbladet, inte bara stödjer organisationer som provocerar
            fram våldet utan även styr våldsaktiviteter genom underrättelsetjänst
            och specialstyrkor inom armé och polis. Detta måste man med skärpa
            fördöma och ta avstånd ifrån. Man måste också se till att detta
            upphör.
          </note>
          <note>
            Jag menar att Margaretha af Ugglas svar står i välgörande kontrast
            till de uttalanden som Carl
          </note>
          <note>
            Bildt gjorde före valet när det gäller avveckling av det svenska
            sanktionerna. Nu har en realistisk bedömning kommit in i bilden.
          </note>
          <note>
            Vi måste alltså kräva att den sydafrikanska regeringen tar krafttag
            för att på allvar stoppa våldet. Våldsverkarna måste också åtalas.
          </note>
          <note>
            Anf. 9 Utrikesminister MARGARETA AF
          </note>
          <note type="speaker">
            UGGLAS (m):
          </note>
          <note>
            Herr talman! Den formulering som Hans Göran
          </note>
          <note>
            Franck tog upp här är en del av en formulering i en
          </note>
          <note>
            FN-resolution. Formuleringen finns också med i något av utrikesutskottets
            uttalanden från i våras.
          </note>
          <note>
            Jag har alltså haft med det här att göra tidigare.
          </note>
          <note>
            Nu tycker jag också, Hans Göran Franck, att vi måste uppfatta
            en del positiva skeenden. En mycket intressant utveckling från
            vår synpunkt är överenskommelsen i Harare mellan samväldesländerna,
            där ANC direkt var konsulterad. Man har där fattat ett beslut
            om ett stegvist upphävande av sanktionerna mot
          </note>
          <note>
            Sydafrika. Den här successiva avvecklingen av sanktionerna ligger
            väl i linje med den resolution i sanktionsfrågan som ANC antog
            på sin kongress i
          </note>
          <note>
            Durban i somras.
          </note>
          <note>
            Det är en väg, som här anvisas. Jag tycker att vi i
          </note>
          <note>
            Sverige har all anledning att studera den och se den som en möjlig
            och framkomlig väg även för oss.
          </note>
          <note type="speaker">
            Anf. 10 HANS GÖRAN FRANCK (s):
          </note>
          <note>
            Herr talman! Också jag hörde med intresse i radion i morse rapporterna
            från samväldeskonferensen i
          </note>
          <note>
            Harare. Det innebär att sanktionerna på det kulturella planet
            upphävs. Men de tunga delarna av sanktionerna kvarstår. Den tyngsta
            frågan när det gäller sanktionerna är sanktionerna beträffande
            vapen som skall gå till krigsmakt och polis i
          </note>
          <note>
            Sydafrika. Jag menar att det finns anledning här att både se
            till möjligheterna att uppmuntra de positiva utvecklingstendenserna
            och samtidigt ha en strikt hållning att inte gå för långt förrän
            vi kan vara säkra, som det står så bra i svaret, på att djupgående
            oåterkalleliga förändringar skett i
          </note>
          <note>
            Sydafrika.
          </note>
          <note>
            Anf. 11 Utrikesminister MARGARETHAp AF
          </note>
          <note type="speaker">
            sUGGLAS (m):
          </note>
          <note>
            Herr talman! Det är viktigt för oss att ta vara på de möjligheter
            som vi har till kontakt och dialog nu.
          </note>
          <note>
            Man befinner sig ändå i en process i Sydafrika där vi också måste
            börja kunna resonera med de demokratiska krafterna på bred front.
            Det är ett av de allra första elementen i överenskommelsen i
          </note>
          <note>
            Harare -- och det stämmer överens med inställningen hos ANC --
            att man här måste få till stånd en utökad kontakt och dialog.
            Det vore intressant att höra om Hans Göran Franck delar denna
            uppfattning.
          </note>
          <note type="speaker">
            Anf. 12 HANS GÖRAN FRANCK (s):
          </note>
          <note>
            Herr talman! På den punkten delar jag helt utrikesministerns
            uppfattning. Jag har själv planerat att besöka Sydafrika. Dess
            värre har jag gång på gång under tidigare tidsskeden blivit vägrad
            att komma till Sydafrika, trots att jag har haft ett uppdrag från
            ekumeniska nämnden att göra en resa med anledning av de politiskt
            förföljdas situation. Jag menar, precis som utrikesministern,
            att vi skall ta vara på de möjligheter som vi nu har till dialog
            och utbyte för att främja utvecklingen.
          </note>
          <note>
            Jag är glad över att det uppnåddes en så pass stor enighet vid
            Hararekonferensen och att ANC
          </note>
          <note>
            stödde den. Det bådar gott, och jag tror att Sverige kan följa
            den linje som antagits.
          </note>
          <note>
            Överläggningen var härmed avslutad.
          </note>
          <note>
            4 § Svar på frågorna 1991/92:40 och 49 om sänkta arbetsgivaravgifter
          </note>
          <note>
            Anf. 13 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Ingrid Hemmingsson har frågat mig dels om jag avser
            att utforma förslaget om sänkt arbetsgivaravgift så att det även
            omfattar Åre,
          </note>
          <note>
            Bräcke och Östersunds kommuner, dels om regeringsförklaringen
            innebär att all privat näringsverksamhet får samma nedsättning
            av arbetsgivaravgiften.
          </note>
          <note>
            Bakgrunden till frågorna är att det i regeringsförklaringen sägs
            att sänkningen av arbetsgivaravgifterna kommer att vidgas till
            att omfatta större delar av Norrlands inland och omfatta fler
            verksamheter än i dag.
          </note>
          <note>
            Frågan om utformningen av nedsättning av socialavgifter -- både
            vad gäller den geografiska omfattningen och vilka ytterligare
            näringsgrenar som skall omfattas -- bereds för närvarande i regeringskansliet.
            Jag är därför inte beredd att kommentera pågående beredningsarbete.
          </note>
          <note type="speaker">
            Anf. 14 INGRID HEMMINGSSON (m):
          </note>
          <note>
            Herr talman! Jag får tacka arbetsmarknadsministern för svaret.
            Det är bra att det pågår en beredning i regeringskansliet i denna
            fråga. Jag har haft frågan uppe flera gånger här i riksdagen tidigare,
            men den har aldrig varit föremål för någon beredning.
          </note>
          <note>
            Jämtlands län är ett inlandslän, som till större delen ligger
            i fjälltrakterna. Men det är inte bara i Bräcke och Östersund,
            som arbetsmarknadsministern sade, utan även i Åre och delar av
            Krokom i stödområde 2, som det inte sker någon nedsättning av
            arbetsgivaravgiften. Det är väldigt bråttom, och jag undrar därför
            om statsrådet ändå inte kan ange någon tidpunkt. Nu står vi inför
            en ny vintersäsong.
          </note>
          <note>
            Vi har en väldigt snedvriden konkurrens mellan kommunerna. I
            Åre, Härjedalen och Krokom t.ex.
          </note>
          <note>
            har man samma slags turism. I Härjedalen har företagen en nedsättning
            med 10 %, medan samma företag inom Åre kommun inte har det. Man
            kan se väldigt många snedvridna konkurrenssituationer.
          </note>
          <note>
            I regeringsdeklarationen sägs att man skall förstärka momssänkningen
            med en sänkning av arbetsgivaravgiften -- det första steget, som
            jag vill kalla nedsättningen till 18 %. Då förutsätter jag att
            sänkningen kommer att gälla större delen av länet.
          </note>
          <note>
            Jag skulle vara tacksam för turistnäringens skull om jag ändå
            kunde få någon tidpunkt angiven.
          </note>
          <note>
            Anf. 15 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag driver det här arbetet på sådant sätt att jag
            räknar med att riksdagen kan fatta beslut före julledigheten.
            Sedan beror det hela på hur förslaget utformas, hur många ytterligare
            näringsgrenar som tas med utöver de som i dag finns med i området
            1 och på hur mycket man utvidgar område till att omfatta område
            2. Gör man i stort sett allt detta, rör det sig om mycket stora
            belopp, vilket innebär att vissa begränsningar måste göras av
            budgetskäl.
          </note>
          <note type="speaker">
            Anf. 16 INGRID HEMMINGSSON (m):
          </note>
          <note>
            Herr talman! Det kan jag mycket väl förstå. Men det finns anledning
            att se över hela landet. Vi har stödområden som går ända ner i
            Dalsland. Man kan inte låta bli att påminna om att det i regeringsdeklarationen
            talas om Norrlands inland och om fjällturismen. Jag hoppas verkligen
            att dessa områden skall bli föremål för denna nedsättning.
          </note>
          <note>
            Det finns ytterligare rättvisa som kanske inte framgår av frågan.
            Det är så otroligt att människor inte tror att detta är sant.
            I lilla Härjedalen har man visserligen nedsättning av arbetsgivaravgiften,
            men i Tänndalen får vissa turistbranscher en nedsättning, andra
            inte, beroende på hur man har kombinerat delarna. Den som har
            liftar med servering får ingen nedsättning. Den som har liftar
            med camping får nedsättning. Också det här är någonting som jag
            hoppas att regeringen nu tar itu med och tittar på.
          </note>
          <note>
            Anf. 17 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag är medveten om problemet. Det som inte fungerar
            riktigt bra bör rättas till.
          </note>
          <note type="speaker">
            Anf. 18 INGRID HEMMINGSSON (m):
          </note>
          <note>
            Herr talman! Det tackar jag för.
          </note>
          <note>
            Överläggningen var härmed avslutad.
          </note>
          <note>
            5 § Svar på frågorna 1991/92:52 och 54 om arbetslösheten bland
            akademiker, m.m.
          </note>
          <note>
            Anf. 19 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Regeringen förbereder för närvarande ett förslag
            till ökade satsningar inom olika områden för att minska arbetslösheten.
            Jag är inte beredd att nu redovisa enskildheter i detta förslag.
            Regeringen kommer inom några veckor att presentera hela det s.k.
            sysselsättningspaketet.
          </note>
          <note type="speaker">
            Anf. 20 OLLE SCHMIDT (fp):
          </note>
          <note>
            Herr talman! Jag ber att få tacka arbetsmarknadsministern för
            svaret. Jag kan däremot inte säga att jag blev speciellt mycket
            klokare av svaret.
          </note>
          <note>
            Jag ställde denna fråga av två skäl: Det första var att arbetslösheten
            bland akademiker har ökat dramatiskt under det senaste året. Akademikerna
            drabbades mycket tidigare av den lågkonjunktur som nu drabbar
            Sverige fullt ut. Det andra skälet var ett enligt mitt tycke egendomligt
            tidningsuttalande av arbetsmarknadsministern i förra veckan.
          </note>
          <note>
            Låt mig beskriva hur situationen ser ut. Man brukar säga att
            ungefär 10 000 akademiker är arbetslösa i dag. Närmare 5 000 får
            dagbidrag via akademikernas arbetslöshetskassa. Varje månad betalas
            det ut 80 milj.kr. med veckoutbetalningar på 23 milj.kr. Det har
            aldrig tidigare varit så svår situation bland akademiker i Sverige.
          </note>
          <note>
            Arkitekterna har en arbetslöshet på 4,8 %. Det är en ökning med
            över 300 %. DIK-förbundet, som organiserar bibliotekarier, museianställda,
            kulturtjänstemän, redovisar närmare 6 %
          </note>
          <note>
            arbetslöshet. För civilingenjörer är ökningen drygt
          </note>
          <note>
            70 %. För lärare är arbetslösheten över 2 % och för universitetslärare
            3 %. Uppräkningen kan fortsätta. De samhälleliga kostnaderna och
            kostnaderna för de enskilda personerna är mycket höga i det här
            fallet.
          </note>
          <note>
            Avslutningsvis skulle jag vilja fråga Börje
          </note>
          <note>
            Hörnlund om han delar den uppfattning som framkommer i regeringsdeklarationen,
            nämligen:
          </note>
          <note>
            ''Den högre utbildningen och forskningen måste uppvärderas. Det
            är en central del i politiken för att återupprätta tillväxt- och
            utvecklingskraften i vårt samhälle.''
          </note>
          <note type="speaker">
            Anf. 21 MARIANNE ANDERSSON (c):
          </note>
          <note>
            Herr talman! Jag ber att få tacka arbetsmarknadsministern för
            svaret. Anledningen till att jag ställde denna fråga är att jag
            vet vilken resurs folkhögskolorna utgör, särskilt när det gäller
            att höja kompetensen hos lågutbildade och studieovana människor.
            Det är trots allt i stor utsträckning just dessa som drabbas av
            arbetslöshet nu.
          </note>
          <note>
            I dagens läge har folkhögskolorna en stor tillströmning av elever,
            medan deras resurser är begränsade genom systemet med elevveckor.
            De har alltså små möjligheter att ställa upp för de arbetslösa
            utan att gå förbi andra som står i kö för en plats. Det kan gälla
            t.ex. människor med läs- och skrivsvårigheter.
          </note>
          <note>
            Folkhögskolorna behöver alltså en extra tilldelning av resurser
            för att kunna göra en bra och välbehövlig insats för de arbetslösa.
            Ofta finns ju folkhögskolorna i glesbygdsområden, där det är ett
            begränsat utbud av utbildningsmöjligheter. Också från den synpunkten
            är det viktigt att ge folkhögskolorna resurser. Därför vill jag
            lyfta fram denna fråga. Jag hoppas att regeringen beaktar detta
            i förberedelserna för det kommande sysselsättningspaketet.
          </note>
          <note>
            Anf. 22 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Först till Olle Schmidt: Självfallet står hela regeringen
            bakom det som står i regeringsförklaringen. Men jag vill konstatera
            att regeringen tillträdde vid ett tillfälle då prognoserna visade
            att andelen personer som är föremål för arbetsmarknadsåtgärder
            eller som är öppet arbetslösa inom kort kan vara ungefär 7--8
            %. Det slår igenom i alla yrkesgrupper. Här har regeringen den
            huvudlinjen att vi vill vidta en serie av åtgärder för att få
            i gång svenskt näringsliv, inte minst småföretagsamheten, för
            de framtida jobben måste i maximal utsträckning klaras på den
            ordinarie arbetsmarknaden. Men regeringen är också enig om att
            man på olika sätt skall använda den här tiden på sådant sätt att
            de arbetslösa ges tillfälle till utbildning eller arbete, för
            att på det sättet minimera det kontanta arbetslöshetsstödet. Men
            möjligheterna är begränsade då arbetslösheten stiger så snabbt
            som den nu gjort och ser ut att göra ytterligare några månader
            framåt. Det gör att allt inte kan lösas på en dag, men inriktningen
            är helt klar: Människor skall inte gå på kontant arbetslöshetsstöd,
            utan tiden skall användas till utbildning och annat fram tills
            den ordinarie arbetsmarknaden så att säga kommer i gång.
          </note>
          <note>
            Till Marianne Andersson vill jag säga att AMS har att bedöma
            om den önskar att upphandla resurser som finns på folkhögskolorna.
            Jag förutsätter att arbetsmarkndsverket använder alla möjligheter
            att nå största möjliga utbildningsutbud.
          </note>
          <note type="speaker">
            Anf. 23 OLLE SCHMIDT (fp):
          </note>
          <note>
            Herr talman! Jag tycker ändå inte att jag fick svar på den fråga
            jag ställde. Jag frågade om Början
          </note>
          <note>
            Hörnlund delar den grundläggande värderingen att högskolekompetensen,
            akademikernas tillgång för att få i gång tillväxten och för att
            skapa möjligheter att stärka svensk konkurrenskraft, är en väldigt
            viktig del i regeringens politik. Uttalandet i förra veckan i
            tidningen tyder enligt mitt tycke på någonting annat.
          </note>
          <note>
            Jag tror att det är oerhört viktigt att man tar till vara den
            kompetens som finns, att man icke slösar med någon människa, vare
            sig hon är lång- eller kortutbildad eller sysslar med något annat.
            Det är nämligen sådant som enligt min uppfattning pågått under
            en lång tid i vårt land. Jag tror att en annan grundläggande fråga
            är att industrin nu på annat sätt måste kunna ta vara på dem som
            har en längre utbildning och se dem som generalister i större
            utsträckning -- amerikanarna kan det.
          </note>
          <note>
            Låt mig berätta en liten personlig erfarenhet. Jag ser dock att
            jag inte hinner, så jag får precisera den senare.
          </note>
          <note type="speaker">
            Anf. 24 MARIANNE ANDERSSON (c):
          </note>
          <note>
            Herr talman! Vi fick här beskedet att AMS skall göra en upphandling
            och använda sig av alla möjligheter. Jag vill då uttrycka min
            förhoppning att AMS inser värdet av folkhögskolorna som utbildningsresurser
            när det gäller de arbetslösa.
          </note>
          <note>
            Både arbetsmarknadsministern och jag kan i det fallet ha en gemensam
            uppgift att visa på just detta värde.
          </note>
          <note>
            Anf. 25 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag skall träffa AMS-chefen redan i afton. Jag kan
            ju passa på att framföra det som
          </note>
          <note>
            Marianne Andersson här har sagt.
          </note>
          <note>
            Till Olle Schmidt vill jag säga att det är klart att man, om
            man vill, kan övertolka en tidningsartikel.
          </note>
          <note>
            Jag har dock gång på gång i denna kammare uttalat -- det går
            bra att gå tillbaka i protokollen från 1976 och fram till i dag
            -- att min linje är att arbetslösa människor i första hand skall
            erbjudas utbildning, praktik eller tillfälliga arbeten inom det
            område som de önskar att vara yrkesverksamma på. Ibland kan man
            emellertid inte klara detta, och då är det bättre att acceptera
            ett erbjudet arbete än att lyfta kontant arbetslöshetsstöd. Det
            håller jag styvt på.
          </note>
          <note type="speaker">
            Anf. 26 OLLE SCHMIDT (fp):
          </note>
          <note>
            Herr talman! Jag tycker att jag nu fick ett svar som inte alls
            var dåligt. Jag delar arbetsmarknadsministerns uppfattning.
          </note>
          <note>
            Det är möjligt att jag som läsare kan ha övertolkat artikeln,
            men jag anser att det är väldigt olyckligt om man försöker skapa
            konflikter mellan olika yrkesgrupper.
          </note>
          <note>
            När akademikerna i början av 70-talet senast var arbetslösa tillhörde
            jag en av dessa. Jag har inte arbetat i skogen, Börje Hörnlund,
            men jag har några gånger arbetat på tegelbruk. När jag då gick
            en kurs fick jag höra av en personaldirektör att det var dåligt
            av mig att inte acceptera de arbeten som jag blev erbjuden. Personaldirektören
            sade: Du kan få ett arbete av mig här vid bandet i morgondag,
            men du säger nej.
          </note>
          <note>
            Jag hade utbildat mig under fyra år och mina studieskulder var
            ganska stora. Jag ville göra någonting än att stå vid bandet och
            ansåg att jag hade lämnat sådant arbete bakom mig. Jag blev mycket
            uppretad över vad denne personaldirektör sade. Det var delvis
            då som det föddes ett samhällsengagemang hos mig som kanske har
            fört mig till denna kammare. Man skall inte ställa grupper mot
            varandra, och det var vad jag ville säga, Börje Hörnlund.
          </note>
          <note>
            Anf. 27 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! I så fall är vi helt överens. Tack.
          </note>
          <note>
            Överläggningen var härmed avslutad.
          </note>
          <note>
            6 § Svar på fråga 1991/92:34 om standardkraven på gruppbostäder
            för åldersdementa
          </note>
          <note>
            Anf. 28 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Sten Svensson har frågat mig när regeringen ämnar
            efterkomma den borgerliga avvikande meningen om standardkraven
            på bostäder för åldersdementa.
          </note>
          <note>
            Förordningen om allmänna förutsättningar för statligt stöd vid
            ny- och ombyggnad av bostäder utfärdades den 26 mars 1991 (SFS
            1001:149).
          </note>
          <note>
            Jämfört med de krav som ställdes i tidigare förordningar och
            föreskrifter avseende bl.a.
          </note>
          <note>
            bostadsstandard innebär den nya förordningen
          </note>
          <note>
            (SFS 1991:149) ett enklare regelsystem. Enligt förordningen får
            en lägenhet, när det gäller särskilda boendeformer för äldre,
            bestå av ett rum och kokskåp, utrymme med toalett och dusch samt
            entréutrymme. Detta gäller under förutsättning att lägenheten
            har en sådan storlek och utformning att den kan användas av en
            rullstolsbunden person och att den lägre standarden i lägenheten
            kompenseras av gemensamma utrymmen för matlagning, måltider och
            samvaro samt av den utrustning som finns där.
          </note>
          <note>
            Vid riksdagens behandling av prop. 1990/91:150
          </note>
          <note>
            (Reviderad finansplan m.m.) uttalades bl.a. att stimulansbidrag
            och bostadslån bör kunna utgå till gruppbostäder för åldersdementa,
            även om det i vissa fall av lämplighetsskäl finns anledning att
            avstå från köksutrustning i varje boendeenhet, samt att regelsystemet
            i detta avseende bör ändras.
          </note>
          <note>
            Den dåvarande regeringen beslöt med anledning härav den 12 september
            1991 om en ändring i den nyss nämnda förordningen (SFS 1286).
            Enligt 3 § i förordningens nya lydelse behöver kravet på köksutrustning
            i bostadslägenheterna inte vara uppfyllt i fråga om gruppbostäder
            för åldersdementa.
          </note>
          <note>
            Härigenom har de krav som ställts av de borgerliga motionärerna
            med avvikande mening, som Sten
          </note>
          <note>
            Svensson åberopar, efterkommits. Jag vill understryka vikten
            av att tillämpningen av regelverket noga följs. Om det vid den
            praktiska tillämpningen visar sig att reglerna bör vara mer flexibla,
            får frågan ytterligare övervägas.
          </note>
          <note type="speaker">
            Anf. 29 STEN SVENSSON (m):
          </note>
          <note>
            Herr talman! Jag ber att få tacka socialministern för svaret.
            Jag tar särskilt fasta på de två avslutande meningarna, som visar
            en mer positiv och offensiv syn än den som kännetecknade den tidigare
            regeringen. När dessa motioner behandlades här i riksdagen var
            socialdemokraterna i bostadsutskottet direkt negativa och ville
            inte medverka till några förändringar, medan socialdemokraterna
            i socialutskottet var betydligt mer positivt inställda, vilket
            framgår av ÄDEL-
          </note>
          <note>
            betänkandet.
          </note>
          <note>
            För min del tror jag att man måste se på fler detaljer, och inte
            bara köksutrustningen. Jag kan som exempel nämna planering av
            entréer och kombinationsmöjligheter vid om- och tillbyggnad när
            det gäller äldre lokaler.
          </note>
          <note>
            För en tid sedan blev jag av en kommunalman underrättad om hur
            det gick till i en fullmäktigeförsamling när man skulle ta ställning
            till ombyggnad av ålderdomshemmet för att möjliggöra tillbyggnad
            av gruppbostäder för åldersdementa. Vederbörande kommunalman sade
            att om denna ändring hade genomförts långt tidigare, hade kommunen
            kunnat spara 1 milj.kr.
          </note>
          <note>
            på det aktuella projektet. Det gör mig litet bekymrad om statliga
            bestämmelser med denna innebörd leder till onödiga kostnader,
            särskilt i dagens samhällsekonomiska läge.
          </note>
          <note>
            Vi borde kunna vara överens om att kommunalmännen bör kunna få
            litet friare händer och att de utifrån lokala förhållanden och
            förutsättningar skall kunna välja de praktiska lösningar som passar
            bäst. Dessutom känner kommunalmännen bättre till de gamla som
            skall vistas på dessa gruppbostäder. Jag tror att kommunalmännen
            kommer att välja sådana lösningar som är av god kvalitet, men
            som kanske är billigare, utan att man för den skull behöver ha
            så detaljerade statliga pekpinnar.
          </note>
          <note>
            Anf. 30 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Det råder inte några delade meningar mellan oss,
            så jag har inget att tillägga.
          </note>
          <note type="speaker">
            Anf. 31 STEN SVENSSON (m):
          </note>
          <note>
            Herr talman! Jag tolkar det då som att socialministern med sitt
            svar menar att om man från regeringens sida upptäcker att det
            inte blir så många gruppbostäder som det vore önskvärt för att
            de gamla skall kunna utplaceras, kan vi förvänta oss att man genast
            går in och korrigerar förhållandena och gör reglerna än mer flexibla.
          </note>
          <note>
            Anf. 32 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Det är rätt tolkat. Tack.
          </note>
          <note>
            Överläggningen var härmed avslutad.
          </note>
          <note>
            7 § Svar på fråga 1991/92:37 om alkohollagstiftningen
          </note>
          <note>
            Anf. 33 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Sten Andersson i Malmö har frågat mig huruvida biträdande
            socialminister Bo
          </note>
          <note>
            Könbergs personliga åsikt att åldersgränsen för alkoholservering
            bör höjas till 20 år är förenlig med regeringens löfte att se
            över onödigt och byråkratiskt krångel i den nuvarande alkohollagstiftningen.
          </note>
          <note>
            Förslag om en höjd åldersgräns för servering av alkoholdrycker
            till 20 år -- dvs. samma åldersgräns som gäller vid inköp i systembutikerna
            -- har under senare år förts fram av bl.a. socialstyrelsen. Frågan
            har också vid flera tillfällen behandlats av riksdagen. Några
            invändningar av det slag som Sten
          </note>
          <note>
            Andersson anför, har knappast framförts mot en sådan enhetlig
            åldersgräns.
          </note>
          <note>
            Däremot ansåg den dåvarande regeringen i den s.k.
          </note>
          <note>
            folkhälsopropositionen (prop. 1990/91:175) att det fanns andra
            skäl mot att höja åldersgränsen för servering av alkohol på restauranger
            och att det därför för närvarande inte borde ske. Åtgärder som
            är inriktade på att de nuvarande reglerna följs borde prövas innan
            restriktionerna skärps. I detta instämde riksdagen.
          </note>
          <note>
            Regeringen skall inom kort tillsätta en alkoholpolitisk kommission.
            Kommissionen kommer självfallet att ha möjlighet att behandla
            även den här frågan. Jag ser inga skäl att föregripa den bedömning
            som kommissionen kan komma att göra.
          </note>
          <note>
            Anf. 34 STEN ANDERSSON i Malmö (m):
          </note>
          <note>
            Herr talman! Jag tackar för svaret. Det är positivt att det som
            man befarade när man hörde Bo
          </note>
          <note>
            Könbergs uppfattning i media inte kommer att inträffa.
          </note>
          <note>
            Det talas i dessa dagar mycket om kineseri. Är det någonting
            som är kineseri, är det Sveriges alkohollagstiftning, särskilt
            den som berör de myndiga svenska medborgare som ännu inte fyllt
            20
          </note>
          <note>
            år. Jag skall inte ta upp tiden med att räkna upp alla rättigheter
            dessa män och kvinnor har på andra områden men inte på just alkoholområdet,
            där de definitivt är diskriminerade.
          </note>
          <note>
            Man har heller aldrig frågat dessa 18--19-åringar om deras uppfattning
            om och inställning till dessa frågor, men vi har ändå fattat besluten
            här i riksdagen.
          </note>
          <note>
            Jag vill avsluta med en fråga till statsrådet: Kan man inom denna
            kommission inte tänka sig att vända på saken och fråga sig om
            vi inte kan upphöra att diskriminera dessa myndiga medborgare
            genom att så fort de blivit myndiga ge dem rätt att -- precis
            som i alla andra sammanhang -- köpa en flaska vin på Systembolaget?
          </note>
          <note>
            Anf. 35 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Jag tycker inte att det nu finns anledning att göra
            någon sådan förändring av regelsystemet.
          </note>
          <note>
            Det finns lagstiftning och regler en lång rad olika åldersgränser
            som tillämpas i olika sammanhang.
          </note>
          <note>
            Dessa åldersgränser har naturligtvis övervägts av dem som har
            utfärdat reglerna, ofta riksdagen eller i andra fall våra myndigheter.
            Det finns inte någon anledning att eftersträva en enhetlig åldersgräns,
            utan det viktiga är att finna den åldersgräns som är lämplig för
            varje sammanhang.
          </note>
          <note>
            Jag menar att det inte är aktuellt att genomföra den förändring
            som Sten Andersson frågar efter. Vi får se vad alkoholkommissionen
            kommer fram till i sina överväganden, men innan den har avslutat
            sitt arbete skall vi inte under några förhållanden genomföra några
            förändringar.
          </note>
          <note>
            Anf. 36 STEN ANDERSSON i Malmö (m):
          </note>
          <note>
            Herr talman! Jag noterar att vi även framöver --
          </note>
          <note>
            åtminstone en tid framöver -- skall behålla den situationen att
            en person som har fyllt 18 år kan bli invald i Sveriges riksdag,
            besluta om Sveriges alkoholpolitik, få lov att gifta sig, skaffa
            barn, ta körkort och göra militärtjänstgöring, men han/hon får
            inte köpa en flaska lättvin på Systembolaget.
          </note>
          <note>
            Det kallar jag, herr talman, för ren och skär diskriminering.
          </note>
          <note>
            Anf. 37 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Det finns mycket som den som kan bli invald i Sveriges
            riksdag inte får göra. Det finns många situationer där man som
            18-åring kan bli särbehandlad, även om man har rätt att rösta
            och rätt att bli invald i Sveriges riksdag. Man får visserligen
            skaffa barn -- det kan man, som bekant, göra även innan man fyller
            18 år -- men man får inte adoptera barn förrän man fyller 25 år.
          </note>
          <note>
            Det är inte ovanligt med andra åldersgränser i andra sammanhang
            än vad som gäller för inval till
          </note>
          <note>
            Sveriges riksdag. Jag tycker inte att det finns någon anledning
            att generellt sett ändra på dessa åldersgränser.
          </note>
          <note>
            Anf. 38 STEN ANDERSSON i Malmö (m):
          </note>
          <note>
            Herr talman! Jag vidhåller trots allt min uppfattning att om
            man är en myndig medborgare, skall man ha samma rättigheter som
            alla andra myndiga medborgare, trots att man inte fyllt 20 år.
          </note>
          <note>
            Anf. 39 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Huvudbekymret i svensk alkoholpolitik är inte åldersgränsen,
            utan att alkoholkonsumtionen alltjämt är för omfattande.
          </note>
          <note>
            I samband med Sveriges inträde i EG kommer vi att ställas inför
            stora och nya problem när det gäller utformningen av alkoholpolitiken.
            När priset inte längre kan användas på samma sätt i en aktiv alkoholpolitik,
            är jag övertygad om att vi måste pröva nya och andra restriktioner.
            Sten Andesson är då välkommen med uppslag, för sådana kommer att
            behövas.
          </note>
          <note>
            Anf. 40 STEN ANDERSSON i Malmö (m):
          </note>
          <note>
            Herr talman! Visserligen har vi kommit litet på sidan av frågan,
            men jag vill i alla fall till sist med anledning av statsrådets
            påståenden säga att vi har de problem med alkohol som vi har i
            Sverige tack vare vår nuvarande lagstiftning.
          </note>
          <note>
            Anf. 41 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Denna övertygelse bygger på okunskap och inte på
            några vetenskapligt belagda rapporter. Det finns ett mycket entydigt
            material som visar att de restriktioner som vi har i Sverige har
            lett till mindre omfattande alkoholkonsumtion och mindre omfattande
            alkoholskador än vad man har i länder med en mer frihetlig alkoholpolitik.
          </note>
          <note>
            Anf. 42 STEN ANDERSSON i Malmö (m):
          </note>
          <note>
            Herr talman! Den 7 november skall statsrådet och jag ha en debatt
            här i kammaren om just svensk alkoholpolitik och den skrytpolitik
            som innebär att man har en siffra som redovisas officiellt, medan
            man har en helt annan totalkonsumtionssiffra, och denna siffra
            skall jag då redovisa vetenskaplig underbyggnad för.
          </note>
          <note>
            Överläggningen var härmed avslutad.
          </note>
          <note>
            8 § Svar på fråga 1991/92:50 om ungdomsbostadsstödet
          </note>
          <note>
            Anf. 43 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Det har fallit på min lott att svara på denna fråga,
            även om den bara delvis berör mitt ansvarsområde.
          </note>
          <note>
            Kent Carlsson har frågat bostadsministern om regeringen avser
            att lägga fram förslag om att ta bort de bostadsstöd som gör det
            lättare för ungdomar med svag ställning på bostadsmarknaden att
            skaffa sig en egen bostad. Frågan har alltså överlämnats till
            mig.
          </note>
          <note>
            Det finns inga planer på att avskaffa ungdomsbostadsbidragen.
            Däremot är det regeringens avsikt att föreslå riksdagen att avskaffa
            det särskilda ungdomsbostadsstödet. Statsrådet
          </note>
          <note>
            Lundgren, som är föredragande på den här punkten, avser att i
            annat sammanhang återkomma till denna fråga.
          </note>
          <note type="speaker">
            Anf. 44 KENT CARLSSON (s):
          </note>
          <note>
            Herr talman! Jag får tacka statsrådet för svaret.
          </note>
          <note>
            Det är ett glädjande besked för de ungefär 30 000
          </note>
          <note>
            ungdomar som har fått ungdomsbostadsbidrag under det senaste
            året. Det är också glädjande att det i den maktkamp som uppenbarligen
            har funnits mellan regeringspartierna är folkpartiet som har gått
            segrande ur striden. Jag tror att de 30 000
          </note>
          <note>
            lågavlönade ungdomarna kommer att tacka folkpartiet för det.
            Jag tror också att det i riksdagen finns en opposition som slåss
            för ungdomars möjligheter att få en bostad.
          </note>
          <note>
            Det som emellertid är litet skrämmande gäller ungdomsbostadsstödet,
            som ändå innebär en ganska liten summa pengar för staten men som
            under den tid som det har utbetalats har bidragit till att man
            har fått fram ungefär 12 000 små och billiga bostäder till unga
            människor, och framför allt till unga människor som inte har kontakter
            eller kapital för att skaffa sig en egen bostad. Genom ett borttagande
            av detta försvårar man framför allt för de tjejer och killar som
            har en svagare ställning på bostadsmarknaden. Det är dessa ungdomar
            som i större utsträckning än andra ungdomar hänvisas till bostadsförmedlingarna.
            Men detta var ett sätt att få fram fler lägenheter som dessa ungdomar
            kunde efterfråga.
          </note>
          <note>
            Jag måste ställa följande fråga till statsrådet. Vad vill regeringen
            göra för att underlätta för ungdomar med svag ställning att få
            en bostad?
          </note>
          <note>
            Anf. 45 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Först kan jag dementera det som Kent
          </note>
          <note>
            Carlsson sade om maktkamp. Det har inte varit några som helst
            problem att övertyga den övriga regeringen på denna punkt.
          </note>
          <note>
            När det gäller åtgärder för ungdomar är huvudproblemet att vi
            i fråga om svensk bostadspolitik och svenskt bostadsbyggande under
            en lång följd av år har byggt för få små lägenheter.
          </note>
          <note>
            Det är denna brist som har drabbat ungdomar och en del andra
            ensamstående personer som skulle nöja sig med en mindre lägenhet.
            Vi har från mitt partis sida, både kommunalt och på riksnivå,
            under en lång följd av år föreslagit att det skall byggas fler
            små lägenheter. Jag tror i själva verket att det är den enda lösningen.
            Ett litet selektivt stöd som i detta fall handlar om några tiotal
            miljoner kronor tror jag inte gör vare sig till eller från när
            man skall lösa ungdomars bostadsproblem.
          </note>
          <note type="speaker">
            Anf. 46 KENT CARLSSON (s):
          </note>
          <note>
            Fru talman! Detta stöd har ändå inneburit att man har fått fram
            ungefär 12 000 lägenheter. Det har lett till att man i många kommuner,
            Kalmar, Linköping,
          </note>
          <note>
            Norrköping, m.fl., har försökt använda enkla metoder för att
            plocka fram sådana lägenheter som annars inte skulle ha kommit
            ungdomarna till del.
          </note>
          <note>
            Detta är ett ganska billigt sätt för staten att få fram så pass
            många lägenheter som är billiga och som passar som förstabostäder
            för ungdomar. Jag tror att det helt enkelt är en dum politik att
            ta bort den stimulans som detta har inneburit för kommunerna.
            Det kommer att innebära att ambitionen när det gäller att skaffa
            fram den här typen av förstagångsbostäder minskar. Vi kan vara
            överens om att man behöver bygga fler smålägenheter, framför allt
            i de stora städerna, men det behöver inte utesluta att man även
            gör insatser för att dammsuga den marknad som ändå finns.
          </note>
          <note>
            Anf. 47 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Kent Carlsson säger att man har fått fram ett antal
            tusen lägenheter. Det vet vi väl i själva verket ingenting om.
            Det enda vi vet är hur många lägenheter som får stöd på detta
            sätt. Och det är riktigt att det handlar om några tusen, och det
            kostar staten några tiotals miljoner. Men jag tror i själva verket
            inte att detta ungdomsbostadsstöd i verkligheten fyller någon
            annan funktion än en mer symbolisk funktion när det gäller att
            lösa ungdomarnas bostadsproblem.
          </note>
          <note>
            Vilka åtgärder som regeringen kommer att vidta som ett komplement
            till den allmänna bostadspolitiken får ansvariga statsråd anledning
            att återkomma till. Det kan jag inte gå närmare in på i dag.
          </note>
          <note type="speaker">
            Anf. 48 KENT CARLSSON (s):
          </note>
          <note>
            Fru talman! Jag har själv rest runt och talat med kommunalpolitiker
            av olika politiska kulörer. Det har varit folkpartister, moderater
            och socialdemokrater. Det här stödet har faktiskt inneburit att
            de har höjt ambitionsnivån. De har aktiverat sina bostadsförmedlingar,
            och de har försökt hitta okonventionella lösningar. Dessa har
            bestått i att förmedla mindre lägenheter men även att plocka fram
            sådant som tidigare inte har stått till bostadsmarknadens förfogande.
            Även en del enkla lösningar har gjorts. Bl.a. har gamla pensionärshem
            som inte används längre och en del andra byggnader tagits till
            vara. Detta har skett med hjälp av detta stöd. Man har alltså
            fått ett tillskott av lägenheter som passar för ungdomar.
          </note>
          <note>
            Det är därför synd att regeringen nu vill ta bort detta stöd.
          </note>
          <note>
            Anf. 49 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Denna fråga får jag och andra statsråd anledning
            att återkomma till. För dagen får Kent
          </note>
          <note>
            Carlsson glädja sig över att ungdomsbostadsbidraget blir kvar.
          </note>
          <note type="speaker">
            Anf. 50 KENT CARLSSON (s):
          </note>
          <note>
            Fru talman! Det är ett mycket glädjande besked, eftersom dessa
            ca 30 000 tjejer och killar har inkomster på högst 70 000 kr.,
            alltså inga höga inkomster. För många av dem hade ett borttagande
            enligt moderat modell inneburit att de antagligen hade fått lämna
            sina lägenheter.
          </note>
          <note>
            När det gäller ungdomsbostadsstödet tror jag att regeringen vidtar
            en felaktig åtgärd när den tänker ta bort detta bidrag. Det kommer
            att drabba framför allt de unga människor i storstadsregionerna
            som har en svag ställning på bostadsmarknaden.
          </note>
          <note>
            Överläggningen var härmed avslutad.
          </note>
          <note>
            9 § Svar på fråga 1991/92:46 om valkretsindelningen i Malmöhus
            län
          </note>
          <note type="speaker">
            Anf. 51 Statsrådet REIDUNN LAURÉN:
          </note>
          <note>
            Fru talman! Knut Wachtmeister har frågat justitieministern om
            hon avser att undersöka möjligheterna till en bred politisk lösning
            för att få en ändring i valkretsindelningen i Malmöhus län i enlighet
            med tidigare utredningsförslag.
          </note>
          <note>
            Arbetet inom regeringen är så fördelat att det är jag som skall
            svara på frågan.
          </note>
          <note>
            Frågan om valkretsindelningen i Malmöhus län har behandlats i
            åtskilliga utredningar, senast av storstadsutredningen. I utredningarna
            har föreslagits bl.a. att länet skall delas upp i en nordlig och
            en sydlig valkrets samt en valkrets för Malmö kommun. Någon slutlig
            politisk enighet har emellertid inte kunnat uppnås kring förslagen,
            och de har därför inte lett till en lagstiftning.
          </note>
          <note>
            I regeringsförklaringen sägs att regeringen skall ta fram ett
            förslag till ändring av valsystemet i syfte att få ett ökat inslag
            av personval till riksdagen. Frågan om personval och valkretsindelningen
            har ett nära samband. Regeringen har ännu inte tagit ställning
            till i vilka former utredningsarbetet skall bedrivas och vilka
            frågor som skall omfattas. Frågan om valkretsindelningen i bl.a.
            Malmöhus län kommer dock säkert upp i detta sammanhang.
          </note>
          <note>
            Det är min förhoppning att det i det sammanhanget skall gå att
            uppnå en bred politisk enighet i denna fråga.
          </note>
          <note type="speaker">
            Anf. 52 KNUT WACHTMEISTER (m):
          </note>
          <note>
            Fru talman! Jag tackar statsrådet för svaret och passar också
            på att önska henne välkommen i ämbetet.
          </note>
          <note>
            Fyrstadskretsen är en anomali. Den var motiverad när den bildades
            för 70 år sedan då levnadsbetingelserna i stad och på landet var
            väsentligt olika. I våra dagar existerar inte dessa skillnader.
            Speciellt upprörande är det att Malmö kommun med ca 180 000 röstberättigade
            inte utgör en egen valkrets.
          </note>
          <note>
            Redan 1974 års valkretsutredning, som jag tillhörde, rekommenderade
            en ändring som innebar att länet skulle indelas i de tre valkretsar
            som det just har redogjorts för.
          </note>
          <note>
            Då ytterligare utredningar ansågs erforderliga tillsattes en
            sådan 1980. Den kom till precis samma resultat, men den väntade
            propositionen lades aldrig fram då man uppenbarligen inte kunde
            uppnå den näst intill totala uppslutning som ansågs behövas. Nu
            senast har även storstadsutredningen behandlat frågan.
          </note>
          <note>
            Jag har under årens lopp ställt frågor i ämnet till de dåvarande
            justitieministrarna Petri, Rainer,
          </note>
          <note>
            Wickbom och Freivalds, och svaren har hela tiden varit att reformen
            borde genomföras om det går att nå en tillfredsställande enighet
            partierna emellan.
          </note>
          <note>
            Det är glädjande att frågan nu tas upp igen i samband med översynen
            av personval. Jag hade inte väntat mig att det i regeringsdeklarationen
            skulle stå att det skulle bli en ändring i Malmöhus län, men det
            är glädjande att detta kommer upp.
          </note>
          <note>
            En naturlig följdfråga till statsrådet är om hon delar min uppfattning
            att den nuvarande indelningen är olämplig och otidsenlig.
          </note>
          <note type="speaker">
            Anf. 53 Statsrådet REIDUNN LAURÉN:
          </note>
          <note>
            Fru talman! Jag vill nu inte uttala mig bestämt på den punkten,
            utan jag vill hänvisa till den utredning som kommer att komma
            till stånd.
          </note>
          <note>
            När det har tillsatts så många utredningar i denna fråga kan
            man undra varför det skulle behövas ytterligare utredningar. Men
            valsystemet utgör ju grunden för vårt demokratiska samhälle, och
            ett beslut om ändringar i valsystemet bör därför fattas i så stor
            enighet som möjligt mellan de politiska partierna.
          </note>
          <note>
            När vi nu avser att ta fram ett förslag om ett ökat inslag av
            personval till riksdagen, där men givetvis bör eftersträva en
            bred politisk enighet, är det naturligt att man samtidigt försöker
            att äntligen nå en politisk enighet även i denna fråga.
          </note>
          <note type="speaker">
            Anf. 54 KNUT WACHTMEISTER (m):
          </note>
          <note>
            Fru talman! Jag har förståelse för att statsrådet som ny i ämbetet
            ännu inte vill ta ställning i frågan. Jag tänkte emellertid med
            några citat hjälpa statsrådet en liten bit på vägen när det gäller
            hur opinionen är i Malmöhus län i denna fråga. I Sydsvenska
          </note>
          <note>
            Dagbladet stod föjande:
          </note>
          <note>
            ''Fyrstadskretsen är en onaturlig valkrets. Det finns varken
            geografisk eller intressemässig samhörighet, och det är rimligt
            att tre valkretsar bildas med Malmö som egen krets.''
          </note>
          <note>
            I Helsingborgs Dagblad stod följande:
          </note>
          <note>
            ''Det finns goda skäl att söka få en ändring.
          </note>
          <note>
            Konstruktionen fyrstadskretsen är och förblir en kvarleva från
            en tid med betydande motsättningar mellan stad och landsbygd.
            Förhållandena har blivit än mer absurda genom att betydande landsbygdsområden
            införlivats med Helsingborg och Landskrona varigenom Höganäs kommun
            blivit avskild från resten av Malmöhuskretsen.''
          </note>
          <note>
            Jag tackar än en gång för svaret och hoppas att den här minidebatten
            i alla fall har medfört att statsrådet har fått en klar uppfattning
            om att vi nere i Malmöhus län anser att denna valkretsindelning
            är olämplig.
          </note>
          <note type="speaker">
            Anf. 55 Statsrådet REIDUNN LAURÉN:
          </note>
          <note>
            Fru talman! Jag tackar Knut Wachtmeister för synpunkterna och
            skall givetvis ha dem i åtanke när frågan kommer upp.
          </note>
          <note type="speaker">
            Anf. 56 KNUT WACHTMEISTER (m):
          </note>
          <note>
            Fru talman! För att få sista ordet skall jag bara än en gång
            be att få tacka.
          </note>
          <note>
            Överläggningen var härmed avslutad.
          </note>
          <note>
            10 § Svar på fråga 1991/92:39 om prisregleringsavgiften på handelsgödsel
            m.m.
          </note>
          <note>
            Anf. 57 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Fru talman! Bengt Rosén har frågat mig om regeringen planerar
            att förändra nivån på prisregleringsavgifterna på handelsgödsel
            och bekämpningsmedel och när detta i så fall kommer att ske.
          </note>
          <note>
            Prisregleringsavgifterna på handelsgödsel och bekämpningsmedel
            används för att delfinansiera regleringsåtgärderna på spannmålsområdet,
            främst kostnaderna för export av det svenska spannmålsöverskottet.
          </note>
          <note>
            Spannmålsskörden i Sverige år 1990 var ovanligt stor och världsmarknadspriserna
            på spannmål samtidigt låga, varför det uppstod ett stort underskott
            i spannmålsregleringen.
          </note>
          <note>
            För att bidra till finansieringen av detta underskott beslutade
            riksdagen hösten 1990 att ställa en räntefri rörlig kredit på
            400 milj.kr. till förfogande för detta ändamål. Våren 1991 höjdes
            krediten med ytterligare 650 milj.kr.
          </note>
          <note>
            Samtidigt som dessa krediter ställdes till förfogande höjdes
            prisregleringsavgifterna på handelsgödsel och bekämpningsmedel,
            först med 30 % och därefter med 20 %. Dessa frågor har för övrigt
            diskuterats livligt här i kammaren.
          </note>
          <note>
            Avgiftshöjningen skulle disponeras för att betala av den utnyttjade
            krediten.
          </note>
          <note>
            Den rörliga krediten amorterades med 555 milj.kr.
          </note>
          <note>
            per den 1 juli 1991 i enlighet med riksdagens beslut om vissa
            livsmedelspolitiska frågor. Detta innebar enligt den dåvarande
            regeringen att prisregleringsavgifterna skulle sänkas med 20 %
          </note>
          <note>
            per den 1 juli 1992 men att den återstående höjningen med 30
            % skulle kvarstå till dess krediten är avbetald.
          </note>
          <note>
            Frågan om avgifternas nivå efter den 1 juli 1992
          </note>
          <note>
            bereds för närvarande i samband med pågående budgetarbete. Någon
            sänkning av avgiften före den
          </note>
          <note>
            1 juli 1992 kommer inte att göras.
          </note>
          <note type="speaker">
            Anf. 58 BENGT ROSÉN (fp):
          </note>
          <note>
            Fru talman! Jag tackar jordbruksministern för svaret.
          </note>
          <note>
            Att jag i min fråga inte berörde den 20-procentiga höjning som
            skedde i våras beror på att den var tidsbegränsad. Den upphör
            den 1 juli 1992.
          </note>
          <note>
            Däremot var den höjning som regeringen gav jordbruksnämnden tillstånd
            att genomföra hösten
          </note>
          <note>
            1990 inte tidsbegränsad. Eftersom flera av partierna som nu ingår
            i regeringen var emot en sådan höjning spekuleras det bland lantbrukare
            om att den nuvarande regeringen kan komma att avskaffa denna.
            Det har, som jag skrev i min fråga, lett fram till att det för
            närvarande inte säljs någon handelsgödsel. Supra i Landskrona
            har fått sluta eller åtminstone kraftigt dra ned på tillverkningen
            eftersom lagren är fyllda, och transportföretagen får inga transporter.
            Om detta fortsätter får man problem med att till våren snabbt
            få ut den handelsgödsel som behövs. Därför är det bra att det
            nu har kommit ett besked från jordbruksministern om att nuvarande
            avgifter ligger kvar, i varje fall till den 1 juli 1992.
          </note>
          <note>
            Eftersom vi har avgifter som ligger på en internationellt hög
            nivå vill jag passa på att fråga hur jordbruksministern ser på
            detta framöver, när vi kommer med i EG. Kommer vi då att ha kvar
            dessa höga avgifter och kompensera vårt jordbruk för merkostnaden,
            eller förutsätter jordbruksministern att vi skall gå över till
            samma bestämmelser som gäller inom EG, dvs. att vi avskaffar eller
            kraftigt reducerar både avgifter och miljöavgifter som betraktas
            som skatt?
          </note>
          <note>
            Anf. 59 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Fru talman! Först vill jag säga att det viktiga besked som, såvitt
            jag förstår, såväl Bengt Rosén som många lantbrukare och andra
            som handlar med gödselmedel är intresserade av gäller när en sänkning
            av regleringsavgiften kommer att ske. Det beskedet är, som jag
            tidigare sagt: Det blir ingen sänkning före den 1 juli. Vad som
            händer efter den
          </note>
          <note>
            1 juli är en fråga som vi håller på att se över inom regeringskansliet.
          </note>
          <note>
            Förhoppningsvis blir det möjligt att i första hand uppfylla kravet
            beträffande de 20 procenten och möjligen också att gå något steg
            till. I ett längre perspektiv är jag av den uppfattningen att
            vi måste harmonisera utvecklingen i Sverige med utvecklingen inom
            EG. Det gäller i varje fall regleringsavgiften. Miljöavgifter
            har införts i vårt land på en rad områden, och dessa har betydelse
            ur miljösynpunkt. Det finns också anledning att avvakta vad man
            gör inom EG och att först därefter göra ytterligare ställningstaganden
            i den frågan.
          </note>
          <note type="speaker">
            Anf. 60 BENGT ROSÉN (fp):
          </note>
          <note>
            Fru talman! Av jordbruksministerns svar här drar jag slutsatsen
            att han är av den uppfattningen att det kan bli förändringar inom
            EG och att man därmed kanske närmar sig den svenska synpunkten
            beträffande den miljöbelastning som jordbruket åstadkommer. Kanske
            tar man då även upp den svenska lösningen med miljöavgifter för
            att minska användningen av handelsgödsel.
          </note>
          <note>
            Huvudsaken är emellertid att svenskt jordbruk får konkurrera
            på lika villkor. Av svaret här drar jag alltså slutsatsen att
            det är jordbruksministerns ambition att så skall ske.
          </note>
          <note>
            Anf. 61 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Fru talman! När det gäller näringspolitik i allmänhet men även
            jordbrukspolitiken är det regeringens strävan att sänka såväl
            kostnadsnivåerna som stödnivåerna. Det är egentligen en fråga
            som vi försöker ta i beaktande också vid beredningen av den här
            frågan.
          </note>
          <note>
            Överläggningen var härmed avslutad.
          </note>
          <note>
            11 § Svar på fråga 1991/92:47 om stöd till betodlare m.fl.
          </note>
          <note>
            Anf. 62 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Fru talman! Lena Öhrsvik har frågat mig om regeringen avser att
            begränsa möjligheten att utnyttja det statliga stödet till sockerbruket
            på
          </note>
          <note>
            Öland på det sätt som föreslagits i överenskommelser som träffats
            mellan
          </note>
          <note>
            Sockerbolaget samt betodlare resp. anställda vid
          </note>
          <note>
            Mörbylånga sockerbruk inför nedläggningen av bruket.
          </note>
          <note>
            Riksdagens beslut om näringspolitiken innebär bl.a. att Sockerbolaget
            bör få göra nödvändiga strukturrationaliseringar. Som ett led
            i denna verksamhet avser bolaget att lägga ned sockerbruken på
            Öland och Gotland efter en övergångsperiod. Det särskilda stödet
            på 24,5
          </note>
          <note>
            milj.kr. per år till ö-bruken skall utgå under övergångsperioden,
            eftersom sockerproduktionen på öarna spelar en viktig roll för
            sysselsättningen.
          </note>
          <note>
            Därefter skall stödet dock upphöra.
          </note>
          <note>
            Stödet till Mörbylånga sockerbruk skall enligt riksdagsbeslutet
            lämnas längst t.o.m. 1992 års sockerkampanj. Sockerbolaget skall
            i samma utsträckning som hittills ersättas för merkostnaderna
            för att driva bruken under övergångsperioden. De medel som frigörs
            efter nedläggningen skall användas för regional utveckling.
          </note>
          <note>
            Den fråga som Lena Öhrsvik ställt gäller statsbudgeten budgetåret
            1992/93, vilken för närvarande är föremål för beredning inom regeringskansliet.
          </note>
          <note>
            Regeringens ställningstaganden beträffande hur stödet skall utgå
            kommer att tas när denna beredning är avslutad.
          </note>
          <note>
            Då Lena Öhrsvik, som framställt frågan, anmält att hon var förhindrad
            att närvara vid sammanträdet medgav talmannen att Bengt Kronblad
            fick delta i överläggningen.
          </note>
          <note type="speaker">
            Anf. 63 BENGT KRONBLAD (s):
          </note>
          <note>
            Fru talman! Tack så mycket för svaret, jordbruksministern. Enligt
            tidningsuppgifter anses den överenskommelse som har träffats mellan
          </note>
          <note>
            Sockerbolaget, de organisationer som de anställda tillhör samt
            Betodlarnas förening bryta mot riksdagens beslut om hur anslagna
            medel för den här delen av bruken, dvs. 12,5 milj.kr., skall användas.
          </note>
          <note>
            Jag skulle därför vilja fråga: Anser jordbruksministern att så
            är fallet?
          </note>
          <note>
            Anf. 64 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Fru talman! Det står naturligtvis Sockerbolaget fritt att träffa
            vilka avtal som helst med de anställda och med jordbrukarna. Det
            som frågan gäller är möjligen det förbehåll som finns i avtalet.
          </note>
          <note>
            Jag utgår från att man hos Sockerbolaget, när man undertecknade
            det avtal som är undertecknat, var medveten om vad som står i
            bl.a. riksdagsbeslutet om den här saken.
          </note>
          <note type="speaker">
            Anf. 65 BENGT KRONBLAD (s):
          </note>
          <note>
            Fru talman! Som jordbruksministern nämnde är avsikten med riksdagens
            beslut att Mörbylånga sockerbruk skall drivas t.o.m. 1992 års
            sockerkampanj. Men så har inte ägarna beslutat.
          </note>
          <note>
            Jag skulle därför vilja ställa följande kompletterande fråga:
          </note>
          <note>
            Hur avser regeringen Bildt, med tanke på både det statliga ägandet
            och det regionalpolitiska perspektivet, att kunna bidra till sysselsättningen
            för dem som i dag berörs av nedläggningen av sockerbruket i Mörbylånga
            -- vilken ju kommer att ske ett år tidigare än beräknat? Det gäller
            såväl de anställda vid bruket som betodlarna, och det här är en
            rent regionalpolitisk fråga.
          </note>
          <note>
            Anf. 66 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Fru talman! Som jag nämner i svaret gäller de pengar som det
            nu är aktuellt att diskutera en del av budgeten för 1992/93. Den
            budgeten är för närvarande under behandling i regeringskansliet.
          </note>
          <note>
            I det sammanhanget måste vi också pröva om de här pengarna skall
            utbetalas till Sockerbolaget eller inte och på vilket sätt de
            skall användas för att stärka sysselsättningen inom området.
          </note>
          <note type="speaker">
            Anf. 67 BENGT KRONBLAD (s):
          </note>
          <note>
            Fru talman! Avses det vara ett initiativ till att man som ägare
            tar ansvar för verksamheten som delägare i Sockerbolaget?
          </note>
          <note>
            Anf. 68 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Fru talman! Bolaget skall sköta sina uppgifter i egenskap av
            det bolag som det är, och vi skall sköta våra uppgifter som ansvariga
            för samhället.
          </note>
          <note type="speaker">
            Anf. 69 BENGT KRONBLAD (s):
          </note>
          <note>
            Fru talman! Jag tolkar jordbruksministerns svar så, att man icke
            avser att ha något särskilt regionalpolitiskt perspektiv vad gäller
            frågan om sydöstra Sverige i det här avseendet.
          </note>
          <note>
            Anf. 70 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Fru talman! Jag tror att den bästa hjälpen när det gäller det
            regionalpolitiska perspektivet är att det här kommer med i den
            normala beredningen.
          </note>
          <note>
            Möjligen kan den processen ha irriterats något av att Sockerbolaget
            litet självsvåldigt har gått ut tidigt i det här sammanhanget.
            Men vi återkommer så småningom till den här saken.
          </note>
          <note type="speaker">
            Anf. 71 BENGT KRONBLAD (s):
          </note>
          <note>
            Fru talman! Det avser vi också att göra. Tack!
          </note>
          <note>
            Överläggningen var härmed avslutad.
          </note>
          <note>
            12 § Svar på fråga 1991/92:44 om biogasproduktionen vid Studsvik
          </note>
          <note>
            Anf. 72 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Fru talman! Rolf L Nilson har ställt en fråga till industriministern
            om försöksanläggningen för förgasning av biobränslen vid Studsvik.
            Arbetet i regeringen är så fördelat att det är jag som skall besvara
            frågan.
          </note>
          <note>
            Riksdagen beslutade våren 1991 (prop.
          </note>
          <note>
            1990/91:184, NU48, rskr. 350) om en omstrukturering av Studsvik
            AB.
          </note>
          <note>
            Omstruktureringen innebär att koncernen har delats upp i tre
            delar i syfte att skapa lämpliga förutsättningar för resp. del.
          </note>
          <note>
            Till den ''kommersiellt utvecklingsbara'' delen av verksamheten
            har bl.a. förts den icke kärntekniska forskningen och utvecklingen.
            Sådan forskning och utveckling har bedrivits inom Studsvik AB
            sedan slutet av 1970-talet. Verksamheten har till stor del finansierats
            av staten genom direkta anslag och --
          </note>
          <note>
            från år 1990 -- genom energiforskningsprogrammet
          </note>
          <note>
            (prop. 1989/90:90, NU40, rskr. 337).
          </note>
          <note>
            Ägarfunktionen för Studsvik AB överfördes den 25
          </note>
          <note>
            april 1991 från industridepartementet till
          </note>
          <note>
            Vattenfall. Det ankommer därför på Vattenfall att besluta om
            framtiden för verksamheten och att genomföra eventuella förhandlingar
            om försäljning av den kommersiellt utvecklingsbara delen av
          </note>
          <note>
            Studsvik AB.
          </note>
          <note>
            Styrelsen för Studsvik AB har nyligen beslutat om vissa strukturförändringar
            inom bolaget. Dessa innebär bl.a. att enheten Energi och Miljö
            -- i vilken förgasningsforskningen ingår -- inte med nuvarande
            förutsättningar skall drivas vidare inom
          </note>
          <note>
            Studsvik AB. Styrelsen har enligt vad jag har erfarit uppdragit
            åt företagsledningen att söka andra intressenter och finansiering
            för att fortsätta hela, eller delar av, verksamheten.
          </note>
          <note>
            Inom Studsvik finns det en unik kompetens bl.a.
          </note>
          <note>
            när det gäller teknisk forskning och utveckling rörande biobränsleanvändning.
            Denna kompetens är värdefull för den pågående omställningen och
            utvecklingen av energisystemet. Nyligen har representanter för
            de tekniska högskolorna visat intresse för medverkan i en eventuell
            framtida energiteknisk utvecklingsverksamhet i Studsvik.
          </note>
          <note>
            Enligt min mening bör regeringen för närvarande inte ingripa
            i det förhandlingsarbete som
          </note>
          <note>
            Vattenfall -- helt i enlighet med riksdagens beslut våren 1991
            -- genomför avseende den framtida verksamheten i Studsvik.
          </note>
          <note type="speaker">
            Anf. 73 ROLF L NILSON (v):
          </note>
          <note>
            Fru talman! Jag vill tacka jordbruksministern för svaret, som
            i huvudsak är en beskrivning av de beslut som har fattats och
            av de spelregler som gäller för verksamheten vid Studsvik och
            för det som litet kryptiskt kallas icke kärntekniskt inriktad
            verksamhet. Det gäller då dem som huvudsakligen sysslar med forskning
            inom biobränsleområdet.
          </note>
          <note>
            När det gäller den här verksamheten har man fått några månader
            på sig -- fram till årsskiftet -- för att söka efter en köpare,
            någon som är beredd att satsa pengar på detta. Man kan säga att
            det här är en värdefull verksamhet, som är av hög internationell
            klass. Den är av intresse när det gäller att forma den svenska
            energipolitiken, dvs. att klara av det mål som bl.a. finns inskrivet
            i trepartiuppgörelsen om energipolitiken och som också har följts
            upp med ett riksdagsbeslut.
          </note>
          <note>
            Den här verksamheten har inte tillräckligt stort marknadsvärde.
            Den uppfyller alltså inte de ägarkrav som staten, riksdagen, har
            ställt på
          </note>
          <note>
            Vattenfall när det gäller dess verksamhet. Jag vill beteckna
            detta som mycket oförnuftigt. Det är fråga om ett stort risktagande
            när man ställer krav på en verksamhet, som Vattenfall gör, å ena
            sidan och man vill ha en annan verksamhet kvar å andra sidan.
            Dessa båda krav kommer att motverka varandra.
          </note>
          <note>
            Jag undrar vad de sista meningarna i jordbruksministerns svar
            egentligen innebär. Det sägs där, vilket kan tolkas som litet
            hoppfullt, att det ''för närvarande'' inte är lämpligt att regeringen
            ingriper. Men hur långt sträcker man sig när det gäller uttrycket
            för närvarande?
          </note>
          <note>
            Anf. 74 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Fru talman! Jag vill gärna nämna att jag i långa stycken har
            samma synpunkter som Rolf L Nilson när det gäller värdet av det
            forsknings- och utvecklingsarbete som bedrivs vid den aktuella
            enheten vid Studsvik. Det är viktigt att detta arbete får fortsätta.
            Egentligen hoppas jag att det leder till att utvecklandet av biobränslen
            kan gå ännu längre och ännu snabbare än som är fallet i dag.
          </note>
          <note>
            Vattenfall genomför trots allt det som man har uppdragit åt Vattenfall
            att göra, och Vattenfall skall ha rimlig tid på sig för det arbete
            som man försöker slutföra. Förhoppningsvis är redan olika grupper
            intresserade av att medverka i ett fortsatt arbete, där man kan
            arbeta vidare med den tekniska forskningen och utvecklingen i
            fråga om biobränslen och där man kan ta vara på den kompetens
            som finns vid Studsvik. Det är min förhoppning att det här skall
            kunna lösas.
          </note>
          <note>
            Jag kan också säga att jag har viss information som tyder på
            att ännu fler av våra universitet och högskolor är intresserade
            av att medverka i det här arbetet.
          </note>
          <note type="speaker">
            Anf. 75 ROLF L NILSON (v):
          </note>
          <note>
            Fru talman! Jag vill erinra jordbruksministern om den syn som
            mitt parti, jordbruksministerns eget parti -- centern -- och miljöpartiet
            i samband med det här beslutet har uttryckt i en gemensam reservation,
            där vi ifrågasätter om det är klokt att lägga över den icke kärntekniska
            forskningsdelen på Vattenfall. Enligt vårt gemensamma förslag
            borde den delen ombildas till ett statligt utvecklingsbolag, direkt
            under industridepartementet.
          </note>
          <note>
            Såvitt jag förstår skulle det inte vara omöjligt för jordbruksministern
            att med sina regeringskolleger ta upp frågan om att erbjuda Vattenfall
            att köpa tillbaka företaget och omforma det till ett statligt
            utvecklingsbolag, som sedan kunde drivas vidare i lugnare former,
            under lönsamhetskrav som inte är så pressande och som kanske är
            mera i samklang med den energipolitik som är beslutad i riksdagen.
          </note>
          <note>
            Det gäller då att försöka skaffa kunder till verksamheten och
            få den att bli självfinansierad.
          </note>
          <note>
            Anf. 76 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Fru talman! Det är uppenbart att Vattenfall i sitt arbete är
            mer intressat av storskaliga lösningar med trycksatt förgasning,
            medan det som pågår vid
          </note>
          <note>
            Studsvik framför allt är inriktat på atmosfärisk förgasning,
            som är lämplig vid mindre anläggningar. Det finns ett stort intresse
            för att detta arbete skall kunna drivas vidare.
          </note>
          <note>
            Beträffande reservationen vill jag säga att den dessvärre inte
            vann majoritet här i kammaren. Jag har i mitt arbete för närvarande
            att ta hänsyn till de beslut som är fattade, men inom ramen för
            vad regeringen kan stå för skall jag arbeta så mycket som möjligt
            för att värna den utveckling som är på gång i Studsvik.
          </note>
          <note type="speaker">
            Anf. 77 ROLF L NILSSON (v):
          </note>
          <note>
            Fru talman! Jag tackar för det positiva beskedet.
          </note>
          <note>
            För vår del, för de anställda vid Studsvik och för dem som är
            intresserade av att den svenska kärnkraftsavvecklingen verkligen
            genomförs är det inte i sig intressant hur denna verksamhet drivs
            vidare, däremot att man tar till vara forskningsresurserna och
            får en mångsidig forskning omkring framför allt biobränslena,
            där också småskaligheten får rum, inte bara storskaliga lösningar
            som snabbare kan bli lönsamma och ge avkastning till Vattenfall.
            Också de småskaliga lösningarna bör få ett utrymme och en chans
            att utvecklas.
          </note>
          <note>
            Överläggningen var härmed avslutad.
          </note>
          <note>
            13 § Svar på frågorna 1991/92:41 och 48 om helikopterverksamheten
            vid marinkommando ost
          </note>
          <note>
            Anf. 78 Försvarsminister ANDERS BJÖRCK
          </note>
          <note>
            (m):
          </note>
          <note>
            Fru talman! Jag väljer att samtidigt besvara Mikael
          </note>
          <note>
            Odenbergs och Tom Heymans frågor om
          </note>
          <note>
            Tullingeetablissementets utveckling.
          </note>
          <note>
            Mikael Odenberg och Tom Heyman har frågat mig om jag har för
            avsikt att inom kort ta upp frågan om ostkustens marinkommandos
            lokalisering till förnyad prövning.
          </note>
          <note>
            Frågan behandlades vid föregående riksmöte.
          </note>
          <note>
            Riksdagen delade regeringens beslut i ärendet våren 1991, med
            innebörden att bl.a. staben och helikopterdivisionen inom ostkustens
            marinkommando skulle förläggas till Tullinge.
          </note>
          <note>
            Vidare underströks betydelsen av att det ursprungliga beslutet
            inte skall urholkas.
          </note>
          <note>
            Jag anser, fru talman, trots detta att frågan ytterligare bör
            prövas. Regeringen avser därför att i kompletterande planeringsanvisnignar,
            inför arbetet med 1992 års försvarsbeslut, ge överbefälhavaren
            i uppdrag att dels redovisa konsekvenerna av nuvarande inriktning,
            dels komma med förslag till alternativa lösningar.
          </note>
          <note>
            Regeringen kommer således i försvarsbeslutspropositionen i februari
            1992 att återkomma till riksdagen med anledning av hela
          </note>
          <note>
            Tullingeprojektet.
          </note>
          <note type="speaker">
            Anf. 79 MIKAEL ODENBERG (m):
          </note>
          <note>
            Fru talman! Min fråga till försvarsministern har fått en litet
            missvisande rubrik. Frågan gällde inte primärt var marinens helikopterverksamhet
            skall vara baserad utan den vidare frågeställningen om huruvida
            ostkustens marinkommando och vissa andra försvarsmyndigheter skall
            flytta till Tullinge eller ej. Ett beslut härom har fattats av
            den tidigare regeringen.
          </note>
          <note>
            Ett genomförande av beslutet om flyttning av ostkustens marinkommando
            till Tullinge ställer krav på utomordentligt stora investeringar
            i
          </note>
          <note>
            Tullinge och reinvesteringar på andra håll i
          </note>
          <note>
            Stockholmsområdet. Det rör sig om bortåt en miljard kronor, varav
            huvuddelen inte finns tillgänglig inom försvarsramen. Mot denna
            bakgrund ter sig ett genomförande av
          </note>
          <note>
            Tullingebeslutet som orimligt. Det skulle i betydande utsträckning
            komma att gå ut över operativa förband inom försvaret.
          </note>
          <note>
            Nu har vi fått beskedet att denna fråga skall bli föremål för
            en förnyad prövning, och jag hälsar det beskedet med stor tillfredställelse.
            Jag tillåter mig att göra den extensiva tolkningen av försvarsministerns
            svar att inte heller han anser att
          </note>
          <note>
            Tullingebeslutet i alla delar synes rimligt.
          </note>
          <note>
            Därmed ber jag att få tacka för svaret.
          </note>
          <note type="speaker">
            Anf. 80 TOM HEYMAN (m):
          </note>
          <note>
            Fru talman! Som ett led i satsningen på Tullinge har ju också
            ingått en avveckling av helikoptrarna på
          </note>
          <note>
            Säve i Göteborg, vilket får en för västkusten mycket besvärlig
            följd, dels ur rent militär synpunkt, dels också ur civil synpunkt.
          </note>
          <note>
            Inom den västsvenska regionen förs nu ett intressant samtal mellan
            Bohuslandstinget,
          </note>
          <note>
            Göteborgs kommun, polisen, marinen och sjöfartsverket om möjligheterna
            att samnyttja de statliga helikopterresurserna både för ambulanstransporter
            och för inte minst sjöräddning. Men detta förutsätter naturligtvis
            att det finns några helikoptrar på plats att utnyttja.
          </note>
          <note>
            Nu tolkar jag det här beskedet positivt, att miljardinvesteringen
            på Tullinge kanske inte kommer till stånd. Jag undrar då om försvarsministern
            i dag har möjlighet att även bekräfta att helikoptrarna på Säve
            får vara kvar inför ett slutligt ställningstagande i samband med
          </note>
          <note>
            1992 års försvarsbeslut.
          </note>
          <note>
            Anf. 81 Försvarsminister ANDERS BJÖRCK
          </note>
          <note>
            (m):
          </note>
          <note>
            Fru talman! Jag vill säga att det i dagens ekonomiska läge för
            det svenska försvaret sannerligen inte finns möjligheter till
            några mer omfattande nyinvesteringar av de slag som är aktuella
            i samband med det s.k. Tullingeprojektet.
          </note>
          <note>
            Det gäller därför att förutsättningslöst pröva om projektet skall
            genomföras.
          </note>
          <note>
            Regeringen tillsatte i förra veckan en försvarsberedning, som
            skall ha sitt första sammanträde denna vecka. Jag förutsätter
            att denna beredning noga överväger projektet och att riksdagen
            i det försvarsbeslut som skall fattas till våren också känner
            sig helt fri att avbryta projektet, om det skulle finnas goda
            skäl för detta.
          </note>
          <note type="speaker">
            Anf. 82 MIKAEL ODENBERG (m):
          </note>
          <note>
            Fru talman! Man kan ju möjligen tillfoga att försvarsberedningen
            onekligen får viss vägledning av den omständigheten att överbefälhavaren
            såväl i
          </note>
          <note>
            ÖB 91 som i ÖB 92 uttryckligen har begärt att regeringen skall
            ompröva Tullingebeslutet.
          </note>
          <note>
            Överbefälhavaren har gjort den framställningen just mot bakgrund
            av att de stora investeringsbehoven inte ter sig rimliga med tanke
            på de ekonomiska förutsättningar som vi kan se för försvaret under
            de närmaste åren.
          </note>
          <note>
            Anf. 83 Försvarsminister ANDERS BJÖRCK
          </note>
          <note>
            (m):
          </note>
          <note>
            Fru talman! Jag är övertygad om att försvarsberedningen är väl
            medveten om ÖBs inställning i frågan.
          </note>
          <note>
            Överläggningen var härmed avslutad.
          </note>
          <note>
            14 § Svar på fråga 1991/92:35 om gränsen för tullfri införsel
          </note>
          <note type="speaker">
            Anf. 84 Statsrådet BO LUNDGREN (m):
          </note>
          <note>
            Fru talman! Fredrik Reinfeldt har frågat mig om jag är beredd
            att föreslå en högre gräns för tullfri införsel anpassad till
            den allmänna kostnadsutvecklingen.
          </note>
          <note>
            Den gräns som Reinfeldt avser med sin fråga är den s.k. allmänna
            värdegränsen som gäller för resandes rätt till tull- och avgiftsfri
            införsel av andra varor än alkohol och tobak samt reseutrustning.
            Efter att ha varit oförändrad i sju år höjdes denna värdegräns
            från 600 kr. till nu gällande 1 000 kr. från den 1 maj
          </note>
          <note>
            1985. Ändringen gjordes med hänsyn till utvecklingen av importprisindex
            och i syfte att få harmoniserade bestämmelser inom Norden på området.
          </note>
          <note>
            Till skillnad mot vad som normalt gäller i andra länder är de
            svenska resandebestämmelserna så generöst utformade att tull-
            och skattefrihet dessutom medges för sådan reseutrustning som
            vanligen medförs på resor, såsom kläder, kameror, skrivmaskin,
            camping- och sportutrustning m.m.
          </note>
          <note>
            Vid ett framtida svenskt medlemskap i EG kommer även bestämmelserna
            om värdegränser för resandeinförseln att behöva ändras. För resande
            inom EG-området kommer i huvudsak inte några kvantitativa eller
            värdemässiga begränsningar för införseln att gälla, så länge det
            är fråga om varor som beskattats i ett annat EG-land.
          </note>
          <note>
            Mot bakgrund av vad jag här sagt finns enligt min mening inte
            något behov av att nu från svensk sida ensidigt höja den allmänna
            värdegränsen på 1 000
          </note>
          <note>
            kr.
          </note>
          <note type="speaker">
            Anf. 85 FREDRIK REINFELDT (m):
          </note>
          <note>
            Fru talman! Jag vill tacka statsrådet Lundgren för svaret.
          </note>
          <note>
            Jag har förståelse för att Sverige inte bör avvika från internationel
            praxis. Samtidigt måste jag beklaga detta. Den nu gällande 1 000
          </note>
          <note>
            kronorsregeln, som infördes i maj 1985 och som inte höjts sedan
            dess, är olycklig av två skäl.
          </note>
          <note>
            För det första menar jag att det är en protektionistisk kvarleva
            i ett Sverige som har avreglerats på så många andra områden. Som
            moderat och vän av marknadsekonomi har jag den övertygelsen att
            frihandel är det bästa sättet att ge konsumenter bästa kvalitet
            till lägsta kostnad. Det är dessutom avgörande för flera av de
            länder som nyligen industrialiserats, främst i bortre Asien, att
            kunna tillgodoräkna inkomster från den handel som följer av den
            myckna turismen. Att ha kvar en tullgräns vid 1 000 kr. motverkar
            enligt min mening detta.
          </note>
          <note>
            För det andra bör riksdag och regering avstå från att införa
            eller ha kvar regler som det finns liten förståelse för hos allmänheten
            och som man har utvecklat allmänt vedertagna sätt för att kringgå.
          </note>
          <note>
            Sådana regler bär ett löjets skimmer över sig. Jag menar att
            denna 1 000 kr. gräns är en sådan bestämmelse. Många är de berättelser
            som beskriver hur man genom att ha tagit en bild med en nyköpt
            kamera eller genom att ha tagit ut en bandspelare ur sin kartong
            i tullen kan hävda att varan är begagnad.
          </note>
          <note>
            Om dessutom någon fastnar i tullen, blir vederbörande ofta mycket
            förvånad, särskilt när besked lämnas om att han eller hon kommer
            att dömas för varusmuggling, med påföljden dagsböter, och dessutom
            kommer att påföras moms och en s.k. reducerad avgift för att få
            behålla varan.
          </note>
          <note>
            Det är ett straff som inte står i paritet med brottet och som
            bara är ytterligare ett exempel på hur den som begår s.k. brott
            mot staten behandlas hårt i vårt land. I varje fall jag hade hoppats
            att den borgerliga regeringen skulle vara nogsam med att motarbeta
            sådant.
          </note>
          <note type="speaker">
            Anf. 86 Statsrådet BO LUNDGREN (m):
          </note>
          <note>
            Fru talman! Låt mig först klarlägga att det som vi nu talar om
            inte är den allmänna handelspolitiken och det tullsatser som gäller
            vid handel mellan länder, utan privatpersoners resandeinförsel
            när de åker fram eller tillbaka mellan Sverige och andra länder.
          </note>
          <note>
            Det är också viktigt att slå fast att Sverige vid det medlemskapi
            EG som kommer om förhoppningsvis bara några år tvingas anpassa
            sig till de regler som gäller inom EG. Det innebär f.n. och kommer
            att innebära fullständig frihet för resandeinförsel --
          </note>
          <note>
            utom vad gäller personbilar och postorder, vilket inte har med
            resandeinförsel att göra; men det är där som man har kvar restriktionerna.
          </note>
          <note>
            När det gäller varor från tredje land utanför EG är f.n. gränsen
            för EG 45 ecu motsvarande 340 kr.
          </note>
          <note>
            Jämfört med EGs nuvarande regler är Sverige alltså tre gånger
            så generöst, förutom de regler som vi har när det gäller den normala
            reseutrustningen. Jag tycker därför inte att det finns anledning
            för Sverige att nu genomföra en förändring av denna gräns, för
            att sedan skärpa den ytterligare vid det medlemskap som vi antagligen
            bägge hoppas blir aktuellt ganska snart.
          </note>
          <note type="speaker">
            Anf. 87 FREDRIK REINFELDT (m):
          </note>
          <note>
            Fru talman! Ja, vi kan vara överens om att vi både ser fram emot
            ett svenskt EG-medlemskap. Men en av anledningarna till att jag
            varit positiv till en svensk EG anslutning är just idén om de
            fria rörelserna. Det har bl.a. handlat just om fria rörelser för
            varor, tjänster, kapital och även arbetskraft. Vad kan vara ett
            bättre exempel än just inköp av varor utomlands, vilka där ofta
            har kunnat produceras till en billigare kostnad än vad de betingar
            i Sverige?
          </note>
          <note>
            Statsrådet säger att man i EG har en ännu lägre gräns. Jag får
            beklaga att EG på just det här området har en något protektionistisk
            inställning, som jag tycker att man skall sluta att ha. Det blir
            litet märkligt, och det har även en del EG
          </note>
          <note>
            motståndare hävdat, om vi öppnar en marknad inom Europa men har
            murar mod den övriga världen. Slutmålet för en som tror på frihandel
            måste trots allt vara en frihandel som gäller för hela världen.
          </note>
          <note type="speaker">
            Anf. 88 Statsrådet BO LUNDGREN (m):
          </note>
          <note>
            Fru talman! Frågan om resandeinförsel är skild från utrikeshandeln
            i stort. Det är vår ambition så långt möjligt ha tullfrihet på
            alla varor och tjänstegrupper. Det är naturligtvis så att Sverige
            i
          </note>
          <note>
            EG måste driva den principiella uppfattning som
          </note>
          <note>
            Sverige har haft i många andra sammanhang internationellt sett.
          </note>
          <note>
            Problemet vid resandeinförsel är ju att till skillnad från vid
            handeln respektive lands normala mervärdeskattesats gäller. För
            Sverige, med mycket högt skatteuttag jämfört med andra länder,
            kommer den inre marknaden att medföra behov av harmonisering av
            skatter, något som jag personligen ser emot, eftersom det innebär
            en anpassning av det svenska skatteuttaget i den rimliga riktningen,
            nämligen nedåt. Det krävs några år för att genomföra detta.
          </note>
          <note>
            När det gäller EG-gränsen utåt kan man se vissa länder och ekonomier
            med mycket lågt skatteuttag, mot vilka de är omöjligt för utvecklade
            länder att harmonisera sig i motsvarande utsträckning under överskådlig
            tid. Där kvarstår problemet, och det kan motivera gränser för
            resandeinförsel. Detta behöver inte gälla för utrikeshandeln över
            huvud taget.
          </note>
          <note type="speaker">
            Anf. 89 FREDRIK REINFELDT (m):
          </note>
          <note>
            Fru talman! Jag kan ha förståelse för att reglerna på några års
            sikt måste ändras.
          </note>
          <note>
            För många människor är resandet förknippat med just vad man som
            privatperson får ta in när man kommer till tullen på Arlanda,
            eller någon annanstans, från att ha varit utomlands. Många känner
            inte till de regler som gäller för företagsamhet. För dem blir
            det en tydlig symbol när varor över 1 000 kronors värde måste
            förtullas.
          </note>
          <note>
            Det kan inte vara fråga om något betydande inkomstbortfall för
            statsmakten om denna symboliska summa på 1 000 kr. höjs. Den summan
            leder till rena, rama löjeväckande aktioner vid tullen, man kan
            t.ex. låtsas att man har använt saker. I en artikel i en av våra
            kvällstidningar står det att har man t.ex. haft på sig en päls
            en varm kväll, så anses den begagnad. Det blir ett löjets skimmer
            över det hela. Går det inte att höja denna gräns?
          </note>
          <note type="speaker">
            Anf. 90 Statsrådet BO LUNDGREN (m):
          </note>
          <note>
            Fru talman! När Sverige får sitt EG-medlemskap, kommer det att
            bli fullkomligt fritt för resandeinförsel utom för vissa varor,
            t.ex. bilar.
          </note>
          <note>
            Om en kraftig höjning av beloppet genomförs för nästkommande
            år, men skatterna inte hinner harmoniseras på ett års sikt, skulle
            det leda till att svenskarna skulle välja att köpa många kapitalvaror
            i andra länder än i Sverige -- med tanke på den lägre skattebelastningen
            där. Det skulle ge mycket kraftiga konsekvenser i form av inkomstbortfall,
            inte bara för staten utan också för näringslivet i Sverige. Den
            typen av förändringar måste ske samtidigt som en harmonisering
            genomförs. Det är därför tiden fram till den 1
          </note>
          <note>
            januari 1995 -- då vi hoppas på ett EG-medlemskap för Sverige
            -- måste utnyttjas så långt möjligt för en harmonisering av de
            svenska skatterna.
          </note>
          <note type="speaker">
            Anf. 91 FREDRIK REINFELDT (m):
          </note>
          <note>
            Fru talman! Jag uppfattar att statsrådet hyser vissa tvivel när
            det gäller den goda kraft som följer av att ha frihandel. Det
            skulle leda till att handeln flyttar utomlands. Det är naturligtvis
            en effekt när konsumentmakten blir så pass stor att man då kan
            välja att handla i ett annat land, i stället för att alltid gynna
            svensk hemmaindustri -- som på lång sikt alltid sker på bekostnad
            av den egna konsumenten som får betala ett högre pris. Jag tycker
            att det är synd.
          </note>
          <note type="speaker">
            Anf. 92 Statsrådet BO LUNDGREN (m):
          </note>
          <note>
            Fru talman! Frågan om en så långt driven frihandel som möjligt
            har mycket litet att göra med resandeinförsel. Det har jag framfört
            tidigare.
          </note>
          <note>
            Resandeinförsel är till för att underlätta för de resande att
            ta sig mellan gränserna. Även där får vi hoppas på så stor frihet
            som möjligt så snabbt som möjligt. Vi tar ett första steg i samband
            med EG-
          </note>
          <note>
            medlemskapet. Det är min förhoppning att vi så småningom skall
            kunna gå vidare även inom EG
          </note>
          <note>
            gentemot andra länder.
          </note>
          <note>
            Överläggningen var härmed avslutad.
          </note>
          <note>
            15 § Svar på fråga 1991/92:36 om skatten på bensin
          </note>
          <note type="speaker">
            Anf. 93 Statsrådet BO LUNDGREN (m):
          </note>
          <note>
            Fru talman! Sten-Ove Sundström har frågat mig om även glesbygdsbilister
            kommer att få del av en kommande momssänkning på persontrafiken
            genom t.ex. en sänkning av bensinskatten.
          </note>
          <note>
            Regeringen avser att inom kort lämna ett förslag till riksdagen
            om att sänka den s.k. turistmomsen, dvs.
          </note>
          <note>
            momsen på hotell, restauranger, persontransporter och skidliftanläggningar,
            från 25 till 18 %. Avsikten med detta förslag är att förbättra
            turistnäringens konkurrenskraft, inte minst i fjällvärlden och
            i övrig glesbygd. Som framgår av regeringsförklaringen kommer
            regeringen också att föreslå andra regionalpolitiska åtgärder
            för att stödja glesbygden och dess näringsliv.
          </note>
          <note>
            Däremot är jag inte beredd att föreslå någon regional differentiering
            av bensinskatten. En sådan differentiering kan enligt min mening
            inte motiveras ur turismsynpunkt. En regionalt differentierad
            bensinskatt skulle också bli tekniskt svårhanterlig och innebära
            ett avsteg från generella principer i vårt skattesystem.
          </note>
          <note type="speaker">
            Anf. 94 STEN-OVE SUNDSTRÖM (s):
          </note>
          <note>
            Fru talman! Jag ber att få tacka statsrådet för svaret på min
            fråga.
          </note>
          <note>
            Bakgrunden till frågan är den skrivning som finns i regeringsdeklarationen,
            där det står att skatten på inrikes persontrafik kommer att sänkas.
            Det finns då anledning att fråga vilka former av persontrafik
            det här rör sig om. Rör det sig enbart om kollektivtrafik eller
            trafik för de människor som är mest beroende av bilen i vårt land,
            dvs.
          </note>
          <note>
            glesbygdsbilisterna?
          </note>
          <note>
            Nu har statsrådet klarlagt att det gäller turistmomsen och kollektiva
            persontransporter för att stimulera turismen. Det gäller alltså
            inte det stora antal turister som färdas till våra fjällregioner
            i den egna bilen. Den turismen kommer sannolikt inte att hjälpas
            nämnvärt.
          </note>
          <note>
            Jag blir vidare förvånad när statsrådet i slutet av svaret säger
            att en sådan differentiering som det här kan vara tal om -- jag
            har inte nämnt den, men det kan naturligtvis bli fråga om en differentiering
            av bilskatten -- inte kan motiveras ur turismsynpunkt.
          </note>
          <note>
            Det skulle bli tekniskt svårhanterligt och innebära ett avsteg
            från generella principer i vårt skattesystem.
          </note>
          <note>
            Det är klart att det i viss mån blir krångligare med en diffrentiering
            av bensinskatten och bensinpriserna. Men det är inte helt ogenomförbart.
            Det förekommer t.ex. i vårt grannland Norge. Där fungerar det
            utmärkt. Det är litet krångligare än vanligt.
          </note>
          <note>
            Vi måste vara beredda att fundera litet på detta för att säkra
            turismen i fjällregioner och glesbygder --
          </note>
          <note>
            inte minst för det fåtal bilister som är beroende av den egna
            bilen och inte har någon annan chans att nyttja kollektivtrafiken.
          </note>
          <note>
            Det är viktigt att se över den här frågan framöver, om vi i det
            här landet verkligen har råd med alla dessa skattesänkningar som
            regeringen nu kommer att föreslå. Visst måste vi ha råd att fundera
            över en marginell sänkning av skatten för det fåtal bilister som
            bor i våra glesbygder.
          </note>
          <note type="speaker">
            Anf. 95 BO LUNDGREN (m):
          </note>
          <note>
            Fru talman! Den nya regeringen har fullt sjå med att sopa upp
            efter vad den gamla socialdemokratiska regeringen åstadkom. Det
            gäller t.ex. försämrade arbetsvillkor och utvecklingsmöjligheter
            för turismen och de kraftiga, successiva bensinskattehöjningar
            som genomförts och som har lett till problem för glesbygden. Det
            agerandet har fört Sverige in i den ekonomiska kris vi f.n. upplever
            med en djup och ökande arbetslöshet och, inte minst, stora problem
            för glesbygden. Det är den nya regeringens ambition att klara
            ut dessa problem.
          </note>
          <note>
            När det gäller turism har regeringen lagt fram förslag, som innebär
            dels sänkningar av mervärdeskatten på de tjänster som det rör
            sig om, dels glesbygden för förbättringar när det gäller nedsättningen
            av sociala avgifter. Detta har diskuterats i kammaren tidigare
            i dag.
          </note>
          <note>
            När det gäller skatteförändringar är det nödvändigt att i det
            här läget prioritera det utrymme som finns för att genomföra sådana
            skattelättnader som får fart på den svenska ekonomin, som leder
            till investeringar och som leder till att kostnadsläget kan hållas
            nere. Det är tillväxten i ekonomin som kommer att kunna klara
            standardutvecklingen totalt sett och ge möjligheter att hantera
            den regionala utvecklingen och stötta glesbygden. Med den politik
            som fördes tidigare fanns inte den möjligheten.
          </note>
          <note type="speaker">
            Anf. 96 STEN-OVE SUNDSTRÖM (s):
          </note>
          <note>
            Fru talman! Jag skulle gärna vilja föra en ekonomisk-politisk
            debatt med statsrådet. Men det var egentligen inte det jag var
            ute efter. Jag vill ha ett klarläggande när det gäller dels möjligheten
            att stimulera turismen i de glest befolkade delarna av landet,
            där dessa extrainkomster så väl behövs, dels om regeringen är
            beredd att likställa grupperna när det gäller att lätta skatteavgifterna
            på biltrafiken.
          </note>
          <note>
            Så är uppenbarligen inte fallet. Skattelättnaderna gäller kollektiv
            trafik men inte privatbilismen i vår glesbygd som såväl behöver
            detta utrymme -- om utrymmet verkligen finns i vår statskassa.
            Jag tycker att detta är att beklaga.
          </note>
          <note>
            Privatbilismen är oerhört viktig i vår glesbygd, inte minst för
            alla de turister som söker sig till glesbygden och eventuellt
            skulle komma i ett större antal om det vore billigare att ta bilen
            dit.
          </note>
          <note type="speaker">
            Anf. 97 Statsrådet BO LUNDGREN (m):
          </note>
          <note>
            Fru talman! Jag delar Sten-Ove Sundströms uppfattning när det
            gäller vikten av att skapa goda förutsättningar för privatbilismen.
            Det är därför som jag själv och många andra under lång tid har
            kritiserat den tidigare regeringen för det sätt på vilket man
            har höjt bensinskatten och genomfört andra försämringar för privatbilismen.
          </note>
          <note>
            De åtgärder som har vidtagits har också bidragit till att föra
            in Sverige i en ekonomisk kris. Därför är den ekonomiska politiken
            mycket relevant i den frågediskussion som vi f.n. för. Det viktigaste
            när det gäller att hantera glesbygdssituationen är naturligtvis
            att Sverige har en bra ekonomisk utveckling.
          </note>
          <note>
            I de prioriteringar jag har att göra inom ramarna för befintligt
            skattesänkningsutrymme, måste jag prioritera sådana skattesänkningar
            som sätter fart på Sverige och låter hela Sverige leva.
          </note>
          <note type="speaker">
            Anf. 98 STEN-OVE SUNDSTRÖM (s):
          </note>
          <note>
            Fru talman! Jag tycker att statsrådet bör se till att sätta fart
            på glesbygden. Det kan man göra på så sätt att man när skatten
            sänks på inrikes persontrafik också ser till att den skattesänkningen
            kommer glesbygdens människor till del när det gäller att utnyttja
            det egna fordonet. Att sätta fart på glesbygdsbilismen är att
            sätta fart på privatbilismen.
          </note>
          <note>
            Jag rekommenderar statsrådet Bo Lundgren att studera det norska
            systemet. Där går det att få en lektion i hur man skapar differentierade
            bensinkostnader. Det vore lärorikt, och det går säkert att tillämpa
            på våra glesbygder.
          </note>
          <note>
            Nästa gång den borgerliga regeringen finner ett stort utrymme
            för skattesänkningar, föreslår jag att
          </note>
          <note>
            Bo Lundgren ser över möjligheterna att sänka skatten för glesbygdsbilismen.
          </note>
          <note type="speaker">
            Anf. 99 Statsrådet BO LUNDGREN (m):
          </note>
          <note>
            Fru talman! Jag kan försäkra Sten-Ove Sundström att min ambition
            är att genomföra sådana skattesänkningar att vi får fart på ekonomin
            i
          </note>
          <note>
            Sverige.
          </note>
          <note>
            Vi kan också notera att förutom den nödvändiga sänkningen av
            momsen på inrikes persontransporter, för att motverka den höjning
            som socialdemokraterna tidigare genomförde, har regeringen genomfört
            satsningar för att få inlandsbanan kvar. Det är saker som kommer
            just glesbygden till del. Det finns ytterligare satsningar som
            kan bli aktuella i de infrastruktursatsningar som sker med tanke
            på arbetsmarknadsläget.
          </note>
          <note type="speaker">
            Anf. 100 STEN-OVE SUNDSTRÖM (s):
          </note>
          <note>
            Fru talman! Jag tror att det är angeläget att glesbygdsbilisterna
            får se fram emot någon form av nedsättning av bensinskatten. Det
            är oerhört angeläget att det sker antingen i form av differentiering
            eller på något annat sätt som kompensation till bilisterna --
            om man verkligen vill utveckla glesbygden. Det är väl det vi alla
            til syvende og sidst är ute efter.
          </note>
          <note type="speaker">
            Anf. 101 Statsrådet BO LUNDGREN (m):
          </note>
          <note>
            Fru talman! Vi skall ta varje tillfälle i akt att försöka röja
            undan den gamla regeringens kvarglömda problem.
          </note>
          <note>
            Överläggningen var härmed avslutad.
          </note>
          <note>
            16 § Svar på fråga 1991/92:38 om det privata pensionssparandet
          </note>
          <note type="speaker">
            Anf. 102 Statsrådet BO LUNDGREN (m):
          </note>
          <note>
            Fru talman! Fredrik Reinfeldt har frågat vilka åtgärder jag vill
            vidta för att stimulera det privata pensionssparandet.
          </note>
          <note>
            I regeringsdeklarationen framhålls att enskilt ägande och sparande
            är förutsättningar för en ny utvecklingskraft i ekonomin. Regeringen
            kommer därför så snart möjligt lämna förslag som förbättrar villkoren
            för det enskilda sparandet.
          </note>
          <note>
            En viktig väg till ökat sparande är just att stimulera pensionssparandet.
            Jag vill erinra om att motioner i den frågan under flera år lämnats
            av de borgerliga partierna.
          </note>
          <note>
            I dag sker pensionssparande i försäkringsbolag, dels i traditionella
            pensionsförsäkringar, dels i s.k.
          </note>
          <note>
            unitlinked försäkringar, där spararen själv får bestämma placeringsinriktningen
            på sitt sparande.
          </note>
          <note>
            Det finns enligt min mening goda skäl för att privat pensionssparande
            också skall kunna ske utan försäkringsinslag. Det skulle öka konkurrensen
            om och valfriheten för det långsiktigt bundna sparandet. Formerna
            för detta utreds för närvarande i finansdepartementet, och mitt
            mål är att det arbetet skall resultera i en proposition nästa
            år. Ett breddat pensionssparande skulle då kunna möjliggöras under
            1993.
          </note>
          <note>
            Jag vill också tillägga att den särskilda löneskatten om 22,2
            % som Reinfeldt nämner inte utgår på privata pensionsförsäkringar
            som den enskilde själv tecknar. Den utgår däremot på pensionspremien,
            när en arbetsgivare för en anställds räkning köper en pensionsförsäkring.
            En nedjustering av den särskilda löneskatten skulle därför inte
            i sig leda till stimulans av enskildas privata pensionssparande.
          </note>
          <note type="speaker">
            Anf. 103 FREDRIK REINFELDT (m):
          </note>
          <note>
            Fru talman! Jag vill tacka statsrådet även för detta svar.
          </note>
          <note>
            Jag tyckte att det kunde vara passande för en ung moderat att
            jungfrutala om just frihandel och framtidens pensioner. Båda frågorna
            är stora och avgörande framtidsfrågor.
          </note>
          <note>
            Vårt pensionssystem har kritiserats från många håll. Det är därför
            många som med spänning väntar på den nya regeringens besked om
            hur man avser att hantera pensionsfrågan. Jag menar att pensionsfrågan
            är vår tids mest fördolda generationskonflikt. Dagens makthavare,
            de s.k.
          </note>
          <note>
            fyrtiotalisterna -- vad jag förstår kan statsrådet räkna sig
            till dem -- stödjer ett pensionssystem som medför att deras egen
            pension måste betalas av sextiotalisterna. Dessa i sin tur riskerar
            att bli utan egen pension och motarbetas dessutom skattemässigt
            från att skaffa sig egna alternativ.
          </note>
          <note>
            Vissa ekonomer menar att den totala pensionsskulden, som den
            nu arbetsverksamma generationen skjuter över på dagens ungdomar,
            är större än vår totala bruttonationalprodukt.
          </note>
          <note>
            Det är naturligtvis mycket glädjande att i regeringsförklaringen
            finna skrivningar om att den nya regeringen skall ha en ny och,
            underförstått, positiv syn på enskilt sparande. Det är därför
            också min förhoppning att den borgerliga regeringen nu uppmuntrar
            privata pensionslösningar genom att övergå till ett s.k. premiereservsystem.
            I avvaktan på detta bör det ges förutsättningar för att avskaffa
            engångsskatten på pensionsförsäkringar och den särskilda löneskatten
            på 22,2 % på av företagen finansierade tjänstepensioner.
          </note>
          <note>
            Jag tror att vi mycket snart kommer att hamna i ett läge där
            vi tvingas att uppmana unga människor att skaffa sig privata pensionslösningar.
            Jag hoppas därför att borgerliga ledamöter, men också unga riksdagsledamöter
            i andra partier, är villiga att agera för att privata pensionslösningar
            skall uppmuntras.
          </note>
          <note type="speaker">
            Anf. 104 Statsrådet BO LUNDGREN (m):
          </note>
          <note>
            Fru talman! Det finns inte nu utrymme för en lång, inträngande
            och nödvändig pensionsdebatt. Det finns dock anledning att återkomma
            till detta.
          </note>
          <note>
            Det är uppenbart att det system som vi har för pensionerna har
            brister. Det var också därför det var en stor strid kring pensionsfrågan
            i slutet av 50-
          </note>
          <note>
            talet. Man kan fundera på vad som hade inträffat om det hade
            blivit en annan och ur samhällsekonomisk synvinkel bättre lösning
            på den tiden. Men visst finns det risk för att generationer kan
            stå mot generationer.
          </note>
          <note>
            Det är för att stimulera sparandet ur samhällsekonomisk synvinkel
            och för att möjliggöra för människor att också skaffa sig ett
            kompletterande skydd som regeringen avser att framlägga förslag
            både i form av skattestimulanser och i form av mer institutionella
            förslag som förbättrar möjligheterna för pensionssparande.
          </note>
          <note>
            Det här får naturligtvis vägas mot det tillgängliga skattesänkningsutrymmet,
            som jag tidigare har diskuterat i denna debatt.
          </note>
          <note type="speaker">
            Anf. 105 FREDRIK REINFELDT (m):
          </note>
          <note>
            Fru talman! Utan att ha varit med eller varit född på 50-talet,
            har jag naturligtvis läst min historia, och jag känner till den
            konflikt som rådde då och den folkomröstning som följde i ATP-frågan.
            Det är naturligtvis riktigt att de borgerliga hade ett annat alternativ.
          </note>
          <note>
            I dagens läge ställer detta naturligtvis ett stort krav på den
            borgerliga regeringen att verka för ett nytt pensionssystem och
            ett nytt tänkande när det gäller pensioner. Vill man verka för
            ett ökat enskilt sparande i samhället, är väl det bästa att få
            människor att spara för sin egen ålderdom.
          </note>
          <note>
            Jag noterar att statsrådet har uttryckt en positiv syn och att
            han avser att återkomma. Då kan vi säkert återuppta denna diskussion.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslöt kl. 16.16 på förslag av talmannen att ajournera
            frågestunden till kl. 18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            17 § Svar på fråga 1991/92:42 om järnvägstrafiken Stockholm--Oslo
          </note>
          <note>
            Anf. 106 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Björn Samuelson har frågat mig om regeringen ämnar
            ta initiativ för att tågtrafiken mellan Stockholm och Oslo också
            i framtiden skall gå via Karlstad, Kil, Arvika, Charlottenberg
            och
          </note>
          <note>
            Kongsvinger.
          </note>
          <note>
            Banverket har till uppgift att inom av riksdag och regering angivna
            ramar planera och genomföra investeringar i det svenska järnvägsnätet.
          </note>
          <note>
            Prioriteringar mellan olika sträckor görs utifrån investeringarnas
            samhällsekonomiska lönsamhet men också med utgångspunkt från det
            intresse som finns för att bedriva trafik på den aktuella banan.
          </note>
          <note>
            Frågan om investeringar på sträckan mellan
          </note>
          <note>
            Stockholm och Oslo kommer att prövas i samband med att banverket
            reviderar sin nu gällande investeringsplan. Enligt vad jag har
            inhämtat är någon ny sträckning av banan inte aktuell. Svaret
            till Björn Samuelson på hans konkreta fråga om jag ämnar ta initiativ
            i någon riktning är alltså nej.
          </note>
          <note type="speaker">
            Anf. 107 BJÖRN SAMUELSON (v):
          </note>
          <note>
            Herr talman! Jag måste tacka för svaret på den här frågan.
          </note>
          <note>
            Jag noterar att de regionalpolitiska aspekterna och den stora
            betydelse som den här järnvägstrafiken har för Värmland och Hedmars
            fylke, berörde inte
          </note>
          <note>
            Odell särskilt mycket i sitt svar. Det är förvånansvärt att regeringen
            inte anser att den här järnvägen är en livsnerv för dessa två
            skogslän --
          </note>
          <note>
            Värmland och Hedmark.
          </note>
          <note>
            I sitt svar säger kommunikationsministern: ''Enligt vad jag har
            inhämtat är någon ny sträckning av banan inte aktuell.'' Nej,
            jag hade inte heller trott att den skulle flyttas en eller två
            meter hit eller dit.
          </note>
          <note>
            Det är inte det frågan handlar om. Frågan handlar om trafiken
            mellan Stockholm och Oslo och om den fortsättningsvis skall ha
            den sträckning som den har i dag. Det är den konkreta frågan.
            På den frågan får jag inget svar.
          </note>
          <note>
            Jag ser nu att den nordiske samarbetsministern finns här i kammaren.
            Jag får driva frågan gentemot honom framöver. Det finns ett beslut
            inom ramen för det nordiska samarbetet om att trafiken mellan
            de nordiska huvudstäderna skall byggas ut. Det är bråttom.
          </note>
          <note>
            Kan vi få ett besked om regeringen kan se någon regionalpolitisk
            eller miljöpolitisk betydelse av att denna trafik får ha den sträckning
            som den i dag har?
          </note>
          <note>
            Anf. 108 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! De regionalpolitiska aspekterna är naturligtvis
            oerhört viktiga. Men det finns anledning att se på bakgrunden
            till Björn
          </note>
          <note>
            Samuelsons fråga. Jag förmodar att bakgrunden är ett rykte som
            säger att när järnvägen mellan
          </note>
          <note>
            Göteborg och Oslo är upprustad kommer trafiken
          </note>
          <note>
            Stockholm--Olso att gå via Göteborg. En sådan sträckning har
            diskuterats internt inom SJ, i ett mycket långt perspektiv på
            20--30 år.
          </note>
          <note>
            På den aktuella banan som mellan Kil och
          </note>
          <note>
            Charlottenberg som Björn Samuelson tar upp är standarden i dag
            mycket låg. Man har också tittat på nyttan av investeringar på
            banan. Det har visat så låg samhällsekonomisk lönsamhet att det
            inte ryms i banverkets stomnätsplan för närvarande.
          </note>
          <note>
            Investeringar i form av spårbyte på sträckan är dock inplanerade
            till slutet av planeringsperioden. När det gäller trafikunderlaget
            och förändringar i denna, kan naturligtvis intresset för att trafikera
            banan öka. En ökad medelstilldelning är en faktor som kan påverka
            banans prioritering i nästa planeringsomgång. Den planperioden
            kommer att omfatta åren 1994 till 2003.
          </note>
          <note>
            Björn Samuelson, staten köper i dag tre stycken dubbelturer mellan
            Karlstad och Charlottenberg.
          </note>
          <note>
            Det är ett uttryck för att regeringen inser den regionalpolitiska
            dimension som Björn Samuelson tar upp.
          </note>
          <note type="speaker">
            Anf. 109 BJÖRN SAMUELSON (v):
          </note>
          <note>
            Herr talman! Nu är kommunikationsministern inne på ett område
            som jag hörde Stig Larsson yttra sig om i förra veckan, nämligen
            när det kan komma att gå snabbtågstrafik mellan Stockholm och
            Oslo via den sträckning som vi nu talar om.
          </note>
          <note>
            Kommunikationsministern säger nu precis samma sak som Stig Larsson
            sade -- om 20 år kommer vi kanske att ha snabbtåg på den här sträckan.
            Vad är det då som säger att trafiken kommer att ha den sträckning
            som den har i dag? Den kommer kanske att ta en annan väg -- inte
            främst över Göteborg,
          </note>
          <note>
            Mats Odell -- via Kornsjö. Då lämnar den stora delar, för att
            inte säga halva, Värmland och nästan hela Hedmarks fylke vind
            för våg.
          </note>
          <note>
            Jag tycker att regeringen borde ta en diskussion med sina norska
            kolleger om vikten av att trafiken mellan Stockholm och Oslo även
            fortsättningsvis får den sträckning som den har i dag. Det har
            stor regionalpolitisk och miljöpolitisk betydelse. Denna järnväg
            är en livsnerv för den här delen av Sverige.
          </note>
          <note>
            Anf. 110 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Som vi märker börjar nu Björn
          </note>
          <note>
            Samuelson att sväva ut i olika typer av spekulationer om var
            framtida banor kan gå. Det är precis som jag säger i mitt svar
            att det just nu inte finns något underlag för att börja diskutera
            i dessa termer. Därför kan jag inte säga att jag är beredd att
            ta något initiativ.
          </note>
          <note>
            Vi ser på den situation som råder. Vi vet att den regionalpolitiska
            situationen är mycket allvarlig i området. Men vi har även andra
            instrument än att tidigarelägga järnvägsinvesteringar av olika
            slag för att stärka sysselsättning i bl.a. det här området.
          </note>
          <note>
            Regeringen håller på med paket som jag tror kommer att vara väl
            så intressanta som en diskussion om framtida järnvägsinvesteringar.
          </note>
          <note>
            Till slut vill jag säga att när det gäller Oslo har jag så sent
            som i dag träffat den vice borgmästaren i
          </note>
          <note>
            Oslo och bl.a. diskuterat dessa frågor.
          </note>
          <note type="speaker">
            Anf. 111 BJÖRN SAMUELSON (v):
          </note>
          <note>
            Herr talman! Då är min fråga till kommunikationsministern: Ämnar
            regeringen driva på arbetet för att vi skall få bra snabbtågsförbindelser
            mellan våra nordiska huvudstäder snarast?
          </note>
          <note>
            Anf. 112 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Svaret på den frågan är ett obetingat ja.
          </note>
          <note>
            Överläggningen var härmed avslutad.
          </note>
          <note>
            18 § Svar på fråga 1991/92:43 om en konferens om kärnkraften
            kring Östersjön
          </note>
          <note>
            Anf. 113 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Rolf Nilson har frågat industriministern om den
            nya regeringen kommer att ta initiativet till en konferens om
            kärnkraften med representation från grannländerna kring
          </note>
          <note>
            Östersjön.
          </note>
          <note>
            Arbetet inom regeringen är så fördelat att det är jag som skall
            svara på frågan.
          </note>
          <note>
            När det gäller säkerheten hos kärnkraftverken ställer vi i Sverige
            utomordentligt höga krav på våra egna anläggningar. Vi förväntar
            oss också att motsvarande höga krav ställs inom andra länders
            kärnkraftsprogram och att kärnkraftsreaktorer som inte uppfyller
            internationellt accepterade säkerhetskrav inte skall drivas vidare.
          </note>
          <note>
            I början av september i år hölls en internationell konferens
            kring kärnkraftens säkerhetsfrågor i
          </note>
          <note>
            Wien. Vid konferensen behandlades bl.a.
          </note>
          <note>
            säkerhetsnivåerna vid äldre kärnkraftverk och då särskilt för
            reaktorer i Öst- och Centraleuropa.
          </note>
          <note>
            Konferensen rekommenderade IAEA att medverka till att ytterligare
            riktlinjer för en internationellt accepterad bedömning av säkerheten
            i äldre kärnkraftverk tas fram.
          </note>
          <note>
            Konferensen var också enig om att ytterligare stärkt internationellt
            samarbete krävs inom hela kärnsäkerhetsområdet och begärde i sin
            slutdeklaration att IAEA skall ta fram underlag för tillskapande
            av en formell internationell kärnsäkerhetsregim.
          </note>
          <note>
            IAEAs uppgifter på kärnsäkerhetsområdet bekräftades av organisationens
            generalkonferens i slutet av förra månaden varvid generaldirektören
            bl.a. ombads att till IAEA-styrelsens möte i februari 1992 lämna
            ett förslag till vilka komponenter som skulle kunna ingå i en
            internationell ramkonvention på kärnsäkerhetsområdet.
          </note>
          <note>
            Utöver det arbete som nu bedrivs inom IAEA
          </note>
          <note>
            pågår även flera bilaterala samarbetsprojekt med
          </note>
          <note>
            Öst- och Centraleuropa kring kärnsäkerhetsfrågor.
          </note>
          <note>
            Från svensk sida har sammanlagt 15 milj.kr.
          </note>
          <note>
            anslagits för att inleda ett kärnsäkerhets- och strålskyddssamarbee
            i Östersjöregionen. De svenska insatserna samordnas genom statens
            kärnkraftinspektion (SKI) och statens strålskyddsinstitut (SSI)
            med övriga europeiska länders kärnsäkerhetssamarbete.
          </note>
          <note>
            Det Rolf Nilson efterlyser anser jag vara väl tillgodosett genom
            det arbete som nu pågår såväl på det bilaterala planet som inom
            ramen för IAEAs verksamhet.
          </note>
          <note>
            Ytterligare konferenser löser inte de problem vi vill komma åt.
            Jag anser att vi i stället skall ta fasta på och arbeta vidare
            med de konkreta förslag till internationellt bindande överenskommelser
            som håller på att växa fram inom kärnsäkerhetsområdet.
          </note>
          <note type="speaker">
            Anf. 114 ROLF L NILSON (v):
          </note>
          <note>
            Herr talman! Jag vill tacka miljöministern för svaret.
          </note>
          <note>
            Den debatt som jag refererar till i min fråga förde jag med den
            förra miljöministern, Birgitta Dahl.
          </note>
          <note>
            Miljöministerns svar är egentligen ett mycket stort beröm av
            den socialdemokratiska regeringen och de åtgärder som den regeringen
            vidtagit när det gäller internationellt samarbete i kärnsäkerhetsfrågor
            och även när det gäller samarbetet med länderna kring Östersjön.
            Jag förutsätter att det som Olof Johansson talar om i sitt svar
            inte hunnit ske under den korta tid som han varit miljöminister.
          </note>
          <note>
            I debatten kring min fråga lanserade jag, som en parafras på
            uttrycket att göra Östersjön till ett kärnvapenfritt hav, begreppet
            att vi skall sträva efter att göra Östersjöns kuster till kärnkraftsfria
            kuster och Östersjön till ett kärnkraftsfritt hav.
          </note>
          <note>
            Birgitta Dahl använde sedan detta uttryck i något uttalande som
            handlade om hennes ambitioner med det internationella miljösamarbetet
            kring
          </note>
          <note>
            Östersjön. Jag skulle välkomna att den nyvalde miljöministern
            såg på saken på samma sätt och insåg värdet av den typ av internationella
            konferenser som förekommit på väldigt många andra områden mellan
            länderna kring Östersjön.
          </note>
          <note>
            Anf. 115 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Det är självklart att jag tar fasta på det som är
            positivt i det som tidigare har hänt.
          </note>
          <note>
            Många av dessa frågor behandlas ju löpande i regeringskansliet.
            En del av dem har vi fått ärva, och en del av dessa frågor bygger
            på beslut som har fattats här i riksdagen -- det gäller t.ex.
            anvisningen av pengar för kärnsäkerhetsarbetet. I dessa frågor
            har vi en gemensam uppfattning.
          </note>
          <note>
            Jag vill peka på ytterligare en positiv sak, som hänt i dag.
            På förmiddagen i dag sammanträffade ledningen för SKI med Litauens
            energiminister, som är här på ett tillfälligt besök. Jag skall
            själv träffa honom i morgon. Vid samtalen i dag, som rörde gemensamma
            kärnsäkerhets- och strålskyddsfrågor, enades man bl.a. om att
            inleda ett samarbetsprojekt med syfte att bygga upp en litauisk
            tillsynsmyndighet inom kärnsäkerhets- och strålskyddsområdet.
            Detta har jag diskuterat med
          </note>
          <note>
            Lars Högberg på SKI.
          </note>
          <note>
            I slutet av den här veckan, den 24 och 25 oktober, kommer representanter
            för myndigheterna i
          </note>
          <note>
            Sovjetunionen, Ryssland, Ukraina, Litauen,
          </note>
          <note>
            Sverige, Finland, Tyskland, Storbritannien,
          </note>
          <note>
            Frankrike och Italien att träffas i Moskva för att dra upp riktlinjer
            för ett samarbetsprojekt kring säkerhetsfrågor när det gäller
            RBMK-reaktorer, dvs. den reaktortyp som finns bl.a. i St Petersburg,
          </note>
          <note>
            Ignalina och Tjernobyl. Jag kommer med all kraft att verka för
            att man så snabbt som möjligt uppnår en överenskommelse.
          </note>
          <note type="speaker">
            Anf. 116 ROLF L NILSON (v):
          </note>
          <note>
            Herr talman! Det som Olof Johansson nu beskriver ser jag som
            en bra början och som en bra förberedelse för en sådan Östersjökonferens
            som jag efterlyser. Jag tror att miljöministern delar min uppfattning
            att kontakterna med de nya självständiga staterna kring Östersjön,
            framför allt de baltiska staterna, inte -- åtminstone på regeringsnivå
            -- har förekommit så länge och är så väl utvecklade, att det undanröjer
            behovet av ytterligare kontakter och behovet av den typ av konferenser
            som jag efterlyser.
          </note>
          <note>
            Olof Johansson är också medveten om att trots att
          </note>
          <note>
            IAEA har arbetat med kärnsäkerhetsfrågorna under mycket lång
            tid, har vi råkat ut för tillbud i de svenska anläggningarna.
            Vi har haft katastrofen i Tjernobyl och tillbud i andra anläggningar.
            IAEA
          </note>
          <note>
            är alltså långt ifrån något vaccin mot kärnkraftsolyckor.
          </note>
          <note>
            Anf. 117 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Det har jag heller inte trott, utan här är det många
            faktorer som spelar in, som bekant inte minst den mänskliga faktorn.
            När det gäller säkerhetsbedömningar av det slaget tror jag att
            vi är överens, och den saken behöver vi därför inte diskutera.
          </note>
          <note>
            Vad jag emellertid först vill pröva är så många konkreta åtgärder
            som möjligt, och då måste man spela på de tangenter som står till
            buds. Det betyder att vi måste ha bindande avtal med så många
            länder som möjligt som har kärnreaktorer inom sitt territorium.
          </note>
          <note>
            Dessutom har den säkerhetskonferens som ägde rum inom IAEA den
            2--6 september lett till ett oväntat snabbt uppdrag till generalsekreteraren.
          </note>
          <note>
            Jag vill gärna se resultatet av detta. Vi kommer att fortsätta
            att hålla press på IAEA-organisationen för att snabbt komma till
            så bindande överenskommelser som det över huvud taget är möjligt.
          </note>
          <note type="speaker">
            Anf. 118 ROLF L NILSON (v):
          </note>
          <note>
            Herr talman! En avsikt med den typ av konferens som jag föreslår
            är att nå målet att göra länderna kring Östersjöns kuster kärnkraftsfria.
          </note>
          <note>
            Det är också målet för den svenska energipolitiken, även om jag
            tolkar energiöverenskommelsen och beslutet i riksdagen som något
            oklart. Men efter vad jag förstår står beslutet om avveckling
            senast år
          </note>
          <note>
            2010 fast. Det skulle vara fint om de övriga reaktorerna kring
            Östersjön kunde stängas, samtidigt som Sveriges sista reaktor
            stängs år 2010.
          </note>
          <note>
            Anf. 119 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Vår internationella trovärdighet i detta fall påverkas
            naturligtvis av hur vi själva hanterar frågan här hemma. Därför
            är det viktigt, inte minst ur den synpunkten, att den i årets
            tidigare energipolitiska beslut bekräftade sluttidpunkten, senaste
            år 2010, står fast.
          </note>
          <note type="speaker">
            Anf. 120 ROLF L NILSON (v):
          </note>
          <note>
            Herr talman! Jag vill då tacka energiministern för svaret och
            för den här debatten. Jag tar fasta på det som jag anser vara
            huvudintrycket, nämligen att det är ett positivt svar. Jag lovar
            att följa frågan och återkomma till den.
          </note>
          <note>
            Överläggningen var härmed avslutad.
          </note>
          <note>
            19 § Svar på fråga 1991/92:51 om återfyllningsbara PET-flaskor
          </note>
          <note>
            Anf. 121 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Kent Carlsson har frågat mig om regeringen kommer
            att ge Coca-Cola och Pepsi
          </note>
          <note>
            Cola dispens från kravet på en för bryggeribranschen gemensam
            återfyllningsbar
          </note>
          <note>
            PET-flaska.
          </note>
          <note>
            Beredning av ärendena pågår för närvarande inom regeringskansliet.
            Jag kan som Kent Carlsson säkert förstår inte föregripa besluten
            i denna fråga.
          </note>
          <note type="speaker">
            Anf. 122 KENT CARLSSON (s):
          </note>
          <note>
            Herr talman! Jag börjar att tacka för det något kortfattade svaret
            från miljöministern.
          </note>
          <note>
            Det beslut som riksdagen fattade om att införa en återfyllningsbar
            PET-flaska var bl.a. centern med om att fatta. Det förelåg också
            en överenskommelse med bryggeribranschen att man skulle gå den
            här vägen.
          </note>
          <note>
            Vad nu framför allt Coca-Cola gör är att gå in med en ansökan
            som, om den bifölls, skulle bryta sönder det här systemet. Företaget
            skulle införa en egen profilflaska. I botten ligger ett önskemål
            från Coca-
          </note>
          <note>
            Cola att helt slippa returflaskesystemet och kunna köra med engångsflaskor.
          </note>
          <note>
            Risken med att ge tillstånd till en speciell flaska för
          </note>
          <note>
            Coca-Cola är att också Pepsi Cola och andra i branschen -- t.ex.
            Sprite och Seven Up -- vill ha speciella profilflaskor. Då förstörs
            det här systemet, och de miljö- och energivinster som man vill
            åstadkomma med detta system kommer alltså inte att uppnås.
          </note>
          <note>
            Jag förstår att ministern inte kan ge något svar i det enskilda
            fallet. Men han borde kunna svara på principfrågan: Är regeringen
            beredd att värna om det retur-PET-system som ändå har införts
            i landet och som en stor riksdagsmajoritet ställt sig bakom?
          </note>
          <note>
            Eller anser regeringen att detta inte är så viktigt och kan tänka
            sig att gå ifrån det i detta läge bästa och något så när hyfsade
            förpackningssystemet för drycker ur miljö- och energisynpunkt?
          </note>
          <note>
            Anf. 123 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Att jag svarar kortfattat har sina formella skäl.
            Jag vill betona det. Det här är ett stort och viktigt ämne, och
            frågan är väl snarast om det lämpar sig för en sådan här kortfattad
            frågedebatt. Jag skulle kunna gå in på många sammanhang som har
            diskuterats i anslutning till det beslut som har fattats.
          </note>
          <note>
            Faktum kvarstår att det i det beslut riksdagen har fattat finns
            en dispensmöjlighet. Det är därför denna typ av dispensansökningar
            kommer till regeringskansliet, där dessa ansökningar har legat
            en tid. Det har bl.a. att göra med att remissvar begärs från olika
            instanser, och i något fall har man också hänvisat till förpackningsutredningen.
            Jag anser inte att detta har någon avgörande betydelse, utan vi
            har en ganska god grund för att fatta beslut.
          </note>
          <note>
            När det gäller regeringens inställning i den här frågan vill
            jag bara hänvisa till regeringsförklaringens formulering att inriktningen
            skall vara att avfall kan återföras till naturens kretslopp, återvinnas
            eller återanvändas. Med den utgångspunkten kommer jag att handlägga
            frågan.
          </note>
          <note type="speaker">
            Anf. 124 KENT CARLSSON (s):
          </note>
          <note>
            Herr talman! Det låter ju bra.
          </note>
          <note>
            Nu har ju förpackningsutredningen kommit med sitt betänkande.
            Det finns mycket som tyder på att man inom EG håller på att närma
            sig de svenska ståndpunkterna i fråga om förpackningar, återvinning
            och återanvändning. Jag tycker inte att det skulle vara så väldigt
            svårt att redan nu ta ställning och ge en tydlig signal till branschen
            om att det inte blir fråga om några dispenser för s.k.
          </note>
          <note>
            profilflaskor, utan att vi kommer att stå på oss för att se till
            att vi får ett enhetligt system så att vi på det sättet sparar
            energi och råvara.
          </note>
          <note>
            Efter vad jag har förstått väntar man i branschen på beslutet,
            och många ligger lågt än så länge.
          </note>
          <note>
            Eftersom man tror att det eventuellt skulle kunna bli fråga om
            ett positivt besked till Coca-Cola vill man inte ha inlett en
            produktion i returflaskor.
          </note>
          <note>
            Inom vissa delar branschen skulle man nämligen helst vilja ha
            s.k. profilflaskor. Det är därför också viktigt att vi får ett
            snabbt beslut i frågan.
          </note>
          <note>
            Anf. 125 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Jag delar den uppfattning. Jag har emellertid inte
            kunnat verka i den här funktionen mer än några veckor, och ärendet
            har legat på regeringens bord sedan några månader. Jag tycker
            nog att det än så länge inte är fråga om någon försening som skall
            läggas den nya regeringen till last, och jag har heller inte fått
            för avsikt att åstadkomma någon försening.
          </note>
          <note>
            Jag vet att detta är en viktig signal till branschen, och branschen
            skall få den signalen inom kort.
          </note>
          <note type="speaker">
            Anf. 126 KENT CARLSSON (s):
          </note>
          <note>
            Herr talman! Jag vill än en gång tacka för svaret, men jag vill
            ändå understryka att det är bråttom, eftersom lagen trädde i kraft
            den 1 juli. Om delar av branschen ser en möjlighet att slippa
            ifrån det beslut som riksdagen har fattat, kan det göra att man
            inte satsar tillräckligt på marknadsföring på retur-PET-flaskan
            och inte heller i produktionsledet använder sig av den i den omfattning
            som skulle vara bäst.
          </note>
          <note>
            Vad den gamla regeringen efter vad jag förstod väntade på var
            förpackningsutredningen, och den har nu lagt fram sitt betänkande.
            Givetvis skall den nya regeringen ha rimlig tid på sig för att
            bedöma frågan, men jag hoppas verkligen att det blir ett snabbt
            beslut om ett nej till profilflaskor för Coca-
          </note>
          <note>
            Cola.
          </note>
          <note>
            Överläggningen var härmed avslutad.
          </note>
          <note>
            20 § Svar på fråga 1991/92:53 om det nordiska samarbetet
          </note>
          <note>
            Anf. 127 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Ylva Annerstedt har frågat mig om
          </note>
          <note>
            Nordiska ministerrådets förslag till budget för år
          </note>
          <note>
            1992.
          </note>
          <note>
            Det nordiska samarbetet har utvecklats kraftigt under de 20 år
            som gått sedan Nordiska ministerrådet och Nordiska ministerrådets
            budget upprättades. Samarbete har inletts på en rad olika områden.
            Ett stort antal nordiska samarbetsorgan och institutioner har
            tillkommit och finansieras via ministerrådets budget. Under den
            senaste tioårsperioden har budgeten mer än tredubblats, och den
            uppgår nu till närmare 700 miljoner danska kronor. Det är ett
            betydande belopp. Det budgetförslag för år 1992 som nu ligger
            hos
          </note>
          <note>
            Nordiska rådet för yttrande är något lägre beroende på att finansministrarnas
            ekonomiska handlingsplan håller på att trappas av. I övrigt har
            ministerrådets utgångspunkt för budgetbehandlingen varit att det
            skall vara en realt sett oförändrad budget.
          </note>
          <note>
            Med tanke på det statsfinansiella läget i de nordiska länderna
            och det besparingsprogram som den svenska regeringen för sin del
            arbetar med är det inte realistiskt att räkna med en fortsatt
            ökning av den nordiska budgeten.
          </note>
          <note>
            Det är i stället så att vi måste se över de aktiviteter som pågår
            för att se om pengarna används till rätt saker.
          </note>
          <note>
            Konsekvenserna av EES-avtalet för det nordiska samarbetet diskuteras
            just nu inom ministerrådet.
          </note>
          <note>
            EES-avtalet kommer förmodligen att leda till att vissa områden
            i det nordiska samarbetet blir viktigare och att andra blir mindre
            angelägna.
          </note>
          <note>
            Ministerrådet förbereder nu ett förslag om dessa frågor till
            Nordiska rådets session år 1992.
          </note>
          <note>
            Det är riktigt att det finns en del nedskärningar på de ekonomiska
            samarbetsområdena i budgetförslaget för år 1992. Men samtidigt
            finns det ett antal områden som får ökade anslag. Det gäller i
            första hand kulturområdet samt satsningen på ett samarbete med
            Baltikum. Detta är ett uttryck för de prioriteringar ministerrådet
            gjort i sitt budgetförslag, bl.a. mot bakgrund av uttalanden från
            Nordiska rådet. Jag vill också påminna om att budgeten innehåller
            ett anslag på 50 miljoner danska kronor från finansministrarnas
            ekonomiska handlingsplan.
          </note>
          <note>
            Vad särskilt gäller arbetet med att avskaffa handelshinder är
            det också riktigt att det området fått ett lägre belopp än tidigare
            år. Det beror framför allt på att de medel som har beviljats tidigare
            år inte har utnyttjats fullt ut. Det pågår fortfarande ett omfattande
            arbete med att undanröja handelshinder, och en hel del har redan
            skett. Problemet är inte i första hand att få fram pengar, utan
            att det är en trög process att få länderna att ändra de bestämmelser
            som skapar handelshinder. Här kommer EES-avtalet att få en stor
            betydelse. Det kommer att medföra gemensamma bestämmelser på en
            rad områden, där det tidigare inte har funnits gemensamma nordiska
            regler. Förutsättningarna för nordiskt ekonomiskt samarbete stärks
            alltså, om än i en bredare europeisk ram. Den ansvariga ämbetsmannakommittén
            har konstaterat att EES-
          </note>
          <note>
            avtalet kommer att medföra att det finns färre problem kvar att
            lösa i det nordiska arbetet med handelshinder. Alla problem får
            dock inte en lösning genom EES-avtalet, och i dessa delar måste
            det nordiska samarbetet fortsätta.
          </note>
          <note>
            Vi avvaktar nu Nordiska rådets ställningstagande till budgetförslaget
            för år 1992 vid extrasessionen den 13 november.
          </note>
          <note type="speaker">
            Anf. 128 YLVA ANNERSTEDT (fp):
          </note>
          <note>
            Herr talman! Jag får tacka miljöministern -- eller kanske jag
            i detta sammanhang skall säga
          </note>
          <note>
            ''samarbetsministern'' -- för svaret. Tyvärr finns det ändå ingenting
            i svaret som visar hur man skall uppfylla det som faktiskt sägs
            i regeringsförklaringen, nämligen att det nordiska samarbetet
            måste utvecklas och att det finns förutsättningar för att på nytt
            stärka samhörigheten och samarbetet mellan de nordiska länderna
            inom ramen för det europeiska samarbetet.
          </note>
          <note>
            Det är ju ändå så att man under två år har lagt fram en nollbudget,
            och det innebär, med den penningvärdesförsämring som ändå har
            inträffat, en realt sett minskad budget. När den ekonomiska handlingsplanen
            avtrappas år 1992 kommer budgeten att minska med 20 miljoner,
            och 1993
          </note>
          <note>
            förlorar man ytterligare 50 miljoner. Här finns alltså ingenting
            som kan ytterligare stärka det nordiska samarbetet.
          </note>
          <note>
            Att de ekonomiska områdena nedprioriteras är speciellt allvarligt
            med tanke på att Norden i allra högsta grad behöver stärka sin
            regionala samhörighet. Jag kan tänka mig en lång rad områden där
            man behöver stärka Norden i det fortsatta Europasamarbetet. Det
            gäller t.ex.
          </note>
          <note>
            regionernas roll, och miljösamarbetet är något som alldeles speciellt
            lämpar sig för nordiskt samarbete.
          </note>
          <note>
            Det kan också gälla att göra Norden till en tillväxtregion som
            kan konkurrera med övriga starka regioner i Europa. Här finns
            alltså områden där mycket kan göras, men det går faktiskt inte
            utan resurser.
          </note>
          <note>
            Jag vill då än en gång fråga: På vilket sätt skall man stärka
            det nordiska samarbetet, när resurserna ständigt skärs ned? Detta
            är ju faktiskt vad vi har framför oss.
          </note>
          <note>
            Anf. 129 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Det är i och för sig den tidigare regimens budgetförslag
            som vi har att hantera, och det är beslutat i den skrivelse jag
            har framför mig, dagtecknat Tammerfors den 21 augusti 1991.
          </note>
          <note>
            Nordiska ministerrådet har alltså överlämnat sitt förslag till
            budget för yttrande, och efter det att
          </note>
          <note>
            Nordiska rådet har avgett sina synpunkter avser ministerrådet
            att fastställa budgeten. Det är så behandlingsordningen ser ut,
            och jag har kommit in mitt i den processen. Det betyder att den
            första gången som jag träffar mina kolleger, samarbetsministrarna
            i Norden, blir i Mariehamn i samband med extrasessionen. Då får
            vi naturligtvis ta en diskussion i rådet. Avsikten är naturligtvis
            att lyssna till synpunkterna där. Jag vill dock varna för att
            man skall uppfatta allt samarbete som beroende av ökade resurser.
            De neddragningar som har gjorts, och som jag nämnde i svaret,
            beror faktiskt på att vissa uppgifter fullföljts och därmed faller
            bort. Detta innebär ju inte att inte nya uppgifter kommer till,
            tvärtom. Jag har dock inte, i den här funktionen, haft möjlighet
            att aktualisera nya saker. Det kommer jag i så fall att göra inför
            mötet i Mariehamn i början av november.
          </note>
          <note>
            En annan sak som jag inte tycker att man skall ägna sig åt är
            att först anvisa pengar och sedan fylla på med verksamhet.
          </note>
          <note type="speaker">
            Anf. 130 YLVA ANNERSTEDT (fp):
          </note>
          <note>
            Herr talman! Jag tycker att det senaste inlägget var mycket uppmuntrande.
            Jag inser att samarbetsministern har fått överta gammal skåpmat
            som det finns stora möjligheter att göra någonting positivt av.
            Man kan kanske se till att det får en tyngd åt det ekonomiska
            hållet. Vi har nu en nollbudget, och det innebär en real nedskärning
            och att den ekonomiska handlingsplanen försvinner. Jag kan se
            flera områden som behöver utvecklas. Det gäller inte minst en
            gemensam ekonomisk strategi för Norden som tillväxtregion.
          </note>
          <note>
            Vi behöver satsa på teknisk industriell forskning, eftersom det
            är där vi skall kunna hävda oss. Varje nordiskt land är för litet
            att upprätta egna forskningsinstitutioner på detta område. Ett
            sådant viktigt område, Nord Plus, som vi talat positivt om i andra
            sammanhang, saknar alltså medel för att fullföljas.
          </note>
          <note>
            Anf. 131 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Det här visar också hur viktigt det är att man tar
            saker och ting i rätt ordning. Nu har vi ett EES-avtal sedan den
            senaste natten. Jag har naturligtvis anledning att, liksom mina
            kolleger på det nordiska planet, granska dess innehåll och anpassa
            en del av de åtgärder som fortfarande krävs på det ekonomiska
            området efter den nya situationen. Jag tycker att det är en viktig
            uppgift bl.a. för de nordiska länderna som helhet, men naturligtvis
            även för de nordiska samarbetsministrarna. Det är i den situationen
            som jag tycker att man skall vara litet återhållsam i början.
            Jag är dock den första att erkänna att det kommer att finnas mycket
            stora uppgifter också framöver, precis som vi säger i regeringsförklaringen.
            Detta skall inte uppfattas som någon signal för framtiden. Det
            är inte fråga om någon sänkt ambitionsnivå, tvärtom.
          </note>
          <note type="speaker">
            Anf. 132 YLVA ANNERSTEDT (fp):
          </note>
          <note>
            Herr talman! Jag tackar särskilt för det senaste inlägget om
            att det inte är fråga om någon sänkt ambitionsnivå. Även om man
            tycker att 700 milj.kr.
          </note>
          <note>
            är mycket pengar är det, om man jämför med de samlade budgetarna
            för de nordiska länderna trots allt felräkningspengar. Men jag
            håller med om att man inte skall lägga pengar först och innehåll
            sedan. Det finns ju ändå en lång rad förslag från
          </note>
          <note>
            Nordiska rådet på bra samarbetsprojekt som nordiska ministerrådet
            då och då har förkastat.
          </note>
          <note>
            Man har sagt att det har kostat för mycket. Här finns alltså
            en hel del att hämta. Tiden är inte utrunnen, utan samarbetsministern
            har gott om möjligheter att lägga ytterligare positiva förslag
            för det nordiska samarbetet.
          </note>
          <note>
            Överläggningen var härmed avslutad.
          </note>
          <note>
            21 § Svar på fråga 1991/92:45 om avgiften för högskolestudier
          </note>
          <note>
            Anf. 133 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Björn Samuelson har frågat mig om regeringen ämnar
            att under alla förhållanden verka mot införande av avgifter för
            högskolestudier.
          </note>
          <note>
            Mitt svar är enkelt: Regeringen har inga planer på att föreslå
            införande av terminsavgifter för högskolestudier.
          </note>
          <note type="speaker">
            Anf. 134 BJÖRN SAMUELSON (v):
          </note>
          <note>
            Herr talman! Jag ber att få tacka utbildningsministern för svaret.
            Trots att jag bara har två minuter på mig passar jag på att hälsa
            honom välkommen till rollen som utbildningsminister.
          </note>
          <note>
            Det var ett kort och koncist svar. Det var bra att vi fick reda
            på att det inte blir något införande av terminsavgifter. Man är
            ju så skadad efter ett antal år här, att när man får ett sådant
            kort och koncist svar av en minister blir man liksom lur. Jag
            förutsätter därför, herr talman, att detta också innebär att det
            inte heller blir några terminsavgifter eller andra avgifter vid
            en eventuell framtida stiftelseform för högskolorna som regeringen
            tydligen har idéer om.
          </note>
          <note>
            Jag förutsätter också att utbildningsministerns svar innebär
            att man inte heller kommer att införa någon form av ansökningsavgifter
            till högskolestudier.
          </note>
          <note>
            Anf. 135 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Tack för välkomsthälsningen. Svaret innebär precis
            vad svaret säger, nämligen att regeringen inte har några planer
            på att införa terminsavgifter för högskolestudier. När Björn
          </note>
          <note>
            Samuelson ändå väljer att kommentera regeringens tanke att ge
            somliga högskolor och/eller universitet möjlighet att övergå i
            stiftelseform, är det angeläget att understryka att denna tanke
            inte har något samband med tanken att diskutera terminsavgifter.
          </note>
          <note>
            Tanken om stiftelser är en tanke för att säkerställa universitetens
            och/eller forskningshögskolornas autonomi. Den skall därför ses
            som det juridiskt ekonomiska uttrycket för den strävan som regeringen
            har i frihetshänseende. De båda frågeställningarna är alltså inte
            sammankopplade.
          </note>
          <note type="speaker">
            Anf. 136 BJÖRN SAMUELSON (v):
          </note>
          <note>
            Herr talman! Vi får väl återkomma till debatten om denna organisationsform
            och dess eventuella friheter och ofriheter. Det är en annan historia.
          </note>
          <note>
            Jag ställde frågan därför att jag vet att det inom ramen för
            en stiftelsestruktur kan finnas möjligheter att införa avgifter
            för olika tjänster som man kan producera. Det var närmast därför
            jag ställde frågan. Detta gällde även frågan om ansökningsavgifter
            för tillträde till högre studier.
          </note>
          <note>
            Men jag vet ju att moderaterna tillsammans med oss i vänsterpartiet
            har varit motståndare till detta tidigare, och jag förutsätter
            att det gäller även i framtiden.
          </note>
          <note>
            Anf. 137 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Jag vill bara göra ett klarläggande.
          </note>
          <note>
            Det finns en avgift som redan tas ut. Jag är inte medveten om
            vänsterpartiets ståndpunkt till denna avgift. Det gäller den avgift
            som utgår i anslutning till att studenter genomgår det s.k. högskoleprovet.
          </note>
          <note>
            Jag vill gärna understryka att i det vi nu diskuterar ingår inget
            löfte från regeringen om att avskaffa en sådan avgift. Den finns
            där för att bestrida en betydande kostnad som högskolan åsamkas,
            och denna avgift kommer regeringen att vidmakthålla.
          </note>
          <note type="speaker">
            Anf. 138 BJÖRN SAMUELSON (v):
          </note>
          <note>
            Herr talman! När det gällde ansökningsavgiften avsåg jag den
            avgift som förra regeringen hade tankar om att man kanske borde
            införa för att förhindra att en del sökte sig till högre studier
            av någon allmän form av lust och lättja. Det var den avgiften
            jag avsåg i min senaste fråga.
          </note>
          <note>
            Överläggningen var härmed avslutad.
          </note>
          <note>
            22 § Svar på fråga 1991/92:33 om skolans ansvar för elevers hyfs
            och uppträdande
          </note>
          <note type="speaker">
            Anf. 139 Statsrådet BEATRICE ASK (m):
          </note>
          <note>
            Herr talman! Widar Andersson har frågat mig om min avsikt är
            att skolan framöver skall ta ett mindre ansvar för elevernas hyfs
            och uppträdande.
          </note>
          <note>
            Mitt svar är nej!
          </note>
          <note>
            Det föreligger, precis som frågeställaren påpekar, ingen motsättning
            mellan kunskap och hyfs.
          </note>
          <note>
            Tvärtom är det, enligt min mening, så att en betoning av skolans
            egentliga uppgift att ge eleverna goda kunskaper både förutsätter
            en betoning av och bidrar till elevernas fostran.
          </note>
          <note>
            Tendenser till mobbning, vandalism, översitteri och skolk måste
            självfallet bekämpas med kraft.
          </note>
          <note>
            Samtidigt är det angeläget för mig att understryka att huvudansvaret
            för barnens fostran vilar på föräldrarna. En ökad samverkan mellan
            skolan och föräldrarna är därför viktig. I regeringsförklaringen
            understryks att lärarna måste få känna engagemang och stimulans
            för att lyckas med sin viktiga uppgift.
          </note>
          <note>
            Det gäller både i arbetet med elevernas kunskapsinhämtande och
            i den därmed sammanhängande fostrande delen av arbetet.
          </note>
          <note>
            Skolan måste därför kunna lita på föräldrarnas stöd i fostran
            av barnen liksom föräldrarna kan lita på skolans.
          </note>
          <note>
            För regeringen är det natuligt att lägga stor vikt vid att skolan
            får möjlighet att skapa arbetsro. Arbetet med detta måste framför
            allt bedrivas lokalt. Hur regeringens stöd för en sådan utveckling
            skall se ut kommer att beredas inom utbildningsdepartementet.
          </note>
          <note>
            I regeringsförklaringen angavs som en av skolans huvuduppgifter
            att skapa respekt för och vidareutveckla demokratins principer
            om tolerans, samverkan och likaberättigande. Dessa principer förutsätter
            också respekt för demokratiskt fattade beslut t.ex. om regler
            för uppförande. Det måste därför ingå i skolans ansvar för elevernas
            fostran att ge eleverna reellt inflytande över både sin inlärningssituation
            och skolmiljön i vid mening. På det sättet fostras eleverna till
            ett ökat ansvarstagande både för sin egen utveckling och för vården
            av lokaler och material för att ta några exempel.
          </note>
          <note>
            Widar Andersson kan alltså vara lugn. I framtidens skola kommer
            elevernas hyfs och uppträdande att understrykas i akt och mening
            att höja kvaliteten på kunskapsinhämtandet för alla elever.
          </note>
          <note type="speaker">
            Anf. 140 WIDAR ANDERSSON (s):
          </note>
          <note>
            Herr talman! Jag tackar för svaret. Jag delar statsrådets och
            regeringens syn att skolans främsta uppgift är att förmedla kunskap.
            Det blir ännu viktigare i framtiden, inte minst i Norrland, dens
            landsdel jag kommer ifrån, där man står inför stora strukturomvandlingar.
          </note>
          <note>
            Jag rör mig mycket ute i skolorna, och många lärare har kontaktat
            mig. Det är anledningen till att jag ställde frågan. Enligt min
            mening är regeringens främsta uppgift i dagens samhälle att driva
            opinion och skapa en policy. Många lärare är oroliga för att utslagningen
            i grundskolan skall öka. Det sägs att kunskaperna skall premieras,
            och lärarna är oroliga för att det blir en slagsida och att man
            bortser från skolobligatoriet. Det uppluckras så att allt fler
            elever med besvärliga hemförhållanden, vilka har svårt att hänga
            med i skolan, kommer att slås ut.
          </note>
          <note>
            Det kan bli fallet om regeringens budskap blir alltför entydigt
            och man enbart betonar kunskap.
          </note>
          <note type="speaker">
            Anf. 141 Statsrådet BEATRICE ASK (m):
          </note>
          <note>
            Herr talman! Jag delar uppfattningen att en viktig uppgift för
            skolpolitiker i största allmänhet är opinionsbildning. När det
            gäller fostrande aktiviteter är verkligheten sådan att man inte
            kan besluta om att eleverna skall uppföra sig väl, utan det är
            en kultur som växer fram.
          </note>
          <note>
            En konkret fråga som jag som skolminister har försökt att sprida
            kunskap om är detta med mobbning. Jag tror inte att det finns
            något som är så förödande för de svaga eleverna som att känna
            sig ovälkomna eller rädda för att gå till skolan.
          </note>
          <note>
            Dessutom har många ungdomskriminella deltagit i mobbningaktiviteter.
            Det kan verka enkelt att göra något åt detta, men erfarenheterna
            visar att det krävs både kunskap och erfarenhet för att på ett
            vettigt sätt bearbeta tendenser till mobbning i en skolsituation.
          </note>
          <note>
            Det finns en del erfarenheter på detta område, och jag har försökt
            förmedla att de finns. Det finns lärare som arbetar mycket medvetet
            med dessa frågor, och jag anser att man skall försöka sprida de
            kunskaperna. Detta är ett konkret exempel där jag försökt lyfta
            fram en enskild fråga när det gäller kulturen i skolan och vad
            som är rätt och fel.
          </note>
          <note>
            Det finns också annat som gjorts på detta område, och i detta
            sammanhang är frågan om närvaro mycket central. Den förra regeringen
            uppvaktades med anledning av de erfarenheter och problem man haft
            med frånvaron i gymnasiet mot slutet av terminen när eleverna
            ägnat sig mer åt att festa än att studera. Det har lett till att
            frånvaron nu får anges på avgångsbetyget, och så friska som den
            här vårterminen har i varje fall eleverna i Stockholm inte varit
            på många år.
          </note>
          <note>
            Alla förslag från enskilda skolor och andra där regeringens medverkan
            behövs för att man skall kunna vidta åtgärder, kommer jag att
            pröva i positiv anda. Det är oerhört centralt att det fostrande
            arbetet fungerar.
          </note>
          <note type="speaker">
            Anf. 142 WIDAR ANDERSSON (s):
          </note>
          <note>
            Herr talman! Jag tackar för den breddning av sitt svar som statsrådet
            har gjort. Det är angeläget att man i olika officiella sammanhang
            påpekar att kunskapsinlärning intimt hänger samman med en god
            social ordning, inte minst för dem som inte har stödet hemifrån.
            Därmed är jag nöjd.
          </note>
          <note type="speaker">
            Anf. 143 Statsrådet BEATRICE ASK (m):
          </note>
          <note>
            Herr talman! Jag skall försöka bli tydlig på den punkten. I modern
            forskning om skolans resultat och inte minst om framgångsrika
            skolor har framkommit att det inte finns någon motsättning i att
            arbeta för ökade kunskaper och samtidigt fostra eleverna. Tvärtom
            tycks erfarenheterna visa att skolor som medvetet arbetar på ett
            modernt sätt för att eleverna skall lära sig något och som tror
            på skolans möjligheter att med undervisning nå resultat också
            åstadkommer mycket positiva sociala effekter. Rätt hanterat blir
            det vinster i båda dessa avseenden. Jag ser fram emot riksdagens
            stöd och hjälp i arbetet att föra debatten vidare.
          </note>
          <note>
            Överläggningen var härmed avslutad.
          </note>
          <note>
            23 § Bordläggning
          </note>
          <note>
            Anmäldes och bordlades
          </note>
          <note>
            Skrivelse
          </note>
          <note>
            1991/92:20 1991 års redogörelse för de statliga företagen
          </note>
          <note>
            Förslag
          </note>
          <note>
            1991/92:12 Riksdagens revisorers förslag angående näringspolitiken
            -- utredningar och näringspolitiska program
          </note>
          <note>
            Motionerna
          </note>
          <note>
            med anledning av prop. 1991/92:21 Teckning av aktier m.m. i Nordbanken
          </note>
          <note>
            1991/92:N1 av Anita Gradin m.fl. (s)
          </note>
          <note>
            1991/92:N2 av Ian Wachtmeister och Bengt
          </note>
          <note>
            Dalström (nyd)
          </note>
          <note>
            1991/92:N3 av Rolf L Nilson m.fl. (v)
          </note>
          <note>
            24 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 21 oktober
          </note>
          <note>
            1991/92:16 av Magnus Persson (s) till arbetsmarknadsministern
            om arbetslösheten bland byggnadsarbetarna m.m.:
          </note>
          <note>
            Byggnadsarbetareförbundets länsplanerare
          </note>
          <note>
            (ledamöter i länsarbetsnämnden och byggarbetsnämnden i resp.
            län) upprättar sedan
          </note>
          <note>
            1981 varje kvartal en prognos över den förväntade sysselsättningen
            det följande året. Prognosen bygger dels på kända fakta om byggnadsarbetarkår,
            sysselsättningsmönster, kommande projekt och eventuella samhälleliga
            insatser, dels på kunskaper och erfarenheter om hur byggmarknaden
            i övrigt, dvs. den del av marknaden där projekten och arbeten
            ännu inte är kända, normalt utvecklas.
          </note>
          <note>
            Septemberprognosen omfattar perioden november
          </note>
          <note>
            1991 -- maj 1992. Därtill lämnas en bedömning av arbetsmarknadsläget
            i augusti 1992. I slutet av september var arbetslösheten bland
            byggnadsarbetarna 7,8 %, en ökning med 0,3
          </note>
          <note>
            procentenheter sedan augusti. Arbetslöshetstalet förväntas därefter
            stiga till 9,9 i november. För vintern dvs. februari, förutspår
            prognosen att arbetslösheten bland byggnadsarbetarna kommer att
            uppgå till 13,1 %, medan den sjunker något i maj månad ner till
            11,4 %.
          </note>
          <note>
            Kommer prognosens siffror att överstämma med verkligheten innebär
            det att kåren i november kommer att registrera den allra högsta
            arbetslöshet som någonsin upmätts någon novembermånad sedan den
            moderna arbetslöshetsstatistiken infördes 1956. Den genomsnittliga
            arbetslösheten bland byggnadsarbetarna under november månad har
            de sista 25 åren varit 4,8 %. Jämförelsevis kan nämnas att föregående
            år var arbetslösheten 3,1 %.
          </note>
          <note>
            Vad gäller februari månad så har högre arbetslöshet än prognosen
            13,1 % uppmätts vid endast två tillfällen. Den genomsnittliga
            arbetslösheten under februari månad är annars 8,5 %, medan nivån
            i februari i år var 5,9 %. En arbetslöshet på 13,1 %
          </note>
          <note>
            motsvarar drygt 15 000 arbetslösa byggnadsarbetare.
          </note>
          <note>
            Vad slutligen bedömningen för augusti 1992
          </note>
          <note>
            beträffar är bilden inte nämnvärt ljusare. I 19 av de
          </note>
          <note>
            24 länen förutses sysselsättningsläget vara sämre än vid motsvarande
            tidpunkt i år.
          </note>
          <note>
            Som vanligt räknar man med att arbetslösheten kommer att bli
            högst i skogs- och Norrlandslänen under vintern. Under februari
            månad 1992
          </note>
          <note>
            beräknas 6 län -- Värmland, Kopparberg,
          </note>
          <note>
            Gävleborg, Västernorrland, Jämtland och
          </note>
          <note>
            Norrbotten -- ha en arbetslöshet som uppgår till
          </note>
          <note>
            20 % eller mer. I dessa län pekar dessutom prognoserna på en
            fortsatt hög arbetslöshet -- över
          </note>
          <note>
            15 % även under resten av våren.
          </note>
          <note>
            Kommer länsplanerarnas prognos att slå in för 1992
          </note>
          <note>
            innebär det att arbetslösheten bland byggnadsarbetarna det närmaste
            året blir rekordhög, betydligt över 10 % i årsgenomsnitt.
          </note>
          <note>
            Med anledning av den alltmer krisartade situationen på byggarbetsmarknaden
            får jag till chefen för arbetsmarknadsdepartementet fråga följande:
          </note>
          <note>
            Vilka konkreta åtgärder avser arbetsmarknadsministern att vidta
            i anledning av de ökande arbetslöshetssiffror som redovisas i
            föreliggande prognoser?
          </note>
          <note>
            Vilka åtgärder ämnar arbetsmarknadsministern vidta i syfte att
            komma till rätta med arbetslösheten, speciellt i skogs- och
          </note>
          <note>
            Norrlandslänen?
          </note>
          <note>
            25 § Anmälan om fråga
          </note>
          <note>
            Anmäldes att följande fråga framställts
          </note>
          <note>
            den 21 oktober
          </note>
          <note type="speaker">
            1991/92:55 av Annika Åhnberg (v) till jordbruksministern Karl
            Erik Olsson om EG och omställningen av det svenska jordbruket:
          </note>
          <note>
            I regeringsförklaringen sägs att omställningen av jordbruket
            skall fullföljas, men det sägs också att en avstämning skall ske
            efter det att EG lagt fast principerna för sin nya jordbrukspolitik.
          </note>
          <note>
            Vad menar regeringen egentligen? Formuleringen är svårtolkad.
            Detta tycks vara ytterligare ett område där regeringen anser att
            Sverige skall underordna sig EG och inte hävda egna ståndpunkter.
            Det är dessutom osäkert när EG kan bli klar med sin förändring,
            och producenterna behöver besked för att kunna planera den närmaste
            framtiden.
          </note>
          <note>
            Vänsterpartiet krävde även av den förra regeringen klargörande
            och möjligheter till fönyad diskussion av Sveriges livsmedelspolitik
            i förhållande till EG.
          </note>
          <note>
            Regeringen aviserar nu en särskild kommission (av moderata samlingspartiet
            tidigare avfärdad som ett kommunistiskt påfund). Jag utgår från
            att denna särskilda kommission skall bestå av representanter för
            såväl näringen och konsumenterna som partierna.
          </note>
          <note>
            Saken brådskar.
          </note>
          <note>
            Jag vill därför fråga jordbruksministern:
          </note>
          <note>
            Avser regeringen omedelbart vidta åtgärder för att klargöra vad
            EG-anpassningen innebär i förhållande till omställningen av det
            svenska jordbruket?
          </note>
          <note>
            26 § Kammaren åtskildes kl. 18.45.
          </note>
          <note>
            Förhandlingarna leddes
          </note>
          <note>
            av andre vice talmannen från sammanträdets början t.o.m. 8 §
            anf. 44 delvis,
          </note>
          <note>
            av talmannen därefter t.o.m. ajourneringen kl.
          </note>
          <note>
            16.15 och
          </note>
          <note>
            av andre vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
