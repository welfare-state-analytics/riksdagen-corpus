<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199192</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199192</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199192--67</head>
          <docDate when="1992-02-20">1992-02-20</docDate>
        </div>
      </front>
      <body>
        <div>
          <note>
            Meddelande om information från regeringen
          </note>
          <note type="speaker">
            Anf. 1 FÖRSTE VICE TALMANNEN:
          </note>
          <note>
            Såsom framgår av föredragningslistan lämnar arbetsmarknadsminister
            Börje Hörnlund i eftermiddag information om arbetsmarknadspolitiska
            åtgärder för ungdomar.
          </note>
          <u>
            <seg>
              Informationen lämnas efter debatten om regeringens ekonomiska
              politik.
            </seg>
          </u>
          <note>
            1 § Anmälan om kompletteringsval till krigsdelegationen och valberedningen
          </note>
          <note>
            Förste vice talmannen meddelade att moderata samlingspartiets
            riksdagsgrupp på grund av uppkomna vakanser efter Görel Bohlin
            anmält
          </note>
          <note>
            Carl Bildt som ny ledamot i krigsdelegationen och
          </note>
          <note>
            Knut Billing som ny ledamot i valberedningen.
          </note>
          <note>
            Förste vice talmannen förklarade valda till
          </note>
          <note>
            ledamot i krigsdelegationen
          </note>
          <note>
            Carl Bildt (m)
          </note>
          <note>
            ledamot i valberedningen
          </note>
          <note>
            Knut Billing (m)
          </note>
          <note>
            2 § Avsägelser
          </note>
          <note>
            Förste vice talmannen meddelade att Ingela Thalén
          </note>
          <note>
            (s) avsagt sig uppdraget att vara ledamot i socialutskottet.
          </note>
          <note>
            Kammaren biföll denna framställning.
          </note>
          <note>
            Förste vice talmannen meddelade att Mona Sahlin
          </note>
          <note>
            (s) avsagt sig uppdraget att vara ledamot i arbetsmarknadsutskottet.
          </note>
          <note>
            Kammaren biföll denna framställning.
          </note>
          <note>
            3 § Justering av protokoll
          </note>
          <note>
            Justerades protokollet för den 14 februari.
          </note>
          <note type="speaker">
            Anf. 2 FÖRSTE VICE TALMANNEN:
          </note>
          <note>
            Till de båda första interpellationerna finns nu anmälda sammanlagt
            nio extra talare.
          </note>
          <u>
            <seg>
              Eftersom det är önskvärt att vi hinner avsluta alla interpellationsdebatterna
              före de muntliga frågorna kl. 14.30 vill jag vädja till de anmälda
              talarna att såvitt möjligt koncentrera sina anföranden i debatten.
            </seg>
          </u>
          <note>
            4 § Svar på interpellation 1991/92:89 om hemkunskapsämnet
          </note>
          <note type="speaker">
            Anf. 3 Statsrådet BEATRICE ASK (m):
          </note>
          <u>
            <seg>
              Herr talman! Inga Berggren har frågat mig vilka överväganden
              som ligger bakom direktiven till läroplanskommittén beträffande
              hemkunskapsämnet.
            </seg>
          </u>
          <u>
            <seg>
              Läroplanskommittén skall generellt pröva vilka ämnen som bör
              ingå i timplanen. En sådan analys måste bygga på en bedömning
              av de krav som bör ställas dels utifrån skolans ansvar att förbereda
              eleverna för rollen som samhällsmedborgare, dels utifrån skolans
              ansvar för att förbereda för fortsatta studier i gymnasieskolan.
              Av direktiven framgår också att denna bedömning skall ske mot
              bakgrund av en analys av ämnesstrukturen i ett internationellt
              perspektiv.
            </seg>
          </u>
          <u>
            <seg>
              Enligt direktiven bör kommittén utgå från att en garanterad undervisningstid
              skall anges för vissa ämnen. Dessa har valts ut mot bakgrund av
              en analys av de områden som, enligt min och regeringens uppfattning,
              måste utvecklas inom dagens skola för att möta framtidens krav.
              Det handlar då dels om de krav som bl.a.
            </seg>
          </u>
          <u>
            <seg>
              internationaliseringen ställer, dels om ambitionen att stärka
              ämnenas ställning.
            </seg>
          </u>
          <u>
            <seg>
              Språkprogrammen skall stärkas, vilket innebär att kommittén måste
              avsätta tid för dessa. Valfriheten både för föräldrarna och eleverna
              skall öka.
            </seg>
          </u>
          <u>
            <seg>
              Utrymmet för intresseval bör öka i hela grundskolan. Kommittén
              skall därför inom ramen för timplanen avsätta tid för både elevernas
              personliga val och för den profilering den enskilda skolan väljer.
              Detta innebär att det är nödvändigt att kommittén överväger vilka
              ämnen som skall vara obligatoriska för alla, motsvarande gymnasieskolans
              kärnämnen, och vilka som kan erbjudas på den tid som avsätts i
              timplanen för personliga val och för skolornas egen profilering.
            </seg>
          </u>
          <u>
            <seg>
              Avsikten är att denna prövning skall kunna ske relativt fritt
              utifrån de resonemang jag tidigare nämnt och, vilket gäller för
              kommitténs arbete i sin helhet, utifrån efarenheter av nu gällande
              läroplan, resultat av forskning, utvecklingsarbete och utvärderingar.
            </seg>
          </u>
          <u>
            <seg>
              Inga Berggren vill i sin interpellation få svar på frågan om
              vilka överväganden som ligger bakom direktiven om att hemkunskap
              inte skall få garanterad undervisningstid. Först och främst är
              direktiven inte utformade så. Detta är en möjlighet som läroplanskommittén
              fått i uppdrag att belysa konsekvenserna av. Ett viktigt skäl
              att över huvud taget ha en läroplanskommitté är att den skall
              få tänka fritt och klokt. När sedan kommittén redovisar ett förslag
              i den ena eller den andra riktningen, får vi läsa deras motiveringar
              och bilda oss en uppfattning. Jag vill alltså inte nu föregripa
              denna analys i annan mening än att konstatera att det nuvarande
              hemkunskapsämnets innehåll, om ämnet inte blir obligatoriskt vid
              den slutliga bedömningen, till vissa delar då sannolikt bör ingå
              i andra ämnen. Jag tänker t.ex. på de nuvarande huvudmomenten
              konsumentekonomi och miljö.
            </seg>
          </u>
          <u>
            <seg>
              Jag vill avslutningsvis också betona att jag har stort förtroende
              för att elever och föräldrar kan och vill ta ett större ansvar
              för utbildningen. Jag är övertygad om att de kan göra rationella
              val. Att ett ämne blir möjligt att välja innebär inte heller att
              det försvinner från skolan eller att det allmänt anses mindre
              viktigt.
            </seg>
          </u>
          <note type="speaker">
            Anf. 4 INGA BERGGREN (m):
          </note>
          <u>
            <seg>
              Herr talman! I dag börjar något nytt! Dels används
            </seg>
          </u>
          <u>
            <seg>
              ''frågetalarstolarna'' för första gången vid en interpellationsdebatt,
              dels är det premiär för mig att tala i kammaren.
            </seg>
          </u>
          <u>
            <seg>
              Jag vill börja med att tacka Beatrice Ask för svaret.
            </seg>
          </u>
          <u>
            <seg>
              Det är bra att utgå från en garanterad undervisningstid som ett
              mått på mängden kunskap som eleverna skall presenteras. Då råder
              det inget tvivel om vilket mål som skall uppnås. Att läroplanskommittén
              har getts utgångspunkter för att utveckla dagens skola och för
              att möta framtidens krav är också mycket väsentligt. Skolan skall
              naturligtvis inte vara en isolerad ö i de snabba förändringarnas
              tid. Jag delar även så statsrådets uppfattning att läroplanskommittén
              skall få tänka fritt och klokt. Inte desto mindre vill jag redan
              i detta skede framföra en del synpunkter.
            </seg>
          </u>
          <u>
            <seg>
              Vi lever i en förändringens och omdaningens tid.
            </seg>
          </u>
          <u>
            <seg>
              Den nya regeringens strävan att skapa Europas bästa skola ligger
              därför väl i tiden. I direktiven till läroplanskommittén slås
              det fast att det är skolans och föräldrarnas delade ansvar att
              förbereda barn och ungdomar för rollen som samhällsmedborgare.
            </seg>
          </u>
          <u>
            <seg>
              Dock är det skolans huvuduppgift att ge goda kunskaper och färdigheter.
            </seg>
          </u>
          <u>
            <seg>
              Detta är också en syn jag fullt och fast delar.
            </seg>
          </u>
          <u>
            <seg>
              Funderingar, tankar och frågor -- inte bara en utan många --
              har väckts av de formuleringar i direktiven där det talas om att
              ''vissa av de nuvarande obligatoriska ämnena förs över till de
              ämnen som kan erbjudas inom ramen för elevernas personliga val
              eller inom ramen för den profilering den enskilda skolan väljer.''
              Med stor säkerhet kan påstås att det inte bara är jag som uppfattat
              detta som att det finns tankar på att hemkunskap, slöjd och barnkunskap
              inte skall ges garanterad tid i den nya läroplanen.
            </seg>
          </u>
          <u>
            <seg>
              Mitt syfte med denna interpellation är helt enkelt att få i gång
              en nyanserad och fördjupad debatt i första hand om ämnet hemkunskap.
            </seg>
          </u>
          <u>
            <seg>
              Varför är det då så viktigt med hemkunskap?
            </seg>
          </u>
          <u>
            <seg>
              Jo, jag har uppfattningen att det föränderliga samhället kommer
              att ställa än större krav på vårt kunnande om kost och hälsa,
              ekonomi och miljö, i teori och praktik. När jag talar om vårt
              kunnande inbegriper jag naturligtvis både män och kvinnor.
            </seg>
          </u>
          <u>
            <seg>
              För individen och den stora världen blir grundläggande kunskaper
              inom dessa områden allt viktigare. För familjen och den lilla
              världen är färdigheter som att planera ekonomi, inköp och utföra
              vardagslivets varierande uppgifter en stor tillgång -- inte minst
              ur perspektivet att förvärvsfrekvensen bland kvinnor i Sverige
              är mycket hög. Dessutom har förvärsarbetstiden totalt per vecka
              minskat de senaste decennierna.
            </seg>
          </u>
          <u>
            <seg>
              Den dominerande bilden är att fritiden är hemmets sfär för både
              föräldrar och barn. Det är också mot hemmet och aktiviteter hemma
              som man huvudsakligen orienterar sig, antingen det gäller arbete
              eller fritid.
            </seg>
          </u>
          <u>
            <seg>
              Benämningen hemkunskap kan ge sken av ett enkelt ämnesinnehåll
              som lätt kan läras ut.
            </seg>
          </u>
          <u>
            <seg>
              Ingenting kan vara felaktigare. Jag kan dock hålla med om att
              det är förknippat med svårigheter att hitta en beteckning som
              enkelt uttrycker vad det handlar om. Kanske ''Home Economics''
              bättre beskriver ämnet. För mig handlar det om att eleverna skall
              få kunskaper om att rationellt och ekonomiskt sköta hemmet och
              boendet och om att använda sina egna och våra gemensamma resurser
              med förnuft.
            </seg>
          </u>
          <u>
            <seg>
              Ett annat sätt att fånga in vad saken gäller är att likna varje
              hushåll vid ett företag i miniatyr, ett företag som har en viss
              summa pengar som skall användas på bästa möjliga vis. För detta
              krävs en allsidig utbildning, där teori och praktik kompletterar
              varandra.
            </seg>
          </u>
          <u>
            <seg>
              För företaget hushållet är det lönande att ha hushållsekonomiska
              kunskaper. Det blir viktigt att kunna utnyttja sina resurser.
              Då menar jag både tid och pengar och de individuella produktionsförutsättningarna
              som finns i företaget.
            </seg>
          </u>
          <u>
            <seg>
              De skall utnyttjas så att de svarar mot prioriterade behov och
              önskningar om standard och livsinnehåll.
            </seg>
          </u>
          <u>
            <seg>
              Fel och onödig konsumtion ger inte bara privatekonomiska bekymmer
              utan påverkar både marknaden och miljön. Det är vi som konsumenter
              som avgör vilken produktion som efterfrågas och som därmed blir
              lönsam. Det är vi som genom våra val av varor påverkar mängden
              av avfall och sopor.
            </seg>
          </u>
          <u>
            <seg>
              Att kunna planera ekonomi och inköp sparar tid och pengar både
              åt hushållen och samhället. Det är min bestämnda uppfattning.
              Därför bör utbildningen i hemkunskap ges garanterad tid i grundskolan.
            </seg>
          </u>
          <note type="speaker">
            Anf. 5 INGER RENÉ (m):
          </note>
          <u>
            <seg>
              Herr talman! Jag tänkte i mitt inlägg riktat till statsrådet
              Beatrice Ask inte ta upp betydelsen av motorisk träning i skolan
              eller hur viktiga de tre ämnena barnkunskap, hemkunskap och slöjd
              är för att föra vårt kulturarv vidare, än mindre dessa ämnens
              ämnesinnehåll. Jag vet att interpellationen egentligen bara rör
              ämnet hemkunskap. Men de synpunkter jag har att föra fram rör
              dessa tre ämnen samfällt.
            </seg>
          </u>
          <u>
            <seg>
              Jag vill, i stället för att gå in på ämnesinnehållet, ta upp
              dessa ämnens betydelse när det gäller inlärning. Det är ju vad
              det är frågan om i skolan --
            </seg>
          </u>
          <u>
            <seg>
              inte att lärare skall lära ut, utan att elever skall lära in
              eller lära sig. Då behövs fler sinnen än dem man använder när
              man lyssnar eller när man använder papper och penna. Man behöver
              så att säga minneskrokar att hänga upp sina kunskaper på.
            </seg>
          </u>
          <u>
            <seg>
              Dessa minneskrokar, som gör inlärningen meningsbärande och begriplig,
              formas när vi använder lukt, smak och känsel förutom våra ögon
              och öron.
            </seg>
          </u>
          <u>
            <seg>
              Jag anser att alla lärare i grund- och gymnasieskolan i första
              hand är matte- och språklärare. Genom att använda språk och matte
              i sammanhang som både luktar och smakar och där det dessutom har
              betydelse för resultatet om man har läst och räknat rätt, ökar
              motivationen. Man kan ta på resultatet, när man har räknat rätt
              i ett recept och när man har tytt beskrivningen rätt. Man kan
              ta på det, lukta och smaka, och kanske erbjuda andra att smaka
              på resultatet. Räknar man fel eller läser fel, får man en oätlig
              soppa i stället för t.ex. de läckra bullarna. Den felräkningen
              eller felläsningen går inte att sudda bort. Självfallet anstränger
              man sig extra då.
            </seg>
          </u>
          <u>
            <seg>
              Det eleverna gör i dessa tre ämnen gör de dessutom ofta inte
              bara för sig själva. Resultatet kommer också deras kamrater till
              del. Det är ännu ett skäl att anstränga sig maximalt.
            </seg>
          </u>
          <u>
            <seg>
              För språkens, svenskämnets och mattens skull är det av stor vikt
              att dessa tre ämnen garanteras tid i timplanen. Det är inte heller
              en tillfällighet att i den nya lärarutbildningen kombineras t.ex.
              matte och hemkunskap eller matte och franska. Det blir naturligtvis
              en extra dimension i inlärningen om man har exempelvis en hemkunskapslektion
              på franska, där man verkligen använder språket i dess rätta sammanhang.
            </seg>
          </u>
          <u>
            <seg>
              Ett annat skäl till dessa ämnens vikt är deras historia. Hemkunskapsämnet
              infördes i svenska skolor för snart hundra år sedan. Skälet var
              familjeekonomiskt. Det var vid industrialismens genombrott, när
              familjer flyttade från landsbygd till stad och både man och hustru
              arbetade utanför hemmet. De nedärvda kunskaperna om hushållning
              blev mer och mer urvattnade. Det bidrog till att många hem kom
              att lida av misär. För att ersätta den försvunna kunskapsöverföringen
              började man undervisa unga flickor i ämnet hemkunskap -- förr
              i tiden var inte jämställdheten så särskilt genomförd. Det var
              för att de helt enkelt skulle klara sin och familjens ekonomiska
              situation.
            </seg>
          </u>
          <u>
            <seg>
              Skillnaderna mot hur det är i dag är naturligtvis mycket stora.
              Jag vill ändå påstå att vi har någonting att lära av dåtidens
              synsätt.
            </seg>
          </u>
          <u>
            <seg>
              Stora pengar går i dag igenom våra hushåll. Den förmåga vi har
              var och en att hushålla påverkar inte bara den egna familjeekonomin
              utan också landets ekonomiska situation.
            </seg>
          </u>
          <u>
            <seg>
              Jag kan ta ett exempel. För några år sedan satt jag i min kommuns
              socialnämnd. Jag tyckte att konsumentverkets normer för hushållskostnader
              var mycket höga. Jag lät min familj vara experimentpersoner och
              försökte leva efter konsumentverkets normer. Vi var på den tiden
              fem personer i familjen. Jag klarade inte det, dvs. jag klarade
              inte att göra av med så mycket pengar som jag enligt konsumentverkets
              normer borde göra.
            </seg>
          </u>
          <u>
            <seg>
              De kunskaper jag har tycker jag skall komma alla till del. Vi
              skall alla känna att vi har makt över vår egen vardagssituation,
              genom att vi kan klara av vår vardagsekonomi. För att öka inlärningsmöjligheterna
              när det gäller basfärdigheterna att läsa, tala och räkna och för
              våra familjers ekonomiska situation hoppas jag att läroplansgruppen
              kommer fram till att dessa tre ämnen är ovärderliga för svenska
              skolbarn.
            </seg>
          </u>
          <note type="speaker">
            Anf. 6 Statsrådet BEATRICE ASK (m):
          </note>
          <u>
            <seg>
              Herr talman! Jag tänker inte diskutera enskilda ämnen innan jag
              har fått någon analys och konkret förslag. Jag delar Inger Renés
              uppfattning vad gäller vikten av att hitta en formel för ämnesuppsättningen
              som ger eleverna både fakta och möjligheter att tillämpa kunskaperna.
            </seg>
          </u>
          <u>
            <seg>
              Regeringen är väl medveten om att inlärningen ökar när eleverna
              får utveckla alla sinnen. Det är någonting som präglar direktiven.
            </seg>
          </u>
          <u>
            <seg>
              Jag vill gärna uppmärksamma riksdagen på att de tre ämnen där
              vi har begärt förslag på kursplaner är svenska och matematik,
              som kan sägas vara traditionella teoretiska ämnen, och musik,
              som anses mer praktiskt. Denna etikettering tycker jag delvis
              är felaktig. Jag ställer inte upp på indelningen av enskilda ämnen
              på schemat i dag.
            </seg>
          </u>
          <u>
            <seg>
              Man hävdar ett en del ämnen är praktiska och en del teoretiska,
              men det är en myt att hemkunskap skulle vara enbart ett praktiskt
              ämne eller att biologi skulle vara enbart teoretiskt. Hemkunskap
              innehåller, som en del har påpekat här, lagstiftning och mycket
              av teori och faktapluggande, även om man har tillämpning av olika
              kunskaper på lektionerna.
            </seg>
          </u>
          <u>
            <seg>
              Ett ämne som biologi är likartat uppbyggt. Det handlar om faktakunskaper,
              men också om t.ex exkursioner och fågelstudier.
            </seg>
          </u>
          <u>
            <seg>
              Inger René sade att hon har en mängd kunskaper som hon har haft
              stor nytta av, och det har vi alla.
            </seg>
          </u>
          <u>
            <seg>
              Men att få med alla dessa moment som obligatoriska i undervisningen
              är omöjligt. Den ekvationen kommer inte att gå ihop. Vi kommer
              att tvingas göra mycket bestämda prioriteringar när vi så småningom
              skall införa en ny läroplan. Det brukar inte minst i riksdagen
              ofta påpekas att det finns mycket som är viktigt men som inte
              inryms i skolarbetet. Det är därför som jag menar att man skall
              vänta på analyserna av läroplanskommitténs arbete innan man har
              en bestämd uppfattning.
            </seg>
          </u>
          <note type="speaker">
            Anf. 7 INGA BERGGREN (m):
          </note>
          <u>
            <seg>
              Herr talman! I mitt första inlägg koncentrerade jag mig på de
              allmänt hushållsekonomiska aspekterna på ämnet hemkunskap. Låt
              mig nu ta upp frågan om kost och hälsa.
            </seg>
          </u>
          <u>
            <seg>
              Att sambanden mellan kost och hälsa är stora är väl känt i dag.
              När det gäller att förebygga cancer och hjärt--kärl-sjukdomar
              är denna kunskap viktig.
            </seg>
          </u>
          <u>
            <seg>
              Bästa sättet att åstadkomma beteende- och attitydförändringar
              är att föregå med goda exempel, att helt enkelt utföra en handling,
              i det här fallet att laga god, spännande och näringsriktig mat.
            </seg>
          </u>
          <u>
            <seg>
              Grundläggande kunskaper behöver vi alla.
            </seg>
          </u>
          <u>
            <seg>
              Bokstäver måste vi kunna för att bl.a. kunna skriva våra namn.
              För att kunna räkna våra pengar måste vi ha lärt oss siffrorna.
              Näringsämnen måste vi känna till för att må bra. Så långt är allt
              gott och väl, men hur är det med tillämpningen och övningen av
              kunskaperna? Låt mig ta ett exempel.
            </seg>
          </u>
          <u>
            <seg>
              Många tidningar har telefon- eller brevrådgivning, bl.a. då det
              gäller frågor om mat, kost och ekonomi. Där redovisas erfarenheter
              av kvinnor och män som har teoretiska kunskaper och stor medvetenhet
              om exempelvis sambanden mellan kost och hälsa, men det som man
              frågar och undrar över är hur de egna kunskaperna skall tillämpas
              --
            </seg>
          </u>
          <u>
            <seg>
              helt enkelt: Hur gör jag? I brist på färdighetskunskap stillar
              man sitt samvete genom att gå till hälsobutiken eller apoteket.
            </seg>
          </u>
          <u>
            <seg>
              I Beatrice Asks svar kan jag skönja följande tankelinje: om ämnet
              vid den slutgiltiga bedömningen inte blir obligatoriskt, kommer
              sannolikt vissa delar av hemkunskapen att ingå i andra ämnen.
              Dessa delar är konsumentekonomi och miljö, som då skulle bakas
              samman med andra, obligatoriska ämnen. Är det rätt uppfattat?
            </seg>
          </u>
          <u>
            <seg>
              Som jag ser det tappar man under sådana förhållanden helheten
              och det naturliga sammanhang där dessa ämnen trots allt hör hemma.
            </seg>
          </u>
          <u>
            <seg>
              Jag vill ställa ytterligare två frågor. Vilken är statsrådets
              egen uppfattning om hemkunskapens framtid? Skall ämnet vara obligatoriskt
              för alla eller frivilligt, grundat på personligt val? Dessutom
              vore det intressant att höra statsrådet utveckla sina tankar om
              hur den tid bör användas som skall avsättas för skolornas egen
              profilering.
            </seg>
          </u>
          <note type="speaker">
            Anf. 8 INGER RENÉ (m) :
          </note>
          <u>
            <seg>
              Herr talman! Jag håller med statsrådet Beatrice
            </seg>
          </u>
          <u>
            <seg>
              Ask om att det är trängsel på timplanen, men vid en lycklig förening
              kan faktiskt ett plus ett bli tre.
            </seg>
          </u>
          <u>
            <seg>
              Jag menar att om två ämnen -- och jag nämnde t.ex.
            </seg>
          </u>
          <u>
            <seg>
              franska och hemkunskap -- kan befrukta varandra, vinner man någonting
              i stället för att förlora någonting. Jag tycker att det skulle
              vara värdefullt om man undersökte den möjligheten.
            </seg>
          </u>
          <note type="speaker">
            Anf. 9 MARIANNE CARLSTRÖM (s):
          </note>
          <u>
            <seg>
              Herr talman! Beatrice Ask sade i den allmänpolitiska debatten
              att flera talare förstorade upp frågan om hemkunskap, slöjd och
              barnkunskap, enligt direktiven bara skulle bli litet närmare belyst.
              Men det går inte att komma ifrån att dessa ämnen har pekats ut
              i direktiven. De är därmed de enda som regeringen vill ha belysta
              och som -- får man förmoda -- kan tänkas bli frivilliga.
            </seg>
          </u>
          <note>
            Hemkunskap infördes som ett frivilligt ämne för flickor 1897
            och blev obligatoriskt för flickor och pojkar 1950. Man kan se
            ett samband mellan behovet av hemkunskap och kvinnors yrkesarbete.
          </note>
          <u>
            <seg>
              Om hemkunskap skulle bli ett frivilligt ämne tar vi ett steg
              tillbaka, och det gör vi i så fall när behovet av ämnet är större
              än någonsin. De flesta av
            </seg>
          </u>
          <u>
            <seg>
              Sveriges kvinnor yrkesarbetar i dag. Den gemensamma tiden för
              föräldrar och barn i hemmet är begränsad, och hemkunskap och s.k.
              praktiska ämnen gäller inte privatsaker som man har ansvar för
              bara i hemmet och som förälder, utan i ämnet hemkunskap ges kunskaper
              för vilkas förmedlande det fordras utbildad personal, precis som
              i vilket ämne som helst.
            </seg>
          </u>
          <u>
            <seg>
              De viktiga frågorna här är: Vad är kunskap? Vilken skola skall
              vi ha? Vilka människor skall vi ha? Skall vi ha en elitskola med
              stark segregation eller en skola för alla, som ger en bred kunskap
              som bas för fortsatta studier och ett bra liv?
            </seg>
          </u>
          <u>
            <seg>
              Det har diskuterats en hel del om vilka ämnen som är praktiska
              eller inte. Det är inte vad vi kallar hemkunskap som är det viktiga,
              utan innehållet och undervisningssättet. Kombinationen av praktiskt
              och teoretiskt arbete förbättrar inlärningen på ett sätt som man
              borde ta efter i andra ämnen.
            </seg>
          </u>
          <u>
            <seg>
              Dessutom ligger undervisning i hemkunskap i ett block, vilket
              gör att eleverna hinner tränga in i ämnet. Också detta borde man
              ta efter vid schemaläggningen i skolan. Kombinationen av praktiskt
              och teoretiskt illustreras bra i följande kinesiska ordspråk:
              Det jag hör, det glömmer jag, det jag ser, det kommer jag ihåg,
              det jag gör, begriper jag.
            </seg>
          </u>
          <u>
            <seg>
              Undervisningen i hemkunskap har som mål att utbilda elever till
              kompetenta beslutsfattare i frågor som rör deras vardagsliv. Det
              är förmågan att hantera vardagsbesluten, att ha kontroll över
              sin och familjens vardag, som bygger upp självkänslan och leder
              till personlig frihet som har direkt inverkan på utvecklingen
              i samhället.
            </seg>
          </u>
          <u>
            <seg>
              Hemkunskap skall ge kunskap på många angelägna områden: privat
              ekonomi, resurshushållning, miljö, kost och hälsa samt naturligtvis
              jämställdhet.
            </seg>
          </u>
          <u>
            <seg>
              Det handlar om kunskap som de traditionella akademiska ämnena
              har mycket svårt att erbjuda.
            </seg>
          </u>
          <u>
            <seg>
              Om det här ämnet skulle försvinna som obligatoriskt ämne, skulle
              Sveriges elever förlora viktiga kunskaper. Vi behöver kreativa,
              skapande människor för att bli konkurrenskraftiga i EG-
            </seg>
          </u>
          <u>
            <seg>
              sammanhang. Det räcker inte med språkkunskaper. Teknisk-praktisk
              kunskap är viktig för att utveckla personligheten, och därför
              måste detta ämne även i framtidens skola vara obligatoriskt.
            </seg>
          </u>
          <note type="speaker">
            Anf. 10 STINA GUSTAVSSON (c):
          </note>
          <u>
            <seg>
              Herr talman! När jag läser svaret på interpellationen om hemkunskapsämnet
              i grundskolan blir jag en aning förbryllad.
            </seg>
          </u>
          <u>
            <seg>
              Skolministern talar i svaret om att möta framtidens krav, bl.a.
              internationaliseringen. Så långt har skolministern rätt, men jag
              anser att skolministern gör en något felaktig bedömning om hon
              enbart lyfter fram språkämnena.
            </seg>
          </u>
          <u>
            <seg>
              Vad hjälper aldrig så goda språkkunskaper om man inte har goda
              kunskaper i frågor som rör vardagslivet? Morgondagens samhälle
              kräver handlingsberedskap i just vardagslivet. När t.o.m.
            </seg>
          </u>
          <u>
            <seg>
              EG:s utbildningsministrar i en resolution säger att konsumentundervisningen
              skall ingå i den obligatoriska skolundervisningen, med syftet
              att skapa ekonomiskt ansvariga konsumenter i det nya
            </seg>
          </u>
          <u>
            <seg>
              Europa, skall Sveriges skolelever få sina grundkunskaper i ämnet
              hemkunskap försämrade!
            </seg>
          </u>
          <u>
            <seg>
              När nära en fjärdedel av vår totala konsumtion går till mat är
              det inte längre givet att grundskolans läroplan skall ge eleverna
              kunskaper om livsmedlens inköp, om deras användning och om deras
              betydelse för folkhälsan!
            </seg>
          </u>
          <u>
            <seg>
              Ämnet hemkunskap vill jag benämna som ett tvärvetenskapligt ämne.
              Här kan elever på ett praktiskt sätt tillämpa andra inlärda fakta
              som matematik, biologi, kemi och svenska språket, och inlärningsförmågan
              i de teoretiska ämnena kan förbättras. Men det handlar också om
              den privata ekonomin, hushållning med resurser, miljö, kultur
              och jämställdhet. Många forskare menar också att den praktiska
              tillämpningen är det allra bästa sättet att åstadkomma såväl beteende-
              som attitydförändringar.
            </seg>
          </u>
          <u>
            <seg>
              För att klara den arbetsintensiva situation som många hushåll
              befinner sig i gäller det att kunna kombinera yrkesarbete och
              hemarbete på ett så vettigt sätt som möjligt. Här är vardagskunskaperna
              mycket väsentliga.
            </seg>
          </u>
          <u>
            <seg>
              Det skulle vara olyckligt, om hemkunskapen skulle få den placering
              på rangskalan som jag tycker mig utläsa av skolministerns svar,
              nämligen att vissa delar av hemkunskapen sannolikt får ingå i
              andra ämnen eller bli frivilligt ämne. Gör man så, har man verkligen
              klassat ner inhämtandet av vardagskunskaper.
            </seg>
          </u>
          <u>
            <seg>
              Till årets riksdag har en lång rad motioner väckts om hemkunskapen
              i grundskolan. Det tycker jag vittnar om att det finns ett brett
              stöd i Sveriges riksdag för att hemkunskap skall tilldelas garanterad
              tid på grundskolans schema. Eftersom jag har den förhoppningen
              att skolministern tillhör de lyhördas skara, vill jag säga att
              skolministern omgående bör vidarebefordra dessa sinaler till den
              arbetande läroplanskommittén.
            </seg>
          </u>
          <note type="speaker">
            Anf. 11 Statsrådet BEATRICE ASK (m):
          </note>
          <u>
            <seg>
              Herr talman! Först och främst blir jag litet arg. Som yrkesarbetande
              kvinna med små barn känner jag mycket väl till vilken vikt vardagsproblemen
              har.
            </seg>
          </u>
          <u>
            <seg>
              Jag är också alldeles övertygad om att min son och andra unga
              män och kvinnor behöver mycket kunskap på det området.
            </seg>
          </u>
          <u>
            <seg>
              Marianne Carlström tog upp det förhållandet att i dag arbetar
              de flesta kvinnor. Det är riktigt. Det är också riktigt att kvinnor
              i dag är mer välutbildade än tidigare. Därför tror jag att de
              tillsammans med barnens fäder och barnen själva har förmåga att
              i någon liten utsträckning välja vilka moment och ämnen som skall
              ingå i barnens utbildning. Om det gäller det ämne som vi nu diskuterar
              eller något annat får vi återkomma till, men jag tror att det
              är rimligt att ha den uppfattningen att moderna människor -- föräldrar,
              barn och ungdomar -- inte behöver riksdagens beslut om varje timme
              på schemat.
            </seg>
          </u>
          <u>
            <seg>
              När vi diskuterar obligatorium och frivillighet som princip,
              är det ju inte sagt att obligatorium och frivillighet behöver
              gälla generellt under skoltiden.
            </seg>
          </u>
          <u>
            <seg>
              Det kan gälla vissa delar av utbildningstiden.
            </seg>
          </u>
          <u>
            <seg>
              Läroplansarbetet omfattar -- som jag hoppas att alla är medvetna
              om -- grundskola, gymnasium och komvux. Det är ett ganska vidsträckt
              område, om man så säger.
            </seg>
          </u>
          <u>
            <seg>
              Stina Gustavsson var förbryllad över mina slutsatser i direktiven.
              Jag vill bara påpeka att direktiven är ingenting som jag har fantiserat
              ihop.
            </seg>
          </u>
          <u>
            <seg>
              Det är regeringen som har antagit direktiven, och i regeringen
              ingår även centerpartiet. Jag tror att det finns många uppfattningar
              om ämnen och vad innehållet borde vara i den framtida läroplanen.
            </seg>
          </u>
          <u>
            <seg>
              Det är därför regeringen har valt att ge kommittén mycket vida
              ramar, så att vi skall få ett så bra underlag som möjligt att
              diskutera utifrån.
            </seg>
          </u>
          <u>
            <seg>
              Jag tror att det är viktigt att man i den diskussionen inte tror
              att jag skriver ner mina egna personliga idéer om ämnen. Jag tänker
              inte heller stå här i talarstolen och säga vad jag tycker om än
              det ena, än det andra ämnet. Jag tror att det skulle uppfattas
              som att skolministern har en bestämd uppfattning, och det vore
              helt fel.
            </seg>
          </u>
          <u>
            <seg>
              Såsom också har framförts i den här diskussionen, är min uppgift
              att lyssna -- på forskning, vetenskap, experter, riksdagsledamöter
              och allmänhet -- innan jag lägger fram en proposition för riksdagen.
              Så mina personliga uppfattningar avslöjar jag nog bara hemma.
            </seg>
          </u>
          <note type="speaker">
            Anf. 12 STINA GUSTAVSSON (c):
          </note>
          <u>
            <seg>
              Herr talman! Jag förstår mycket väl hur skolministern måste agera.
              Men jag förstår också att det är ändå skolministern som ger övriga
              i regeringen signaler om hur ett direktiv skall utformas.
            </seg>
          </u>
          <u>
            <seg>
              Jag måste säga att efter det senaste inlägget från vår skolminister
              är jag väldigt glad över att riksdagens ledamöter i så stor utsträckning
              har reagerat när det gäller hemkunskapsämnet och även slöjdämnet.
            </seg>
          </u>
          <u>
            <seg>
              Jag förstår att vi behöver agera, om det också i framtiden skall
              finnas obligatoriska ämnen som heter t.ex. hemkunskap och slöjd.
            </seg>
          </u>
          <note type="speaker">
            Anf. 13 MARIANNE CARLSTRÖM (s):
          </note>
          <u>
            <seg>
              Herr talman! Beatrice Ask blir upprörd såsom yrkesarbetande,
              får vi höra, och anser att alla i dag är så välutbildade att de
              inte behöver ha hemkunskap som obligatoriskt ämne. Jag blir förbluffad
              över det, för här handlar det om ett ämne som har stort stöd ute
              bland människor. Det gäller ett område där det fattas kunskaper
              hos väldigt många.
            </seg>
          </u>
          <u>
            <seg>
              I höstas kunde man läsa i tidningarna att till de yrken som har
              en framtid hör dietist. En dietist får gripa in så att säga när
              skadan redan är skedd. I
            </seg>
          </u>
          <u>
            <seg>
              hemkunskap handlar det om förebyggande arbete när det gäller
              kosten, hushållens ekonomi, osv.
            </seg>
          </u>
          <u>
            <seg>
              Människors möjligheter att vara välutbildade är också hotade.
              Även i det fallet handlar det om utbildningsdepartementets budget.
            </seg>
          </u>
          <u>
            <seg>
              Här är det också en fråga om skillnader i kunskapssyn, i synen
              på hur man inhämtar kunskaper. Jag har som hushållslärare flera
              gånger råkat ut för elever som matematiskt kan skriva tre fjärdedelar,
              men de vet inte vad tre fjärdedels deciliter är. Man kan inte
              flytta hemkunskapen till matematiken, men man kan praktisera matematik
              i hemkunskap, och man kan praktisera svenska där.
            </seg>
          </u>
          <u>
            <seg>
              Jag anser att alla Sveriges elever behöver den här kunskapen.
            </seg>
          </u>
          <note>
            Anf. 14 CHARLOTTE CEDERSCHIÖLD
          </note>
          <u>
            <seg>
              (m):
            </seg>
          </u>
          <u>
            <seg>
              Herr talman! Mot bakgrund av talmannens uppmaning kommer jag
              att koncentera mitt anförande, men jag vill ändå visa att det
              finns de som vill utveckla möjligheterna till valfrihet och individuell
              utveckling mer än vad statsrådet har gjort.
            </seg>
          </u>
          <u>
            <seg>
              På det här området som på så många andra är det viktigt att öka
              valfriheten och i all synnerhet mångfalden. Det är inte självklart
              att allt skall förbli vid det gamla. Tiden är begränsad, och på
              något sätt måste man ge plats för det nya. Skolan måste anpassas
              till förändringarna i samhället och på arbetsmarknaden. Statsrådet
              är på rätt väg --
            </seg>
          </u>
          <u>
            <seg>
              men gå längre!
            </seg>
          </u>
          <u>
            <seg>
              Låt inte bara hemkunskap, barnkunskap och slöjd omfattas av det
              mera moderna och individanpassade tänkande som nu växer fram!
            </seg>
          </u>
          <u>
            <seg>
              Läroplansutredningen bör pröva varje ämne, dvs.
            </seg>
          </u>
          <u>
            <seg>
              hur många timmar och hur mycket kunskaper som kan göras frivilliga.
              Varje verksamhet som vill vara aktuell och som vill kunna anpassas
              till tiden måste omprövas, förnyas och ändras. Lägg till nytt,
              ta bort mindre aktuellt, disponera om! Hur skall man annars få
              plats med det nya och kunna anpassa sig till efterfrågan och behov?
            </seg>
          </u>
          <u>
            <seg>
              Självklart skulle de flesta ämnen bli kvar i obligatorisk form
              vid en sådan prövning, men ställning skall ändå alltid tas till
              varje verksamhetsplanering, precis som man gör när man verksamhetsplanerar
              i privata sektorn.
            </seg>
          </u>
          <u>
            <seg>
              Min utgångspunkt är att elevens goda sidor bör få utvecklas och
              förstärkas, och det sker bäst genom att man ger utrymme för det
              vederbörande är duktig på. Då stärks självförtroendet, det blir
              en bättre individuell insats, det blir högre kvalitet på den kollektiva
              insatsen, och det blir högre inkomster för såväl individ som samhälle.
            </seg>
          </u>
          <u>
            <seg>
              En individuell anpassning till eleven måste innebära att elever
              kan ha ganska olika scheman.
            </seg>
          </u>
          <u>
            <seg>
              Vi är alla olika. Vi har olika preferenser, olika utvecklingsmöjligheter.
              Statsrådet går i rätt riktning, men även musik och teckning kunde
              få vara frivilliga, som jag ser det, och kanske även vissa kunskaper
              över basnivå i vissa andra ämnen, under förutsättning att eleven
              vidareutvecklar sina bästa områden.
            </seg>
          </u>
          <u>
            <seg>
              Det är också viktigt att eleverna har goda möjligheter att utveckla
              förmågan att använda sina händer, att tillverka något, att se
              någonting konkret växa fram. Det ger de flesta människor tillfredsställelse.
              Varför tvinga den som är duktig i slöjd att syssla med musik,
              om vederbörande är helt omusikalisk och inte har någon motivation
              att ta till sig undervisningen? Nej, ta vara på människors egen
              kreativitet! Låt dem utveckla sina goda sidor!
            </seg>
          </u>
          <u>
            <seg>
              Framtidens spjutspetsar är inte stöpta i samma form.
            </seg>
          </u>
          <note type="speaker">
            Anf. 15 ELVY SÖDERSTRÖM (s):
          </note>
          <u>
            <seg>
              Herr talman! Skolministern säger i sitt svar att det är viktigt
              att läromedelskommittén får tänka fritt och klokt. Ja, det tycker
              jag också att den borde få göra. Därför tycker jag att det är
              mycket oklokt av ministern att peka ut just ämnena hemkunskap,
              slöjd och barnkunskap på det sätt som skett i direktiven. Jag
              vill därför att ministern redovisar vad det är som ligger till
              grund för detta ställningstagande. Vad är det för forskning som
              säger att detta skulle leda till ett bättre resultat i dagens
              skola?
            </seg>
          </u>
          <u>
            <seg>
              Sedan har ministern också vid ett flertal tillfällen och i olika
              debatter faktiskt uttryckt sin personliga ståndpunkt när det gäller
              andra delar av skolan i dag. Nu säger ministern att det inte är
              hennes uppgift att redovisa sina personliga synpunkter.
            </seg>
          </u>
          <u>
            <seg>
              Men det var, hoppas jag, en personlig synpunkt från ministern
              när hon uttalade att det är dags att sätta betyg på eleverna redan
              i lågstadiet. Det uttalandet, tillsammans med den debatt som har
              förts i dag, tyder på att skolministern behöver specialundervisning
              i hur elever fungerar och hur undervisningen bedrivs i dagens
              skola. Lärare och övrig personal som arbetar ute i dagens skola
              och som dagligen träffar barn gör en helt annan bedömning än vad
              ministern gör.
            </seg>
          </u>
          <u>
            <seg>
              Herr talman! I förrgår fick jag ett brev från en grupp lärare
              i Sundsvall. Anledningen till att de skrev till mig var regeringens
              nya direktiv till läromedelskommittén. De framhåller i sitt brev
              att de inte vill ha en skola som kommer att tillverka robotmänniskor
              utan känsla för kultur, skapande och kreativitet. De uttrycker
              också i sitt brev stor och stark oro för att en skola utan dessa
              tre ämnen, som är föremål för dagens debatt, kommer att bidra
              till en utslagning av de mer praktiskt inriktade eleverna.
            </seg>
          </u>
          <u>
            <seg>
              Jag vill verkligen instämma i Inger Renés beskrivning av vikten
              av att just dessa tre ämnen får vara med vid inlärningen. All
              forskning visar ju att eleverna behöver både praktiska, estetiska
              och mer teoretiska ämnen för sin allsidiga utveckling.
            </seg>
          </u>
          <u>
            <seg>
              Därför tycker jag och många med mig att det är ett steg tillbaka
              att göra dessa tre ämnen -- slöjd, hemskunskap och barnkunskap
              -- frivilliga.
            </seg>
          </u>
          <u>
            <seg>
              Modern hjärnforskning visar också att båda hjärnhalvorna måste
              vara med för att vi skall få kreativa och harmoniska människor.
            </seg>
          </u>
          <u>
            <seg>
              Herr talman! Inom de ämnen som är föremål för dagens debatt har
              det under årtionden framgångsrikt arbetats med könsrollsfrågor.
              Tas hemkunskap, slöjd och barnkunskap bort som obligatoriska ämnen,
              spolieras detta arbete. Och vad säger jämställdhetsministern Birgit
              Friggebo, skolministerns regeringskollega, om detta?
            </seg>
          </u>
          <u>
            <seg>
              Skolministern har i andra sammanhang uttalat sig om vikten av
              att vi bevarar våra kulturtraditioner.
            </seg>
          </u>
          <u>
            <seg>
              Menar skolministern att direktiven till läroplanskommittén underlättar
              detta?
            </seg>
          </u>
          <u>
            <seg>
              Till sist, herr talman! Skolministern säger att regeringen har
              höga ambitioner när det gäller utbildningen. Läroplansdirektiven
              och regeringens budgetproposition talar dock ett annat språk.
              Det står helt klart att regeringens ambition och talet om
            </seg>
          </u>
          <u>
            <seg>
              Europas bästa skola inte gäller alla elever.
            </seg>
          </u>
          <note type="speaker">
            Anf. 16 MARGARETA VIKLUND (kds):
          </note>
          <u>
            <seg>
              Herr talman! Jag håller med statsrådet om att det är viktigt
              att själv kunna ta ett större ansvar för sin utbildning och sitt
              ämnesval. Men nu är det ju så, att vissa ämnen har högre status
              än andra, varför man kanske också behöver ha en viss fingervisning
              för att kunna välja.
            </seg>
          </u>
          <u>
            <seg>
              Arbetet i hem och familj, och med barn, har inte hög status i
              vårt samhälle. Kvinnor eller män som har valt att vara hemma och
              helt ta hand om sina barn får t.ex. i dag ingen ATP, och förlorar
              ofta rätt till ATP-år. Ändå är den nära omsorgen så viktig.
            </seg>
          </u>
          <u>
            <seg>
              Detta gäller också i en barnfamilj där båda föräldrarna förvärvsarbetar
              och inte har den tid eller möjlighet som de kanske önskar att
              ägna åt hushållsarbete.
            </seg>
          </u>
          <u>
            <seg>
              I vilken situation en människa än hamnar i livet är det därför
              viktigt att ha en basal konsumentkunskap, inkl. kunskap om sambandet
              mellan kost, hälsa och miljö, dvs. hemkunskap.
            </seg>
          </u>
          <u>
            <seg>
              Sådan kunskap handlar också om kulturtradition och jämställdhet,
              och behöver därför också i fortsättningen vara en viktig del av
              undervisningen i grundskolan. För att kunna värdera fakta, kritiskt
              granska larmrapporter om bl.a. olika tillsatser till livsmedel,
              luftföroreningars påverkan på animala och vegetabila födoämnen,
              och för att kunna inse konsekvenserna av beslut om ämnens gränsvärden
              för skadlig påverkan, är det nödvändigt att få en handlingsmodell
              -- så att man vet hur man skall ställa sig till olika varor och
              det informationsutbud som sköljer över oss.
            </seg>
          </u>
          <u>
            <seg>
              För att hitta i dagens och morgondagens stora utbud av varor,
              som bl.a. inträdet i EG kommer att medföra, är det också viktigt
              att ha konsumentkunskap. Och för de människor som skall ta över
              och vidarebefordra samhällets funktioner och kulturella traditioner
              är det av stor vikt att ha en baskunskap om de områden som berör
              det nära arbetet i hem och familj. Det kan handla om överlevnad.
            </seg>
          </u>
          <u>
            <seg>
              I ämnet hemkunskap finns arbetsglädje. Där kan eleverna i teori
              och praktik koordinera sina kunskaper i matematik, datorteknik,
              biologi, miljö och annat. Kreativitet, motorik, koncentrationsoch
              koordinationsförmåga tränas på ett naturligt sätt i det ämnet.
              I hemkunskap lär sig barnen också att själva klara av sina vardagssituationer,
              vilket är en viktig kunskap när föräldrarna t.ex.
            </seg>
          </u>
          <u>
            <seg>
              förvärvsarbetar. Det är också värdefullt att senare ha med sig
              denna kunskap ut i vuxenlivet. Ämnet hemkunskap är viktigt.
            </seg>
          </u>
          <u>
            <seg>
              Försök har visat att intresse och förståelse för måltidernas
              sammansättning har ökat avsevärt, när elever med t.ex. datorns
              hjälp har gjort pris- och näringsberäkningar. I hemkunskap kan
              eleverna medvetandegöras och konkret praktisera hushållning med
              resurser. De får också insikter i det egna ansvarets betydelse
              för att förbättra miljön.
            </seg>
          </u>
          <u>
            <seg>
              Det är viktigt att förmedla den svenska matkulturen till både
              invandrare och svenskar, liksom det även är viktigt att svenska
              barn och ungdomar lär känna invandrarnas matkultur. I
            </seg>
          </u>
          <u>
            <seg>
              ämnet hemkunskap möts olika kulturer.
            </seg>
          </u>
          <u>
            <seg>
              För att man skall förebygga ohälsa -- cancer, hjärtoch kärlsjukdomar
              -- är det betydelsefullt att också sambandet kost--hälsa belyses.
              Av bl.a. den anledningen behöver eleverna ha grundkunskaper om
              våra vanligaste råvaror och livsmedel, och hur de tillagas. Hemkunskapsläraren
              är en nyckelperson i skolans och samhällets folkhälsoarbete.
            </seg>
          </u>
          <u>
            <seg>
              Att göra hemkunskap till ett frivilligt ämne skulle kanske visa
              eleverna att skolan och samhället ger det ämnet en lägre dignitet
              än de obligatoriska ämnena. Detta får i sin tur konsekvenser för
              samhällets syn på traditionellt kvinnoarbete, jämställdhet och
              kultur. Att föra över ämnet hemkunskap till gruppen av frivilliga
              ämnen, som de nya direktiven för läroplanskommitténs arbete föreslår,
              vore kanske inte så lyckligt. Det skulle också kunna få konsekvenser
              för människornas attityder, liv och hälsa.
            </seg>
          </u>
          <u>
            <seg>
              Herr talman! I det fortsatta läroplansarbetet är det viktigt
              att se på ämnet hemkunskap i många dimensioner.
            </seg>
          </u>
          <note type="speaker">
            Anf. 17 MARGITTA EDGREN (fp):
          </note>
          <u>
            <seg>
              Herr talman! Det finns mycket i det Beatrice Ask nu sade och
              som hon tidigare har sagt och skrivit som jag till 100 &gt; e% ställer
              upp på. Det gör att jag utgår från att det måste ha gått en rysning
              genom kroppen när en tidigare partikollega från
            </seg>
          </u>
          <u>
            <seg>
              Stockholm här anförde sin människosyn och sin kunskapssyn.
            </seg>
          </u>
          <u>
            <seg>
              Jag instämmer i det Beatrice Ask har sagt, nämligen att direktiven
              inte är styrande i riktning mot att dessa ämnen inte skulle vara
              obligatoriska.
            </seg>
          </u>
          <u>
            <seg>
              Ett misslyckat pressmeddelande har givit anledning till den debatt
              som har förevarit. Man kan tänka sig att detta misslyckade pressmeddelande
              nu ändå styr diskussionen och de överväganden som läroplanskommitténs
              ledamöter måste göra.
            </seg>
          </u>
          <u>
            <seg>
              Den svenska grundskolan har en klar ambition att lära för livet.
              Den är inte bara till för att förbereda för högre studier, utan
              den skall förbereda för det verkliga livet. Eleverna skall utveckla
              sin hjärna, sina känslor och utvecklas socialt, kulturellt och
              motoriskt. I detta totalperspektiv är slöjd, hemkunskap och barnkunskap
              ämnen som behövs för att eleverna skall kunna leva livet.
            </seg>
          </u>
          <u>
            <seg>
              Man lär eleverna att förstå och hantera sin vardagsverklighet.
              Dessa ämnen inbjuder, som många talare här har sagt, på ett naturligt
              sätt till laborationer och praktiskt arbete. De är också utmärkta
              för att förebygga och bryta de könsrollsmönster som trots allt
              finns.
            </seg>
          </u>
          <u>
            <seg>
              Till detta vill jag lägga elevernas egen kunskap om vad den egna
              kroppen behöver. Det lär de sig också i hemkunskapen. I dag är
              det så illa att det finns rapporter från skolhälsovården som säger
              att t.o.m.
            </seg>
          </u>
          <u>
            <seg>
              pojkar har järnbrist. Det har aldrig hänt förut.
            </seg>
          </u>
          <u>
            <seg>
              Järnbrist har på grund av menstruationer osv. varit en flicksjukdom.
              I dag visar en folkhälsorapport att pojkar har järnbrist. Detta
              vill man härleda till att de äter för dåligt och vet för litet
              om vad den egna kroppen behöver. Det säger också folkhälsogruppen
              i sin rapport, och det bör vara ett argument som bör kunna vägas
              in i läroplanskommitténs diskussion.
            </seg>
          </u>
          <u>
            <seg>
              När pressdiskussionen har varit het har Beatrice
            </seg>
          </u>
          <u>
            <seg>
              Ask vid något tillfälle sagt att alla viktiga ämnen inte behöver
              vara obligatoriska. Nej, det håller jag med om. Men jag vill då
              veta vilka andra ämnen
            </seg>
          </u>
          <u>
            <seg>
              Beatrice Ask tänker på. Är det möjligt att göra något språkämne
              icke-obligatoriskt, att göra matematik icke-obligatoriskt eller
              något annat viktigt ämne?
            </seg>
          </u>
          <u>
            <seg>
              Jag tycker det är bra att vi allihop har respekt för läroplanskommitténs
              obundna arbete. Men
            </seg>
          </u>
          <u>
            <seg>
              Beatrice Ask har ändå i sitt svar i dag tafsat litet grand på
              den respekten. Hon säger, att även om ämnet inte blir obligatoriskt
              vid den slutliga bedömningen, bör konsumentekonomi och miljökunskap
              kunna täckas. Det är väl ändå ett ställningstagande som statsrådet
              gör?
            </seg>
          </u>
          <u>
            <seg>
              Till sist; Det finns en sentens som lyder: Att lära utan att
              göra är som att älska utan att röra.
            </seg>
          </u>
          <note type="speaker">
            Anf. 18 Statsrådet BEATRICE ASK (m):
          </note>
          <u>
            <seg>
              Herr talman! Elvy Söderström sade: Skolministern har minsann
              uttalat sig om sin personliga uppfattning i andra frågor, exempelvis
              betygsfrågan. Det är alldeles riktigt. Jag har kanske också lärt
              något av det och om de svårigheter som uppenbarligen finns att
              lyssna när jag markerar att det är en uppfattning som jag själv
              har och att regeringen har sagt någonting annat. Det fungerar
              inte, och därför måste jag försöka att hålla mig till vad regeringen
              har sagt. Det kommer inte att vara enkelt, eftersom skolan är
              ett vittomfattande fält.
            </seg>
          </u>
          <u>
            <seg>
              Det är viktigt att vi får en öppen och fri läroplansdebatt där
              olika synpunkter kan komma fram i arbetet utan att det uppfattas
              som att jag har en mycket bestämd uppfattning om det ena eller
              andra.
            </seg>
          </u>
          <u>
            <seg>
              Sedan till könsrollsfrågorna, som jag anser oerhört centrala.
              Det är ett av skälen till att vi i direktiven till läroplansarbetet
              har markerat att det är nödvändigt att analysera om det ligger
              någonting i det forskare säger, att vi bl.a. i naturvetenskap
              och teknik borde arbeta något tidigare med flickorna.
            </seg>
          </u>
          <u>
            <seg>
              Det finns en del skrivningar som visar att vi tar det här på
              allvar.
            </seg>
          </u>
          <u>
            <seg>
              Det finns dessutom en annan problematik som jag hoppas att riksdagen
              är intresserad av, nämligen det faktum att flickor inte hörs lika
              bra i skolan och att de inte ges lika mycket tid. Det finns mycket
              att göra här.
            </seg>
          </u>
          <u>
            <seg>
              Elvy Söderström har helt fel när det gäller kulturarvet. Det
              står mycket om kulturarvet i direktiven.
            </seg>
          </u>
          <u>
            <seg>
              Jag skall läsa innantill: Skolan verkar i en värld där kunskaps-
              och informationsmassan förändras snabbt. Det ställer höga krav
              på skolans flexibilitet och variation. Men det kräver också att
              större vikt läggs vid kunskaper som är beständiga över tiden som
              språk och matematik samt de kunskaper som bygger upp elevens egen
              identitet i hembygden, det svenska språket och kulturarvet i vid
              mening. Det står att detta behöver få en framträdande plats i
              undervisningen osv. Det här är ingenting som regeringen har glömt
              bort.
            </seg>
          </u>
          <u>
            <seg>
              Margitta Edgren frågar om min syn på vilka ämnen som bör vara
              obligatoriska resp. frivilliga.
            </seg>
          </u>
          <u>
            <seg>
              Egentligen önskar jag att vi kunde nöja oss med att tala om att
              människor skall lära sig läsa, skriva och räkna samt vissa andra
              moment och att det är obligatoriskt. Sedan skulle man ha krav
              på vissa ramar och att vissa typer av ämnen skulle ingå, men att
              man hade mycket stor valmöjlighet. Det tycker jag vore idealet.
              Men jag tror att det är mycket svårt att komma så långt med den
              organisation som skolväsendet har.
            </seg>
          </u>
          <u>
            <seg>
              Jag vet att de flesta mycket kunniga pedagoger som i dag lyckas
              bra med sina elever inom klassens ram ger elever mycket vida möjligheter
              att välja moment och arbeta på det sätt som passar den enskilde
              eleven. Då lyckas man mycket bättre.
            </seg>
          </u>
          <u>
            <seg>
              De ämnesföreträdare som nu lutar sig tillbaka och tror att det
              bara är fråga om slöjd, hemkunskap och barnkunskap som man eventuellt
              kan diskutera att göra till tillvalsämnen, bör nog vakna så snabbt
              som möjligt. De behöver också delta i diskussionen och presentera
              vad de undervisar i och på vilket sätt de vill utveckla dessa
              ämnen.
            </seg>
          </u>
          <note type="speaker">
            Anf. 19 INGA BERGGREN (m):
          </note>
          <u>
            <seg>
              Herr talman! Låt mig nu göra en liten utblick till andra sidan
              jordklotet, närmare bestämt till Japan.
            </seg>
          </u>
          <u>
            <seg>
              Vi jämför oss från och till med Japan. Det kan gälla utvecklingen
              inom elektronikens område eller produktiviteten. Ibland möter
              man också påståenden om att vi som människor har vissa likheter.
              Dessutom är förvärvsfrekvensen i Japan, precis som i Sverige,
              hög för kvinnor.
            </seg>
          </u>
          <u>
            <seg>
              Vad vill jag nu komma med detta? Jo, det är intressant att konstatera
              att man i Japan just nu står i begrepp att införa obligatorisk
              utbildning i ''Home
            </seg>
          </u>
          <u>
            <seg>
              Economics'' för både pojkar och flickor på gymnasienivå. Varför
              det? Jo, i Japan har man kommit fram till den slutsatsen att ''Home
            </seg>
          </u>
          <u>
            <seg>
              Economics'' är viktig för dagens ungdomar.
            </seg>
          </u>
          <u>
            <seg>
              Undersökningar har nämligen visat att ungdomar är dåliga på ''homemaking''
              och att det finns skillnader mellan pojkar och flickor. Flickorna
              klarar sig bättre än pojkarna eftersom de tidigare har läst hemkunskap
              medan pojkarna inte har gjort det. Efterhand som förvärvsfrekvensen
              hos kvinnorna har stigit, har det inte funnits utrymme att få
              kunskaperna i hemmet. Det kanske är någonting för oss i Sverige
              att fundera över.
            </seg>
          </u>
          <u>
            <seg>
              Flera gånger under den senaste tiden och även i dag har statsrådet
              tagit upp frågan om de tekniska ämnena. Statsrådet har då poängterat
              att dessa ämnen kanske kan tidigareläggas, och då speciellt för
              flickor. Det är intressant. Det tycker jag att man skall pröva.
              Varför då inte också diskutera möjligheten att låta flickor börja
              tidigt med de tekniska ämnena samtidigt som pojkarna börjar med
              hemkunskap? Det kan i mångas öron tyckas befängt. Med detta vill
              jag ha sagt hur oerhört viktigt det är att värna den rätta balansen
              och prioriteringarna mellan obligatoriska och frivilliga ämnen.
            </seg>
          </u>
          <u>
            <seg>
              För mig gäller det då att man skall rusta för framtiden när det
              gäller dagens skola, på det sättet att man skall förbereda de
              unga för de snabba förändringarna och internationaliseringen.
              Jag tror att det är många i Sverige i dag som välkomnar de högt
              ställda ambitioner som den borgerliga regeringen har uttalat om
              att skapa Europas bästa skola. Många i vårt avlånga land anser
              också att det bör vara en självklarhet att det skall ges utrymme
              för att i grundskolan utbilda både språkkunniga, självständiga
              människor och kunniga konsumenter, som också är miljömedvetna
              individer.
            </seg>
          </u>
          <note>
            Anf. 20 CHARLOTTE CEDERSCHIÖLD
          </note>
          <u>
            <seg>
              (m):
            </seg>
          </u>
          <u>
            <seg>
              Herr talman! Min grundinställning är att människor mer skall
              kunna påverka sin utbildning. Jag anser således att de som vill
              ha mer slöjd, barnkunskap och hemkunskap skall ha möjlighet att
              få det. Det är valfrihet, Margitta Edgren. Det gäller att ge människor
              information om de olika ämnenas betydelse.
            </seg>
          </u>
          <u>
            <seg>
              Det är rent oförskämt att påstå att mitt anförande, som går ut
              på att den enskilde individen i högre grad än i dag skall kunna
              påverka sin utbildning, skulle vara ett uttryck för en underlig
              människosyn.
            </seg>
          </u>
          <u>
            <seg>
              Tvärtom vill jag ge den enskilde individen mer inflytande. Antingen
              hade Margitta Edgren svårt att följa med, eller också delar hon
              den synen att politikerna även fortsättningsvis skall fatta detaljbesluten
              över de enskilda människorna. I
            </seg>
          </u>
          <u>
            <seg>
              båda fallen är hon att beklaga.
            </seg>
          </u>
          <u>
            <seg>
              Den anda som regeringsförklaringen innehåller --
            </seg>
          </u>
          <u>
            <seg>
              dvs. ökat inflytande för individen över sitt liv -- är någonting
              som jag delar, och det vore roligt om folkpartiets representant
              stämde in.
            </seg>
          </u>
          <note type="speaker">
            Anf. 21 ELVY SÖDERSTRÖM (s):
          </note>
          <u>
            <seg>
              Herr talman! Det var bra att ministern så snabbt kom till insikt
              om att det inte går att sätta betyg på lågstadiet. Det finns ett
              ordspråk som säger att man lär så länge man lever, och ibland
              brukar jag säga att man lär så länge man har elever. Detta är
              mycket positivt. Jag hoppas att insikten kommer lika snabbt om
              vikten av att dessa tre ämnen som vi i dag diskuterar får vara
              kvar.
            </seg>
          </u>
          <u>
            <seg>
              I fråga om kulturarvet håller jag med ministern om att detta
              är oerhört viktigt, och jag vill understryka att ministern har
              uttalat sig om detta vid ett flertal tillfällen. Jag kan berätta
              att det är just i ämnena slöjd och hemkunskap som man på ett praktiskt
              och teoretiskt bra sätt kan arbeta med att föra kulturarvet vidare.
              Man jobbar t. ex. med gamla traditioner, tillverkningsmetoder
              m. m. i ämnet slöjd.
            </seg>
          </u>
          <u>
            <seg>
              Jag fick inte klart för mig hur det var med jämställdhetsarbetet,
              och ministern kanske kan passa på att fråga jämställdhetsminister
              Birgit
            </seg>
          </u>
          <u>
            <seg>
              Friggebo vad hon anser om vikten av att ha kvar dessa tre ämnen
              för att värna jämställdheten.
            </seg>
          </u>
          <note type="speaker">
            Anf. 22 MARGITTA EDGREN (fp):
          </note>
          <u>
            <seg>
              Herr talman! Det fanns mycket om valfrihet i statsrådets inlägg
              som jag naturligtvis håller med om, och det gäller även till viss
              del drömmen om skolan. Men det är utopiskt att tro att små barn
              i första klass skall kunna ta ställning till om de vill ha samhällskunskap
              eller historia. Det är en dröm, och frågan är om den ens är angelägen
              att göra till verklighet -- jag är mycket tveksam till det.
            </seg>
          </u>
          <u>
            <seg>
              Valfriheten skall öka, och jag är glad för att jag fick veta
              att det inte bara är barnkunskap, slöjd och hemkunskap som är
              mål för diskussionen om tillval eller obligatorium.
            </seg>
          </u>
          <u>
            <seg>
              Herr talman! Till Charlotte Cederschiöld vill jag säga att jag
              inte fattar dåligt -- vad jag har förstått hittills under min
              50-åriga levnad. Jag vill bara att vi tar den diskussionen sedan.
              Den människosyn som
            </seg>
          </u>
          <u>
            <seg>
              Charlotte Cederschiöld gav uttryck för i sitt anförande innebär
              bl. a. att den som i småskolan inte har musiköra skall välja bort
              musik. Där finns ingenting av dynamik, ingenting av process, dvs.
            </seg>
          </u>
          <u>
            <seg>
              ingen tro att man kan förbättra sig över tiden. Den som är duktig
              i ett ämne skall alltså bli ännu duktigare, och den som är dålig
              i ett ämne skall fortsätta livet igenom att vara dålig på det.
              Jag delar inte den människosynen.
            </seg>
          </u>
          <note type="speaker">
            Anf. 23 Statsrådet BEATRICE ASK (m):
          </note>
          <u>
            <seg>
              Herr talman! Får jag avslutningsvis säga att jag uppskattar det
              enorma intresse som finns här i salen för åtminstone en del av
              de ämnen som man i våra skolor undervisar i. Jag ser fram mot
              flera diskussioner om andra ämnen, då inte minst utbildningsutskottets
              ledamöter kommer att känna sig styrkta av att få höra olika synpunkter
              och få olika idéer på det här området, när de så småningom skall
              börja behandla förslagen till en ny läroplan.
            </seg>
          </u>
          <u>
            <seg>
              När det gäller hemkunskap vill jag påstå att jag vid det här
              laget vet mycket om just det ämnet -- och även om slöjd och andra
              ämnen -- och därför säger jag att också andra ämnesföreträdare
              bör presentera sina ämnen på ett bra sätt för parlamentariker
              av alla de slag.
            </seg>
          </u>
          <u>
            <seg>
              Jag vill bara kort påpeka för Elvy Söderström att jag inte sade
              att jag har ändrat min personliga uppfattning, men jag har insett
              att det ibland kan vara bättre att avstå från att framföra den
              om regeringen har en annan uppfattning. Det är uppenbarligen mycket
              svårt för alla att inse att det kan finnas en differens där, men
              jag tycker att det är självklart. Det finns de som tycker att
              det är konstigt att fyra partier inte tycker lika jämt och ständigt,
              och ännu konstigare att enskilda människor har olika uppfattningar.
              Jag har lärt mig i politiken att rikedomen är att man inte alltid
              tycker lika men att man arbetar sig fram till en gemensam uppfattning
              och står för den i det praktiska arbetet.
            </seg>
          </u>
          <u>
            <seg>
              Jag tror inte heller att man kan ha fritt val i första klass.
              Det är inte så mycket att välja på där, utan huvuddelen av tiden
              ägnas åt de grundläggande färdigheterna. Men det är viktigt att
              även de yngsta barnen får känna att de kan påverka undervisningen.
              Glädjande nog visar de undersökningar som har gjorts att barn
              i de första klasserna uppfattar att de har möjlighet att påverka,
              men det blir klent ställt med det när de blir litet äldre. Det
              är en synpunkt som finns med i läroplansdirektiven från regeringen,
              nämligen att elever i takt med stigande ålder och mognad skall
              få ett ökat inflytande och ansvar för sina studier.
            </seg>
          </u>
          <u>
            <seg>
              Det är det som är anledningen till att vi nu brottas med försök
              att ge eleverna litet tid som de har möjlighet att förfoga över.
              Jag tror att det är oerhört angeläget att vi har en vital och
              intensiv diskussion om hur detta skall åstadkommas. Jag ser, som
              sagt var, fram mot fortsatta debatter.
            </seg>
          </u>
          <note>
            Överläggningen var härmed avslutad.
          </note>
          <note>
            f401 &gt; 5 § Svar på interpellation 1991/92:96 om en aktiv kamp
            mot rasismen och invandrarfientligheten
          </note>
          <note>
            Anf. 24 Kulturminister BIRGIT FRIGGEBO
          </note>
          <note>
            (fp):
          </note>
          <u>
            <seg>
              Herr talman! Thage G Peterson har frågat statsministern om en
              alternativ kamp mot rasism och främlingsfientlighet. Arbetet inom
              regeringen är så fördelat att det är jag som skall svara på interpellationen.
            </seg>
          </u>
          <note>
            Sedan Thage G Peterson framställde sin interpellation den 31
            januari lämnade regeringen den 4 februari information i riksdagen
            om åtgärder mot våld och främlingsfientlighet. Senare samma dag
            svarade statsministern på två frågor om en enad kamp mot främlingsfientlighet
            och rasism och jag själv på en fråga om åtgärder inom samma område.
            Även tidigare har både statsministern och jag här i kammaren svarat
            på interpellationer inom detta område. Andra regeringsledamöter
            har också svarat på frågor i ämnet.
          </note>
          <u>
            <seg>
              I de uttalanden som regeringen gjort vid dessa tillfällen har
              det gjorts klart och tydligt var statsministern liksom regeringen
              i övrigt står när det gäller rasism och främlingsfientlighet.
              Jag hänvisar därför interpellanten till dessa uttalanden.
            </seg>
          </u>
          <u>
            <seg>
              Sedan dess har dessutom statsministern bl. a.
            </seg>
          </u>
          <u>
            <seg>
              framträtt i TV söndagen den 9 februari och deklarerat sin hållning
              gentemot rasism och främlingsfientlighet. Statsministerns uppfattning
              bör därför vara klar för alla.
            </seg>
          </u>
          <u>
            <seg>
              Regeringen avser självfallet att även i fortsättningen aktivt
              följa det som sker när det gäller rasism och främlingsfientlighet.
            </seg>
          </u>
          <u>
            <seg>
              Statsministern kommer i denna sin egenskap naturligtvis att ha
              en ledande roll i arbetet.
            </seg>
          </u>
          <note type="speaker">
            Anf. 25 THAGE G PETERSON (s):
          </note>
          <u>
            <seg>
              Jag har ställt en interpellation till statsminister
            </seg>
          </u>
          <u>
            <seg>
              Carl Bildt, där jag frågar honom om ''han är beredd att ta ledningen
              för en aktiv kamp mot rasism och invandrarfientligheten i Sverige''.
            </seg>
          </u>
          <u>
            <seg>
              Det är således en interpellation till Carl Bildt som person.
              Det är därför mycket märkligt att kulturminister Birgit Friggebo
              svarar på denna interpellation. Jag är en aning konfunderad över
              att Birgit Friggebo anser sig kunna uttolka och företräda Carl
              Bildts känsla och innersta vilja. Är verkligen arbetet inom regeringen
              så fördelat att det är hon som skall svara på personliga frågor
              till statsministern? Dessutom är min fråga både felaktigt och
              ofullständigt återgiven i Birgit
            </seg>
          </u>
          <u>
            <seg>
              Friggebos svar.
            </seg>
          </u>
          <u>
            <seg>
              Svaret på min interpellation hade kunnat vänta tills Carl Bildt
              hade kommit hem från USA, om han inte hade hunnit svara före avresan.
            </seg>
          </u>
          <u>
            <seg>
              Interpellationen har faktiskt legat obesvarad i 21
            </seg>
          </u>
          <u>
            <seg>
              dagar och den inlämnades innan regeringen började agera i de
              här frågorna. Jag hade inte motsatt mig ett svar senare. Problemen
              med rasism och flyktingfientlighet löses inte över en natt. Tyvärr
              kommer de att vara lika aktuella, när
            </seg>
          </u>
          <u>
            <seg>
              Carl Bildt kommer hem.
            </seg>
          </u>
          <u>
            <seg>
              Det är, herr talman, heller inget ovanligt att en statsminister
              överlåter interpellationssvar till sina regeringskolleger, när
              frågorna inte berör honom personligen. Men min interpellation
              är personlig och den kan därför inte överföras till annat statsråd.
              Den handlar inte i första hand om regeringens program och åtgärder
              mot rasism och invandrarfientlighet eller om invandrarpolitiken
              i stort. Om jag hade velat ställa en interpellation om detta hade
              jag kanske ställt den till Birgit
            </seg>
          </u>
          <u>
            <seg>
              Friggebo.
            </seg>
          </u>
          <u>
            <seg>
              Jag menar, herr talman, att det är nonchalant av
            </seg>
          </u>
          <u>
            <seg>
              Carl Bildt att inte själv svara.
            </seg>
          </u>
          <u>
            <seg>
              Det är ledsamt att Carl Bildt inte tar chansen att skingra dimman
              kring sin egen person om var han står i de här frågorna. Många
              är undrande över hans bristande engagemang och hans låga profil.
            </seg>
          </u>
          <u>
            <seg>
              Många är undrande över hans bristande glöd när han talar om rasismen
              och invandrarfientligheten.
            </seg>
          </u>
          <u>
            <seg>
              Och det gör många människor osäkra när landets statsminister
              uppträder osäkert när han talar med omskrivningar och bortförklaringar,
              ja närmast bagatelliserar dessa allvarliga frågor.
            </seg>
          </u>
          <u>
            <seg>
              Statsministern fick släpas fram till TV för att hålla ett tal
              till nationen. Det var innehållsmässigt ett mycket bra tal, som
              jag på flera punkter blev glad över. Jag är helt säker på att
              Carl Bildt saknar varje form av sympati för rasism, antisemitism
              och främlingsfientlighet. På den punkten har jag ingen som helst
              undran. Men jag har faktiskt mött många som är oroliga för att
              statsministern nu anser att han har gjort sitt; talat färdigt
              i de här frågorna. Det uteblivna svaret på min interpellation,
              hans uteblivna personliga ställningstagande, tyder tyvärr på detta!
            </seg>
          </u>
          <u>
            <seg>
              Jag är naturligtvis glad och tacksam för att regeringen nu äntligen
              börjat att agera mot rasism och främlingsfientlighet. Men Birgit
              Friggebos mycket korta budskap i dag antyder att regeringen nu
              anser sig ha gjort tillräckligt. Men det tycker inte jag! Därför
              kvarstår min fråga riktad till Carl
            </seg>
          </u>
          <u>
            <seg>
              Bildt personligen: ''Är statsministern beredd att ta ledningen
              för en aktiv kamp -- inte alternativ kamp som Birgit Friggebo
              återger det -- mot rasismen och invandrarfientligheten i Sverige?''
            </seg>
          </u>
          <u>
            <seg>
              Jag är tacksam om kulturministen vill framföra den till honom
              när han kommer hem.
            </seg>
          </u>
          <u>
            <seg>
              Vi har alla ett anvar för att bekämpa rasism och främlingshat.
              Ingen enda demokrat i vårt land har fått fribrev från den uppgiften.
              Vi måste reagera med kraft. Och ge klara och entydiga besked om
              var vi står. Ingen skall få leva i okunnighet om, att vi inte
              accepterar att rasism och främlingshat får breda ut sig ännu mer
              i vårt land.
            </seg>
          </u>
          <u>
            <seg>
              Det är ovärdigt vår demokrati att vissa av våra medborgare tvingas
              leva i skräck och oro. Det känns djupt deprimerande att polisen
              -- trots att man, som man säger, gör allt för att klara av mordet,
              överfallen och våldet -- inte har gjort några framsteg. Vi får
              därför inte vara främmande för att ge polisen extra resurser.
            </seg>
          </u>
          <u>
            <seg>
              Vi måste slå tillbaka mot de lögner och halvsanningar som sprids
              mot invandrare och flyktingar, men också ta debatten med dem som
              sprider lögnerna. Det behövs en dialog också med dem.
            </seg>
          </u>
          <u>
            <seg>
              Vi måste benämna våldet och trakasserierna med de rätta orden:
              det är inget annat än rasism och ett hat mot människor, som inte
              ser så svenska ut som vi. Vi får inte vara rädda att gå en match
              med dem som sprider lögner, fördomar och förakt. Det är, herr
              talman, i ledningen för detta renhållningsarbete jag vill se landets
              statsminister.
            </seg>
          </u>
          <note type="speaker">
            Anf. 26 HANS GÖRAN FRANCK (s):
          </note>
          <u>
            <seg>
              Herr talman! Också jag hade sett fram emot att nu, när vi fått
              litet ytterligare perspektiv på den senaste tidens händelser,
              få en diskussion med Carl
            </seg>
          </u>
          <note>
            Bildt.
          </note>
          <u>
            <seg>
              Det innebär inte att jag inte uppskattar att få diskutera dessa
              frågor med Birgit Friggebo, som egentligen skulle ha svarat på
              en interpellation som jag har ställt i dag, men som besvaras senare
              av justitieministern. Men anledningen till att jag tycker det
              är viktigt att ytterligare diskutera med statsministern är att
              han i den debatt Birgit
            </seg>
          </u>
          <u>
            <seg>
              Friggebo hänvisar till undviker att ta upp frågorna om rasism
              och rasfördomar, undviker att göra klara fördömanden av dessa
              tendenser. Han föredrar i stället att tala om våld, illdåd och
              om viss förföljelse, som han inte explicit talar om som rasistisk
              eller präglad av rasfördomar.
            </seg>
          </u>
          <u>
            <seg>
              Jag skulle också ha velat ta upp med honom att han säger att
              han tror att en påverkan av detta inte är en fråga om lagar, utan
              gäller debatt och dialog och den information som kan finnas. Han
              säger på ett annat ställe: Det är min bestämda övertygelse att
              främlingsfientliga attityder kan bekämpas bara genom fri och öppen
              debatt, genom ökad kunskap om vår egen och andra länders histora
              och kultur.
            </seg>
          </u>
          <u>
            <seg>
              Detta är alltför återhållsamma ställningstaganden och innebär
              en bagatellisering av den situation som varit i vårt land och
              som fortfarande råder och av händelseutvecklingen.
            </seg>
          </u>
          <u>
            <seg>
              Jag tycker det finns all anledning för Birgit
            </seg>
          </u>
          <u>
            <seg>
              Friggebo, som nu har uppgiften att tala på statsministerns vägnar,
              att yttra sig om detta.
            </seg>
          </u>
          <u>
            <seg>
              Den andra frågan jag hade velat ta upp med statsministern är
              denna: Är regeringen, och framför allt då statsministern, beredd
              att på hög nivå ta internationellt initiativ för att bekämpa främlingsfientlighet
              och rasism, nynazism och högerextremism? Är han beredd att ta
              ett intitiativ för att få till stånd en gemensam och mer generös
              flyktingoch invandrarpolitik i hela Europa?
            </seg>
          </u>
          <u>
            <seg>
              Det är bra att det är Birgit Friggebo som är här i dag, eftersom
              jag vill erinra om att Birgit
            </seg>
          </u>
          <u>
            <seg>
              Friggebo, och inte minst Bengt Westerberg, under oppositionstiden
              gång på gång krävde initiativ på den här höga nivån. Hur ställer
              sig Birgit Friggebo i dag till att man tar ett sådant initiativ?
              Jag tycker att det skulle vara verkningsfullt i den här situationen.
            </seg>
          </u>
          <u>
            <seg>
              Jag skulle vilja ta upp några andra frågor med
            </seg>
          </u>
          <u>
            <seg>
              Birgit Friggebo. Först gäller det handläggningen av flyktingoch
              invandrarärendena. En förbättrad och snabbare hantering kan ske
              bl.a. genom att invandrarverket befrias från alla utlänningsärenden
              som inte kan prövas efter enkel handläggning. I likhet med vad
              som skett genom införandet av utlänningsnämnden, bör även en särskild
              första instans upprättas för ärenden av detta slag som fordrar
              en mer ingående utredning.
            </seg>
          </u>
          <u>
            <seg>
              Det är, och har varit, mycket olyckligt när det gäller skapandet
              av främlingsfientlighet att invandrarverket för många framstått
              som en instans som står i motsatsställning till asylsökande och
              invandrare, i stället för att vara det verk som skall vara aktivt
              och positivt för invandrarnas och flyktingarnas inpassning i det
              svenska samhället.
            </seg>
          </u>
          <u>
            <seg>
              Det är välkommet att regeringen föreslagit ett anslag på tio
              miljoner för att motverka rasism och främlingsfientlighet. Av
              allt att döma lades det här förslaget fram på ett tidigt stadium,
              före den senaste och allvarligaste utvecklingen. Tycker
            </seg>
          </u>
          <u>
            <seg>
              Birgit Friggebo att detta är ett tillräckligt belopp med hänsyn
              till den mycket allvarliga akuta situationen? Vi är en del socialdemokrater
              som tycker att det med hänsyn till den senaste utvecklingen borde
              vara betydligt högre.
            </seg>
          </u>
          <note type="speaker">
            Anf. 27 LARS MOQUIST (nyd):
          </note>
          <u>
            <seg>
              Herr talman! Till att börja med tycker jag att det är märkligt
              att de båda föregående talarna är så indignerade över att kulturministern
              svarade på interpellationen. Jag tycker att Birgit Friggebos svar
              skall tillmätas samma dignitet som om statsministern lämnat svaret.
              Annars är det ju nästan en form av diskriminering av kulturministern.
            </seg>
          </u>
          <u>
            <seg>
              Orden invandrare och invandring har under det senaste året fått
              en värdeladdad negativ innebörd för många människor. Det borde
              inte vara så.
            </seg>
          </u>
          <u>
            <seg>
              Flertalet människor i vårt land har mycket balanserade uppfattningar
              i invandrarfrågan.
            </seg>
          </u>
          <u>
            <seg>
              Galningar, liksom människor med avvikande värderingar och beteenden
              har det alltid funnits, även i civiliserade samhällen. När värderingar
              och åsikter leder till trångsynthet mot dem som är annorlunda
              eller, ännu värre, när de leder till kriminella handlingar skall
              vi självfallet fördöma och beivra detta. Men mot kriminella hjälper
              sällan upplysning eller allmän debatt. Här måste polis och rättsväsende
              se till att vi alla kan känna den trygghet som ett rättssamhälle
              skall ge.
            </seg>
          </u>
          <u>
            <seg>
              Herr talman! Interpellanten Thage G Peterson skräms, liksom jag,
              av det våld vi ser i samhället --
            </seg>
          </u>
          <u>
            <seg>
              inte minst under senare tid mot invandrare. Men
            </seg>
          </u>
          <u>
            <seg>
              Thage G Peterson tycks anse att det mesta av den invandrarfientlighet
              som han beskriver, skulle kunna botas med hjälp av att ''ledande
              personer för det officiella Sverige gör klara och entydiga deklarationer
              mot främlingshatet''.
            </seg>
          </u>
          <u>
            <seg>
              Vidare säger Thage G Peterson att våldet mot invandrare är en
              skamfläck på Sverige. Men
            </seg>
          </u>
          <u>
            <seg>
              Thage G Peterson ser inte, eller vill inte se, de problem som
              gett grogrund för den invandrarfientlighet som han anser finns
              hos delar av det svenska folket. Kanske för att han har varit
              med om att skapa de system som i dag skapar motsättningar mellan
              människor. Man blir inte invandrarfientlig bara för att någon
              säger att man skall vara det. Man blir inte heller av med invandrarfientligheten
              bara för att någon säger att man inte skall vara invandrarfientlig.
            </seg>
          </u>
          <u>
            <seg>
              Herr talman! Jag anser inte att ett begränsat antal illdåd, mordbränder
              eller mord -- begångna kanske endast av en handfull kriminella
              -- skall kunna tas till intäkt för att Sverige eller svenskarna
              skall ställas vid skampålen för invandrarfientlighet. Jag tycker
              att Thage G
            </seg>
          </u>
          <u>
            <seg>
              Peterson borde vara mer varsam med ordens valör när han använder
              ordet främlingshat.
            </seg>
          </u>
          <u>
            <seg>
              Något främlingshat finns enligt min uppfattning inte i Sverige.
              Men allt fler ifrågasätter de system som byggts upp i samhället.
              Allt fler söker information. Allt fler vill veta mer. Att då peka
              finger åt svenska folket och göra folket medskyldigt till galningars
              beteenden anser jag vara en oförskämdhet mot vanliga svenska medborgare.
            </seg>
          </u>
          <u>
            <seg>
              Viktigast av allt är att prioritera invandrarnas sociala anpassning.
              Vi kan ha olika uppfattning i denna fråga, men skall vi främja
              ett gott förhållande mellan olika grupper i samhället måste invandrarna
              anpassa sig socialt dit de kommer. De som invandrade till t.ex.
              USA fick lära sig att anpassa sig till dem som fanns där förut.
              Det är aldrig någon som tyckt att det varit något konstigt med
              det. Man har kunnat behålla vissa kulturella särdrag, men i stort
              sett har man anpassat sig till det samhälle som man kom till.
              Det borde ju vara likadant i Sverige.
            </seg>
          </u>
          <u>
            <seg>
              Vad är det då för social anpassning jag har i tankarna? Först
              och främst måste man lära sig sitt nya språk och dessutom bibringas
              baskunskaper i samhällskunskap. Man har ju kommit till ett nytt
              land med språk och seder som man inte förstår.
            </seg>
          </u>
          <u>
            <seg>
              För att konflikter mellan invandrare och svenskar skall undvikas
              är det viktigt att man lär sig språket och det nya landets seder.
              Svenskundervisningen måste göras obligatorisk. Det är den inte
              i dag.
            </seg>
          </u>
          <u>
            <seg>
              Många hemmavarande invandrarkvinnor som saknar arbetslivskontakt
              har i dag inga som helst kunskaper i svenska. Hur skall de någonsin
              kunna smälta in i svensk miljö?
            </seg>
          </u>
          <u>
            <seg>
              Koppla närvaroplikten i svenskundervisningen till invandrarens
              sociala förmåner! Reducera de sociala förmånerna om man inte lär
              sig svenska språket! Villkora uppehålls- och arbetstillstånd till
              ett godkänt prov i svenska och samhällskunskap!
            </seg>
          </u>
          <u>
            <seg>
              Provet skall inte vara svårare än att man med 30
            </seg>
          </u>
          <u>
            <seg>
              timmars undervisning per vecka under några månader skall kunna
              klara sitt prov. Invandraren får ett konkret mål. Det tror jag
              är bra. I dag kan man ju bli svensk medborgare utan att kunna
              svenska språket. Är det så vi vill ha det? Svenskar som inte kan
              svenska.
            </seg>
          </u>
          <u>
            <seg>
              När jag är inne på ämnet språk måste jag även beröra hemspråksundervisningen.
              Vissa anser att den är bra -- andra inte. De flesta är överens
              om att hemspråksundervisningen inkräktar på annan undervisning
              i skolan i dag. Detta är ju ett administrativt problem och kan
              kanske lösas. Men barnen -- de flesta är ju barn -- har kanske
              svårt att kunna tillgodogöra sig både den ordinarie skolundervisningen
              och hemspråksundervisningen. Man kanske inte orkar både-och.
            </seg>
          </u>
          <u>
            <seg>
              Att hemspråksundervisningen skall belasta skattebetalarna kan
              ju i högsta grad ifrågasättas.
            </seg>
          </u>
          <u>
            <seg>
              Om invandraren vill prioritera undervisning i sitt hemspråk får
              han eller hon försöka klara detta utan statsunderstöd. Denna idé
              går kanske på tvärs mot dem som hävdar att man aktivt och med
              statligt stöd skall eftersträva ett mångkulturellt samhälle. Men
              i vår omvärld ser vi ju otaliga exempel på motsättningar när befolkningsgrupper
              benhårt håller på sin etniska och kulturella särart.
            </seg>
          </u>
          <u>
            <seg>
              I den sociala anpassningen skulle också ingå att vuxna invandrare
              pryade någon timme varje dag på olika arbetsplatser där de fick
              träffa svenskar, träna sin knaggliga svenska och framför allt
              bryta isoleringen och få litet samhällskontakter. De kunde hjälpa
              till på dagis, sjukhus, parkförvaltningar m.m. Det finns säkert
              många goda idéer på meningsfull verksamhet för våra nya svenskar.
            </seg>
          </u>
          <u>
            <seg>
              När man talar med föreståndare för invandrarförläggningar eller
              med flyktingsamordnare pekar de entydigt på ett huvudproblem,
              de långa väntetiderna på asylutredning. De som sitter och väntar
              -- ibland flera år -- på en asylutredning lever i ovisshet och
              sysslolöshet. Detta skapar problem. Ibland skapar dessa problem
              konflikter inom och mellan invandrargrupperna, ibland leder problemen
              till brottslighet. Se därför till att alla resurser sätts in på
              att snabbutreda asylärendena! De långa väntetiderna är dagens
              mest akuta problem.
            </seg>
          </u>
          <u>
            <seg>
              Långsiktigt måste vi inleda en sund debatt.
            </seg>
          </u>
          <u>
            <seg>
              Problemen måste upp till ytan. Vi måste föra fram förslag på
              konkreta lösningar. Vi måste också kunna diskutera invandringens
              volym.
            </seg>
          </u>
          <u>
            <seg>
              Mediadebattörerna måste inse sitt ansvar och sluta att försöka
              ge vanliga svenskar dåligt samvete. Det kan ge motsatt effekt
              än den man avsett. Vi skall visa tolerans mot människor med annat
              utseende, annat beteende och annat språk, men vi skall också visa
              tolerans mot de svenskar som har andra uppfattningar. Den som
              ifrågasätter systemen skall inte misstänkliggöras som rasist.
              Det snarare skärper än minskar motsättningarna i vårt samhälle.
            </seg>
          </u>
          <u>
            <seg>
              Låt invandrarna få vara glada och stolta över att de kommit till
              ett land som vårt! Låt oss alla få vara stolta över vårt land!
            </seg>
          </u>
          <note>
            Anf. 28 STEN ANDERSSON i Malmö (m):
          </note>
          <u>
            <seg>
              Herr talman! Thage G Peterson skriver i sin interpellation att
              det förekommer en ökande rasism och en ökande främlingsfientlighet
              ute i
            </seg>
          </u>
          <u>
            <seg>
              Europa och att de också tenderar att öka i Sverige.
            </seg>
          </u>
          <u>
            <seg>
              Jag tror att vi ibland förvillar bort begreppen i den här debatten.
              Jag tror inte rasism i ordets egentliga bemärkelse finns i Sverige.
              Jag tror inte att någon här anser sig för mer än någon annan när
              det gäller hudfärg, ras eller religion.
            </seg>
          </u>
          <u>
            <seg>
              Även om man ibland kan få den uppfattningen har vi i Sverige
              faktiskt inte Frankrikes Le Pen,
            </seg>
          </u>
          <u>
            <seg>
              Storbritanniens organisation the National Front eller de små
              men högljudda partier som i dag beklagligt nog poppar upp i Tyskland.
              Vi har ändock en viss hysteri i den här debatten. Jag tror att
              vi gör debatten och ändamålet med den en stor otjänst om vi lägger
              oss på den nivå som vi i dag har gort i Sverige. Kändisar uttalar
              sig i pressen om att de skall flytta till andra länder, eftersom
              de inte tycker om det klimat som råder i dag i Sverige.
            </seg>
          </u>
          <u>
            <seg>
              De namnger länder som verkligen har problem med främlings- och
              invandrarfientlighet.
            </seg>
          </u>
          <u>
            <seg>
              Problemen är i dessa länder av en sådan omfattning att vi i Sverige
              inte ens kan drömma om dem.
            </seg>
          </u>
          <u>
            <seg>
              Vi borde alla kunna vara överens -- jag tror att det gäller hela
              svenska folket -- om att alla som befinner sig i Sverige skall
              ha samma rättigheter och skyldigheter. Om man är brun, gul, svart
              eller vit är totalt ointressant. Omdömen om människor skall basera
              sig på hur de agerar som personer.
            </seg>
          </u>
          <u>
            <seg>
              I denna debatt har det också förekommit förslag om att man skall
              kriminalisera s.k. rasistiska organisationer. Tidigare har vi
              i Sverige varit helt överens om att vi inte skall göra så. Vilket
              var skälet? Jo, vi har på ett ypperligt sätt lyckats se till att
              dessa organisationer har förblivit små. Jag tror att det sämsta
              man kan göra är att sätta en martyrstämpel på dem. Dessa organisationer
              talar för sig själva och diskriminerar sig själva genom att ibland
              uppträda i televisionen. De är genom sitt eget agerande det bästa
              avskräckande exemplet på att de inte bör få flera medlemmar.
            </seg>
          </u>
          <u>
            <seg>
              De här organisationerna har varit små under 30-,
            </seg>
          </u>
          <u>
            <seg>
              40-, 50-, 60-, 70- och 80-talet. Om vi inte gör dem till martyrer
              är jag övertygad om att de kommer att vara små även i framtiden.
            </seg>
          </u>
          <u>
            <seg>
              I Sverige har det under de senaste månaderna genomförts ett antal
              beklagliga attentat mot människor och flyktingförläggningar. Vi
              vet fortfarande inte vem som bär skulden för den största delen
              av debatten. Vi vet inte vem den här personen är. Innan vi vet
              det skall vi kanske vara litet försiktiga och inte kasta ur oss
              alltför hårda omdömen. Det här handlar förhoppningsvis on någon
              eller några förvirrade galningar. Hade denne någon eller dessa
              några blivit fast efter sitt första eller andra dåd, tror jag
              inte att vi skulle ha fått den här debatten om rasism i Sverige.
              På grund av att polisen tyvärr har misslyckats är situationen
              som den är.
            </seg>
          </u>
          <u>
            <seg>
              Vi får inte heller glömma att man inte kan kalla allt för rasism
              eller främlingsfientlighet. Vi har sett att brott har begåtts
              av invandrare och människor som har fått asyl i Sverige. Vi har
              sett interna uppgörelser. Det finns också exempel på brott som
              i massmedia först har benämnts som rasistiska. Senare har det
              visat sig att så inte var fallet. Man skall naturligtvis inte
              generalisera. En del brott har begåtts av människor med tvivelaktig
              bakgrund. Jag tycker dock att vi skall skruva ned tonläget litet
              grand.
            </seg>
          </u>
          <u>
            <seg>
              Herr talman! Det vore frestande att här ta upp en debatt om asylpolitiken.
              Men jag tycker att detta är så viktigt att vi kan spara det till
              ett annat tillfälle. Det finns förvisso saker som man kan kritisera.
              Det är dock svårt att komma fram med de synpunkterna. En del debattörer
              vill gärna stämpla dem som framför den minsta kritik mot dagens
              asylpolitik. Den kan vi emellertid återkomma till vid ett senare
              tillfälle.
            </seg>
          </u>
          <u>
            <seg>
              Låt mig avslutningsvis än en gång understryka att alla som vistas
              i Sverige skall vara berättigade att känna fysisk och psykisk
              trygghet.
            </seg>
          </u>
          <note>
            Anf. 29 Kulturminister BIRGIT FRIGGEBO
          </note>
          <note>
            (fp):
          </note>
          <u>
            <seg>
              Herr talman! Det har många gånger sagts från denna talarstol
              av många partirepresentanter och regeringsledamöter at vi aldrig
              kan acceptera det som nu sker. Men det är inte något nytt som
              har börjat ske de senaste veckorna eller de senaste månaderna.
              Det har funnits länge, fast det har blivit mer synligt just nu.
            </seg>
          </u>
          <u>
            <seg>
              Trots den mycket mörka bakgrunden tycker jag att det är glädjande
              att attityderna nu förändras.
            </seg>
          </u>
          <u>
            <seg>
              Vi kan notera att motståndet mot invandrare minskar och att attityderna
              blir mer generösa och positiva. Ett par undersökningar under senare
              tid har visat på detta.
            </seg>
          </u>
          <u>
            <seg>
              Allt fler säger att det har varit en fördel för Sverige att invandrarna
              har kommit hit. Allt fler säger att vi skall vara generösa och
              att de som kommer hit skall få stanna. Det är en märkbar attitydförändring
              som har skett sedan år 1990 och
            </seg>
          </u>
          <note>
            1991.
          </note>
          <u>
            <seg>
              Jag tror att denna attitydförändring beror på att många människor
              har tvingats att ta ställning till var de egentligen själva står.
              Vi borde glädja oss åt denna förändring. Det är någonting man
              kan ta tag i.
            </seg>
          </u>
          <u>
            <seg>
              Jag tycker därför att det är att beklaga att
            </seg>
          </u>
          <note>
            Thage G Peterson i något slags partipolitiskt nit försöker misstänkliggöra
            en del av dem som deltar i kampen mot främlingsrädslan, främlingsfientligheten
            och rasismen. Thage
          </note>
          <u>
            <seg>
              Peterson säger att det fortfarande finns behov av att skingra
              dimman om var statsministern står i denna fråga.
            </seg>
          </u>
          <u>
            <seg>
              Jag har här en lång lista på de aktiviteter som statsministern
              har deltagit i sedan december månad när det gäller dessa frågor.
              Han höll också något så ovanligt som ett tal till nationen. De
              flesta kommentarerna kring detta gick ut på att det var bra talat
              ifrån Carl Bildts sida. I det läget ägnar sig socialdemokrater
              åt formfrågor.
            </seg>
          </u>
          <u>
            <seg>
              Thage Peterson vet mycket väl att det inte går att ställa några
              personliga frågor till regeringens medlemmar för att få fram det
              ena eller det andra statsrådets innersta vilja och djupa känsla.
              De frågeoch interpellationssvar som lämnas här är deklarationer
              ifrån regeringens sida.
            </seg>
          </u>
          <u>
            <seg>
              I morgon har alla vi som är humanister möjlighet att visa var
              vi står. Vi kan delta i de manifestationer som kommer att äga
              rum runt om i vårt land. Statsministerns kansli har t.ex.
            </seg>
          </u>
          <u>
            <seg>
              rekommenderat de olika departementen att ha en liten samlingsstund
              någon gång mellan kl. 10.00
            </seg>
          </u>
          <u>
            <seg>
              och 11.00 i morgon, där någon säger några ord och där man håller
              en tyst minut. Statsministern deltar mycket aktivt i kampen för
              solidaritet med de nya svenskarna.
            </seg>
          </u>
          <u>
            <seg>
              Hans Göran Franck säger bl.a. att statsministern aldrig använder
              ordet rasism. Jag har här med mig statsministerns tal till nationen
              där han sade:
            </seg>
          </u>
          <u>
            <seg>
              ''Ett står klart. Den humanism som vi står för och den rasism
              som de står för är lika oförenliga som eld och vatten.''
            </seg>
          </u>
          <u>
            <seg>
              Det internationella arbetet för att, inte minst i
            </seg>
          </u>
          <u>
            <seg>
              Europa, få en gemensam generös syn på flyktingpolitiken pågår.
              Vi för diskussioner inom
            </seg>
          </u>
          <u>
            <seg>
              Europarådets och EG:s ram och med nordiska länderna. Vi försöker
              skapa en gemensam politik som har en generösare utgångspunkt än
              det rena konventionsflyktingbegreppet. Det sker på regeringens
              uppdrag. Man är ännu inte färdig att ta ställning till detta,
              t.ex. inom EG:s ram, eftersom länderna har litet olika uppfattningar.
            </seg>
          </u>
          <u>
            <seg>
              Man har inte heller kommit så långt i processen.
            </seg>
          </u>
          <u>
            <seg>
              Men vi deltar aktivt i den, och våra erfarenheter hittills av
              de samtal som förs är positiva.
            </seg>
          </u>
          <u>
            <seg>
              Hans Göran Franck tog också upp frågan om invandrarverket. Vi
              har aviserat en utredning som skall se över själva flyktingmottagandet,
              och denna utredning kommer mycket snart att tillsättas. Frågor
              som skall tas upp är hur man kan förbättra flyktingarnas möjligheter
              att ta egna initiativ när det gäller boendet och att försörja
              sig med eget arbete. Över huvud taget gäller det att få fram en
              mer flexibel mottagningsorganisation, där också frivilligorganisationerna
              kan delta.
            </seg>
          </u>
          <u>
            <seg>
              Räcker 10 miljoner? Nej, det gör det självfallet inte. Det förekommer
              också insatser från flera andra departement. Civildepartementet
              har t.ex.
            </seg>
          </u>
          <u>
            <seg>
              inom ramen för ungdomsdelegationen satsat 5
            </seg>
          </u>
          <u>
            <seg>
              milj.kr., och regeringen kommer i morgon att presentera en rad
              andra åtgärder som skall vidtas.
            </seg>
          </u>
          <u>
            <seg>
              Lars Moquist tog upp litet mer allmänna synpunkter om invandrarpolitiken.
              En sak jag har sagt flera gånger här i riksdagen är att vår uppfattning
              är att man skall undanröja de missförhållanden som finns, t.ex.
              att de som väntar på tillstånd inte får arbeta, att mottagandet
              inte är tillräckligt flexibelt och att det kostar för mycket pengar.
              Ny Demokrati utnyttjar de här missförhållandena till att sprida
              motvilja mot invandrarna. Vår uppgift är att undanröja missförhållandena.
            </seg>
          </u>
          <u>
            <seg>
              Till sist, herr talman, skulle jag vilja vända mig till
            </seg>
          </u>
          <u>
            <seg>
              Sten Andersson i Malmö, som förnekar att det över huvud taget
              finns rasism i detta land. Det går nu omkring människor och skjuter
              andra människor. Det har begåtts mord, en del har dött, och det
              kan inte vara en tillfällighet att det bara råkar vara människor
              som kommer från andra länder som står framför mördarens pistol.
            </seg>
          </u>
          <u>
            <seg>
              Självfallet finns det rasism i Sverige. Vad man kan diskutera
              är omfattningen. Min uppfattning är att det inte är särskilt många
              som är renodlade rasister. Men främlingsfientlighet och främlingsrädsla
              i sig är också problem som vi måste hantera.
            </seg>
          </u>
          <note type="speaker">
            Anf. 30 THAGE G PETERSON (s):
          </note>
          <u>
            <seg>
              Herr talman! Jag skall börja med ett påpekande angående vad Lars
              Moquist sade. Jag är litet överraskad över att inte kulturministern,
              som har det politiska ansvaret i regeringen för dessa frågor,
              bemötte honom på den punkten. Lars Moquist hävdade att det inte
              finns något främlingshat i
            </seg>
          </u>
          <u>
            <seg>
              Sverige. Av hela mitt hjärta skulle jag vilja hoppas och tro
              att det vore så. Tänk om Lars Moquist hade rätt i vad han sade!
              Men tyvärr är det inte så.
            </seg>
          </u>
          <u>
            <seg>
              De som allra bäst kan vittna om hat, trakasserier, mobbning och
              våld är ju invandrare och flyktingar, och de talar ett annat språk
              än Lars
            </seg>
          </u>
          <note>
            Moquist.
          </note>
          <u>
            <seg>
              Jag delar naturligtvis den glädje som kulturministern känner
              över att attityderna till invandrare och flyktingar enligt olika
              undersökningar har blivit mer positiva. Alla vi som kämpar mot
              rasism och invandrarfientlighet, och det är ju majoriteten av
              riksdagens ledamöter och även många andra, känner naturligtvis
              glädje över detta.
            </seg>
          </u>
          <u>
            <seg>
              Birgit Friggebo gjorde, till min ledsnad faktiskt, ett ordentligt
              övertramp. Hon gjorde gällande att jag har tagit upp de här frågorna
              av något slags partipolitiskt nit. Birgit Friggebo säger att det
              inte går att ställa en personlig fråga till statsministern, men
              det är inte någon formfråga när jag i min interpellation vill
              veta om han är beredd att ställa sig i ledningen för kampen mot
              rasism och invandrarfientlighet. Jag avslutade mitt anförande
              med att säga att det är i ledningen för detta renhållningsarbete
              mot lögner, fördomar och förakt som jag vill se landets statsminister.
              Jag berömde honom också för innehållet i hans TV-tal.
            </seg>
          </u>
          <u>
            <seg>
              Hur kan då Birgit Friggebo ha mage att från riksdagens talarstol
              säga att jag av partipolitiskt nit skulle ställa mig frågande
              till olika saker och ha ställt min interpellation? Jag är mycket
              överraskad över detta övertramp som kulturministern har gjort.
              Vill verkligen Birgit
            </seg>
          </u>
          <u>
            <seg>
              Friggebo göra gällande att den interpellation jag har ställt
              till statsministern i dessa viktiga frågor skulle vara baserad
              på endast en sak, nämligen min önskan att starta ett gräl med
              Birgit Friggebo på partipolitiska grunder?
            </seg>
          </u>
          <u>
            <seg>
              Under hela min tid som industriminister lade jag alltid till
              ett avsnitt mot rasism och invandrarfientlighet i samband med
              att jag var ute och talade industripolitik, näringspolitik och
              regionalpolitik. Under min tid som talman höll jag tal på många
              platser och koncentrerade huvudbudskapet kring arbetet mot rasism
              och främlingsfientlighet. Det är då litet hårresande att
            </seg>
          </u>
          <u>
            <seg>
              Birgit Friggebo har mage att rikta denna beskyllning mot mig.
            </seg>
          </u>
          <u>
            <seg>
              Jag kan lugna Birgit Friggebo på en punkt. Det är inget problem
              för mig att det är Birgit Friggebo som har svarat på min interpellation.
              Problemen ligger väl närmast hos Birgit Friggebo, eftersom hon
              har åtagit sig uppgiften att uttolka och företräda Carl Bildts
              känslor och innersta vilja.
            </seg>
          </u>
          <note type="speaker">
            Anf. 31 HANS GÖRAN FRANCK (s):
          </note>
          <u>
            <seg>
              Herr talman! Jag vill om morgondagen gärna säga samma sak som
              Birgit Friggebo har sagt, nämligen att det är en mycket viktig
              manifestation som skall äga rum. Jag skall själv vara talare i
              morgon, och jag hoppas att många andra ställer upp och medverkar
              både som talare och på annat sätt. Det är en manifestation som
              framför allt invandrarorganisationerna står bakom, och de utgör
              en mycket viktig del i kampen mot rasism och rasfördomar.
            </seg>
          </u>
          <u>
            <seg>
              Vad gäller dessa avarter är det viktigt att klargöra att det
              rör sig om dels rasism, dels rasfördomar, dels en främlingsfientlighet
              som tar sig uttryck i att människor har en utpräglat negativ inställning
              till invandrare och flyktingar. Det blir därför ibland litet konstigt
              när man i debatten om dessa frågor inte gör skillnad på dessa
              tre olika ting och sedan plötsligt säger att det inte finns någon
              rasism här i landet samtidigt som man säger att vi inte aktivt
              skall bekämpa rasism och organiserad rasism, eftersom rasisterna
              då blir martyrer. Det är ju märkvärdigt att de som inte existerar
              plötsligt kan bli martyrer.
            </seg>
          </u>
          <u>
            <seg>
              Det har tidigare gjorts en del undersökningar om dessa saker,
              och jag menar att det nu kan finnas anledning att göra ytterligare
              någon representativ undersökning om framför allt orsakerna till
              rasism, rasfördomar och främlingsfientlighet.
            </seg>
          </u>
          <u>
            <seg>
              Visst har vi rasistiska organisationer i Sverige. Vi har Vitt
              ariskt motstånd, vi har den nysvenska rörelsen, vi har Nordiska
              rikspartiet, och vi har ett flertal andra organisationer. Ett
              tiotal organisationer av det här slaget finns redovisade också
              i officiella skrifter.
            </seg>
          </u>
          <note type="speaker">
            Anf. 32 LARS MOQUIST (nyd):
          </note>
          <u>
            <seg>
              Herr talman! Kulturministern sade att Ny
            </seg>
          </u>
          <u>
            <seg>
              Demokratis agerande skapar motvilja i befolkningen mot invandrare.
              Nej, så är det inte,
            </seg>
          </u>
          <u>
            <seg>
              Birgit Friggebo. Det är systemen som skapat motsättningarna och
              den attityd som i dag finns mot invandrare. Systemen har inte
              Ny Demokrati varit med om att skapa -- det har Birgit Friggebo
              och andra som har suttit i riksdagen och andra som har haft möjligheter
              att påverka den politik som vi nu för gjort.
            </seg>
          </u>
          <u>
            <seg>
              Jag förstår att Birgit Friggebo tar upp den tråden, men det som
              Birgit Friggebo hävdar är då egentligen bara ett försvar för det
              bestående systemet. Men det är som sagt ni som har fastställt
              de regler som gäller.
            </seg>
          </u>
          <u>
            <seg>
              Jag kan försäkra att vi i Ny Demokrati vill se till att de här
              problemen lyfts upp till ytan, vi vill se till att det förs en
              allmän debatt, och vi vill vara med och skapa möjligheter för
              att här i landet få till stånd en invandrarpolitik som är positiv
              både för dem som nu bor på asylförläggningar, flyktingslussar,
              osv., och för dem som kan komma till Sverige i framtiden.
            </seg>
          </u>
          <u>
            <seg>
              Thage G Peterson sade att jag för fram ett slags drömversion
              av hur samhället ser ut när jag säger att det inte finns något
              främlingshat. Jag menar att det man kallar främlingshat inte finns,
              men visst finns det stämningar av viss främlingsfientlighet.
            </seg>
          </u>
          <u>
            <seg>
              Men jag tror att de mer består av främlingsrädsla, dvs. att man
              så att säga är ovan vid attityder som människor har som kommer
              från andra kulturer.
            </seg>
          </u>
          <u>
            <seg>
              Jag tror att det i mycket är det det gäller.
            </seg>
          </u>
          <u>
            <seg>
              Många kanske tror att det inte finns särskilt många invandrare
              med i vår organisation inom Ny
            </seg>
          </u>
          <u>
            <seg>
              Demokrati. Jag kommer från Kalmar, och där har jag byggt upp
              en liten organisaiton, med betoning på ordet liten. I Kalmar län
              har vi en kommunansvarig för var och en av de tolv kommunerna,
              och i fyra av de kommunerna har vi invandrare som är ansvariga.
              Det gäller kommunerna Borgholm, Nybro, Hultsfred och
            </seg>
          </u>
          <u>
            <seg>
              Oskarshamn. Det är invandrare som inte kommer från Norden --
              låt vara att de inte kommer så väldigt långt ifrån; de kommer
              från Tyskland och det gamla Sovjetunionen.
            </seg>
          </u>
          <u>
            <seg>
              Men det kan vara bra att veta att det finns människor med invandrarbakgrund
              som tycker att det finns idéer som är värda att kämpa för inom
            </seg>
          </u>
          <u>
            <seg>
              Ny Demokrati. Vi vill lyfta upp problemen till ytan -- det är
              det väsentliga i den här saken.
            </seg>
          </u>
          <note>
            Anf. 33 Kulturminister BIRGIT FRIGGEBO
          </note>
          <note>
            (fp):
          </note>
          <u>
            <seg>
              Herr talman! Jag har inte uttryckt någon åsikt som innebär att
              jag skulle förmena Thage G
            </seg>
          </u>
          <u>
            <seg>
              Peterson att ställa sin interpellation. Jag har inte heller ifrågasatt
              det faktum att han har gjort det --
            </seg>
          </u>
          <u>
            <seg>
              det är en självklarhet. Vad jag däremot var litet förundrad inför
              var att Thage Peterson här och nu fortsätter att hävda att det
              skulle finnas behov för statsministern att inför denna kammare
              skingra dimman kring var han står och att många människor fortfarande
              är osäkra om var statsminister Carl Bildt står i dessa frågor.
              Det anser jag mig ha rätt att vara förundrad över efter alla tal
              och manifestationer här i kammaren, i olika etermedia och ute
              på gator och torg och även träffar med olika invandrargrupper.
            </seg>
          </u>
          <u>
            <seg>
              Jag känner inte något behov av att analysera människors känslor
              och innersta vilja. Jag ser i det politiska livet till vad politikerna
              faktiskt gör, vad de faktiskt säger, vad de faktiskt är beredda
              att satsa på när det gäller pengar, lagstiftning, förordningar
              och liknande. Där känner jag, även om jag tillhör ett annat parti,
              inte något som helst behov av att kritisera statsministern.
            </seg>
          </u>
          <u>
            <seg>
              Lars Moquist tog upp frågan om hur invandrarpolitiken faktiskt
              fungerar. Ni i Ny
            </seg>
          </u>
          <u>
            <seg>
              Demokrati kritiserar ofta missförhållanden som finns, t.ex. att
              flyktingar inte får arbeta. Sedan påstår ni att ni är de enda
              som har insett att det finns missförhållanden och påstår att alla
              andra partier i riksdagen -- de gamla partierna --
            </seg>
          </u>
          <u>
            <seg>
              motsätter sig förändringar.
            </seg>
          </u>
          <u>
            <seg>
              Lars Moquist hade t.o.m. mage att påstå att jag skulle ha varit
              med och fattat en massa beslut här i riksdagen för att befästa
              den organisation och de regler som finns, när det verkliga förhållandet
              är att vi från oppositionens sida under många år har föreslagit
              just förändringar. Ni använder de missförhållanden som finns till
              att plädera för en begränsning av generositeten visavi flyktingarna.
            </seg>
          </u>
          <u>
            <seg>
              Vi som nu sitter i regeringen och som under många år har varit
              kritiska går nu till rätta med missförhållandena, vad avser väntetiderna
              för flyktingarna, vad avser deras möjligheter att försörja sig,
              vad avser flyktingmottagandet som sådant. När ni bekriver missförhållandena
              är det för att ge signaler till de människor som vill begränsa
              invandringen till Sverige, som vill vara mindre generösa. Där
              skiljer ni ut er. Sedan använder ni missförhållandena för att
              misstänkliggöra alla andra politiker, och det är det som jag har
              vänt mig emot.
            </seg>
          </u>
          <note type="speaker">
            Anf. 34 THAGE G PETERSON (s):
          </note>
          <u>
            <seg>
              Herr talman! Carl Bildts frånvaro i debatten mot rasism och hans
              osäkerhet när han väl har tagit till orda är ju ingenting som
              jag har hittat på. Jag förstår inte riktigt varifrån Birgit Friggebo
              har fått det. Hela svenska folket undrade ju var statsministern
              höll hus, varför han dröjde så länge med att ta till orda. Är
              Birgit Friggebo osäker på detta kan hon ju gå till tidningsreferaten,
              till tidningsledarna, debattartiklarna och insändarsidorna.
            </seg>
          </u>
          <u>
            <seg>
              Rasismen är ett randfenomen i det svenska samhället, sade vår
              statsminister, som Birgit
            </seg>
          </u>
          <u>
            <seg>
              Friggebo kanske kommer ihåg. Randproblem och detaljer -- nej,
              verkligen inte! Vi som har kämpat mot rasism och invandrarfientlighet
              vet ju att det är ett farligt, smygande gift som måste bekämpas
              från första stund och från första tecken. Annars får rasismen
              fotfäste, och då hotas demokratin inifrån. Jag förstår inte vad
              Birgit Friggebo har emot en sådan deklaration.
            </seg>
          </u>
          <u>
            <seg>
              Naturligtvis har vi ett gemensamt ansvar. Jag instämmer i det
              som Carl Bildt skrev i Expressen:
            </seg>
          </u>
          <u>
            <seg>
              Tala svenska folk! Tig inte när grannar eller barn lägger sig
              till med en halvrasistisk jargong! -- Jag delar den uppfattningen.
            </seg>
          </u>
          <u>
            <seg>
              Men ledande politiker skall bilda opinion och ta ledningen i
              kampen mot det som är orättfärdigt, som är farligt i utvecklingen,
              det som vi inte kan acceptera i vårt samhälle. Det ansvaret, menar
              jag, Birgit Friggebo, får inte politiker, och framför allt inte
              ledande politiker, smita ifrån.
            </seg>
          </u>
          <u>
            <seg>
              Det betyder inte att vi kan lösa rasismens och främlingshatets
              problem här i kammaren -- det måste vi ha ut till debatt. Vi måste
              ha mängder av människor med i den kampen.
            </seg>
          </u>
          <u>
            <seg>
              Jag vill gärna, som jag har gjort i min interpellation, ge vice
              statsminister Bengt
            </seg>
          </u>
          <u>
            <seg>
              Westerberg en eloge för att han inte har svävat på målet i de
              här frågorna. Det hedrar honom. Han är regeringens räddning på
              det här området.
            </seg>
          </u>
          <u>
            <seg>
              Jag noterar att Birgit Friggebo inte återkom till den beskyllning
              som hon i sitt tidigare inlägg riktade mot mig när hon sade att
              jag tagit till orda i dessa viktiga och allvarliga frågor i något
              partipolitiskt nit. Det var, herr talman, ett ordentligt övertramp.
            </seg>
          </u>
          <u>
            <seg>
              Jag hävdar att jag vill bli respekterad när jag driver dessa
              frågor. Jag vill delta i kampen mot rasism och invandrarfientlighet.
              Varför får jag inte göra det på ärliga grunder, Birgit Friggebo,
              utan att bli beskylld för att göra det i några, som jag upplevde
              att Birgit
            </seg>
          </u>
          <u>
            <seg>
              Friggebo menade, skumma avsikter? Det var ett mycket onödigt
              övertramp, Birgit Friggebo.
            </seg>
          </u>
          <note type="speaker">
            Anf. 35 HANS GÖRAN FRANCK (s):
          </note>
          <u>
            <seg>
              Herr talman! Det är enligt min mening hög tid att
            </seg>
          </u>
          <u>
            <seg>
              Europas statsministrar tar sitt ansvar inför den mycket farliga
              utvecklingen i vår världsdel. Jag vidhåller att jag saknar det
              starka engagemanget i denna fråga i Carl Bildts vision om Europa.
              Det är också angeläget att detta får en framskjuten plats i regeringens
              utrikespolitiska förkunnelse. Det är sällan -- om det ens har
              skett någon gång -- som regeringschefen offentligt tar upp dessa
              frågor på ett markant sätt. Det är andra frågor som han huvudsakligen
              intresserar sig för.
            </seg>
          </u>
          <u>
            <seg>
              Europa måste samarbeta för att finna en gemensam hållning. I
              hela Europa måste vi aktivt bekämpa främlingsfientlighet och invandrarhat,
              rasfördomar och rasism, nynazism och högerextremism, som nu i
              många av våra länder likt ogräs sprider sig och riskerar att underminera
              våra egna samhällens demokratiska struktur och värderingar. En
              gemensam kamp i dessa frågor frågor har sitt stöd i ett gemensamt
              generöst förhållningssätt i invandrar- och flyktingpolitiken.
              Sverige måste ha en egen strategi för att driva på samarbetet
              i en generös och solidarisk anda.
            </seg>
          </u>
          <u>
            <seg>
              Till slut vill jag säga att jag har noterat att Birgit
            </seg>
          </u>
          <note>
            Friggebo i sitt anförande här i riksdagen den 4
          </note>
          <u>
            <seg>
              februari sade att hon med kraft fördömer de yttringar av främlingsfientlighet
              och rasism som vi har sett breda ut sig under den senaste tiden.
            </seg>
          </u>
          <u>
            <seg>
              Motsvarande yttrande fanns inte i statsministerns tal.
            </seg>
          </u>
          <note type="speaker">
            Anf. 36 LARS MOQUIST (nyd):
          </note>
          <u>
            <seg>
              Herr talman! Birgit Friggebo säger att vi i Ny
            </seg>
          </u>
          <u>
            <seg>
              Demokrati tar patent på att vara de enda som har sett missförhållandena.
              Det är i alla fall 380 000
            </seg>
          </u>
          <u>
            <seg>
              nydemokrater som kanske har sett missförhållandena. Men jag tror
              att det är många fler i samhället som har sett missförhållandena
              och som också talar om att det finns missförhållanden när det
              gäller invandrarpolitiken.
            </seg>
          </u>
          <u>
            <seg>
              Jag tycker att kulturministern gör det alltför lätt för sig genom
              att skylla allt som är fel på socialdemokraterna. Okej, socialdemokraterna
              kanske har huvudansvaret för detta, men jag tror att socialdemokraterna
              studsar när de får skulden för allt elände. Det sägs ju ofta att
              beslut har fattats i bred enighet. Nu vill kulturministern undandra
              sig ansvaret och ge socialdemokraterna skulden för besluten genom
              att säga att det inte är folkpartiet som har varit med och fattat
              dessa beslut utan att folkpartiet på alla sätt har försökt se
              till att det skulle bli en annan tingens ordning.
            </seg>
          </u>
          <u>
            <seg>
              Jag tycker att detta är litet oförskämt mot socialdemokraterna.
              Jag kan inte säga precis i vilka frågor som folkpartiet har gått
              emot den socialdemokratiska politiken när det gäller invandrarfrågor,
              men jag skall försöka sätta mig in i denna problematik.
            </seg>
          </u>
          <u>
            <seg>
              Jag vill ställa en konkret fråga, eftersom Birgit
            </seg>
          </u>
          <u>
            <seg>
              Friggebo säger att folkpartiet inte har varit med om att fatta
              besluten och inte skall bära huvudansvaret för att det ser ut
              som det gör. Hur är det med svenskundervisningen? Har ni varit
              med om att se till att det inte är ett obligatorium för invandrare
              att läsa svenska? Vi tycker att det skall vara ett obligatorium,
              så att man ser till att alla invandrare får möjlighet att lära
              sig svenska och att det också sätts en press på alla invandrare
              att de måste se till att få svenskundervisning. Eftersom det inte
              är på detta sätt i dag, antar jag att det är socialdemokraterna
              som får skulden för att svenskundervisningen inte är ett obligatorium.
            </seg>
          </u>
          <u>
            <seg>
              Därför vore det intressant att få veta om folkpartiet har försökt
              åstadkomma någon förändring på denna punkt.
            </seg>
          </u>
          <note>
            Överläggningen var härmed avslutad.
          </note>
          <note>
            6 § Svar på interpellation 1991/92:92 om avdrag för underhållskostnader
            för jordbruksbostäder
          </note>
          <note type="speaker">
            Anf. 37 Statsrådet BO LUNDGREN (m):
          </note>
          <u>
            <seg>
              Herr talman! Lars Björkman har frågat mig vilka åtgärder jag
              är beredd att föreslå för att underlätta för ägare till jordbruksfastigheter
              att underhålla sina bostäder. Han anser att det med nuvarande
              skatteregler är betungande att renovera de ofta stora och gamla
              mangårdsbyggnaderna. Han föreslår att avdragsrätten återinförs.
            </seg>
          </u>
          <note>
            Bakgrunden till Lars Björkmans fråga är att rätten till avdrag
            för underhåll och reparationer av bostäder på jordbruksfastigheter
            togs bort genom skattereformen. Tidigare medgavs årliga värdeminskningsavdrag
            för bl.a. ny-, till- och ombyggnad. Kostnader för reparationer
            och underhåll kunde dras av direkt. Å andra sidan beskattades
            ägaren för värdet av bostadsförmånen.
          </note>
          <u>
            <seg>
              Enligt det nya systemet är mangårdsbyggnaden på en jordbruksfastighet
              privatbostad om den används som bostad för ägaren eller ägaren
              närstående personer. Någon inkomstbeskattning sker normalt inte
              under löpande innehav. Det är då varken fråga om att redovisa
              några intäkter eller att få avdrag för kostnader.
            </seg>
          </u>
          <note>
            Rätten till avdrag för reparationer och underhåll har i olika
            sammanhagn fortsatt att diskuteras efter genomförandet av skattereformen.
            I betänkandet
          </note>
          <u>
            <seg>
              (SOU 1991:64) Att förvalta kulturmiljöer aktualiseras också frågan.
              Utredningen föreslår att avdragsrätten återinförs för kulturhistoriskt
              värdefulla mangårdsbyggnader.
            </seg>
          </u>
          <note>
            Frågor som berör rätten till avdrag för underhåll av mangårdsbyggnader
            på jordbruksfastigheter bereds för närvarande inom finansdepartementet.
          </note>
          <u>
            <seg>
              Jag är inte beredd att ange när resultatet av det arbetet kan
              föreligga.
            </seg>
          </u>
          <note type="speaker">
            Anf. 38 LARS BJÖRKMAN (m):
          </note>
          <u>
            <seg>
              Herr talman! Jag ber att få tacka statsrådet
            </seg>
          </u>
          <u>
            <seg>
              Lundgren för svaret, och jag tolkar det så positivt som möjligt.
            </seg>
          </u>
          <u>
            <seg>
              Bakgrunden till min interpellation är den situation som vi i
              dag har inom jordbruket och därmed också på landsbygden. Vi står
              inför en omställningsperiod där driftsförändringar med neddragningar
              i produktionen och nedläggningar är en ganska vardaglig företeelse.
              Den dåliga lönsamhet för dem som fortfarande finns kvar i dessa
              verksamheter innebär att sannolikt ganska många kommer att övergå
              till alternativa produktionsgrenar.
            </seg>
          </u>
          <u>
            <seg>
              Regeringen har visserligen, vilket jag tycker att vi skall hålla
              den räkning för, genom positiva åtgärder förändrat skattereglerna,
              inte minst för jordbrukare och i någon mån därmed förbättrat situationen.
              Regeringen har genom att ta bort skatten på arbetande kapital,
              genom att den skall ta bort skogsvårdsavgiften, genom att lindra
              förmögenhetsbeskattningen, osv, gjort det litet mer drägligt för
              dessa driftsformer.
            </seg>
          </u>
          <u>
            <seg>
              Med samhällets aktiva stöd och goda minne minskar emellertid
              aktiviteten genom det omställningsstöd och det omställningsarbete
              som pågår. Många inom jordbruket fast boende överväger helt naturligt
              att helt avveckla eller att som tätortsboende sköta sina fastigheter
              på ett extensivt sätt. Det innebär att avståndet mellan grannarna
              ute på landsbygden kommer att öka, vilket i sin tur innebär att
              den sociala gemenskapen minskar i motsvarande omfattning. Detta
              kommer att locka fler att av olika skäl välja att bosätta sig
              i tätort. De får då närhet till service, och de får också förhoppningsvis
              en social trygghet som kan vara svår att känna ute i ensamboendet.
              Det tyngsta skälet är kanske att det i dag är ekonomiskt säkrare
              att investera i en om- och tillbyggnad i en bostad i en tätort
              än att göra det i en bostad i glesbygden.
            </seg>
          </u>
          <u>
            <seg>
              Värdeökningen i byggnader i tätorter är ju ofta positiv, medan
              det omvända förhållandet gäller när man satsar pengar ute i glesbygden.
              Det känns svårt att motivera stora investeringar.
            </seg>
          </u>
          <u>
            <seg>
              Parallellt med den utveckling som jag har beskrivit har samhället
              och staten klara önskemål om att vi skall bevara en levande landsbygd.
              Det är en ärlig ambition, det är jag helt övertygad om, och den
              delas av alla partier. Och i regeringsförklaringen kan vi också
              läsa att regeringen klart har tagit ställning i dessa frågor.
            </seg>
          </u>
          <u>
            <seg>
              Man satsar statsmedel på olika sätt. Vi har NOLA-
            </seg>
          </u>
          <u>
            <seg>
              stöd, vi har naturvårdssatsningar och andra satsningar som man
              har gjort för att upprätthålla det befintliga boendet och därmed
              också se till att det öppna landskapet i någon mån fortfarande
              är en realitet.
            </seg>
          </u>
          <u>
            <seg>
              I svaret hänvisar statsrådet till ett utredningsbetänkande, där
              de frågor som jag har tagit upp belyses. Statsrådet hävdar att
              man på sikt sannolikt kommer att införa en avdragsrätt för de
              underhållskostnader som jag har pekat på, dock med begränsningen
              att den endast skall gälla för kulturhistoriskt intressanta och
              värdefulla mangårdsbyggnader. Jag tycker att det vore en bra åtgärd,
              och det visar att man förstår problematiken.
            </seg>
          </u>
          <u>
            <seg>
              Jag tycker också att det styrker min argumentering, men man har
              enligt mitt sätt att se saken stannat på halva vägen. Det skulle
              bli en svår gränsdragning när det gäller vad som är kulturhistoriskt
              intressanta byggnader, vilket skick byggnaderna skall befinna
              sig i osv. Det leder kanske till ännu värre konsekvenser genom
              att vi med 90-talets syn på kulturhistoria kommer att bevara någonting
              som i framtiden kallas Skansen-objekt. De byggnader som i dag
              är levande, och det är trots allt fortfarande merparten av byggnaderna
              på landsbygden, får man sämre förutsättningar för att underhålla
              och satsa pengar på. Detta tycker jag är oacceptabelt, och jag
              hoppas naturligtvis att regeringen kommer att se på dessa frågor.
            </seg>
          </u>
          <u>
            <seg>
              Vi förstår ju vad den långsiktiga effekten av det här handlandet
              blir. Vi lämnar en lucka i vårt kulturarv efter oss, och det torde
              många komma att betrakta som en allvarlig miss.
            </seg>
          </u>
          <u>
            <seg>
              Min förhoppning, herr talman, är att det arbete som bedrivs inom
              finansdepartementet kring dessa frågor, något som statsrådet också
              har hänvisat till, skall ges en sådan omfattning att man understödjer
              den naturliga livskraft som ligger i att människor fortfarande
              vill bo kvar i glesbygden. Det kan ske i första hand genom generella
              lättnader av den typ som jag har föreslagit, så att man tillåter
              avdragsrätt för underhåll av bostäder, och i andra hand -- det
              är underförstått -- genom selektiva åtgärder. Detta skulle kräva
              mindre administration och ge större effektivitet åt vidtagna åtgärder.
              Det mest positiva vore, som jag upplever det, att den redan i
              dag ansträngda statskassan inte skulle belastas ytterligare.
            </seg>
          </u>
          <u>
            <seg>
              Herr talman! Med hänvisning till regeringsförklaringens ord om
              att hela Sverige skall leva hoppas jag självfallet att det arbete
              som bedrivs i regeringskansliet leder fram till en positiv lösning
              av de problem som jag har belyst.
            </seg>
          </u>
          <note type="speaker">
            Anf. 39 Statsrådet BO LUNDGREN (m):
          </note>
          <u>
            <seg>
              Herr talman! Det är bra med valfrihet också när det gäller talarstolar.
            </seg>
          </u>
          <note>
            Beträffande avdragsrätt för underhåll och reparationskostnader
            är principen den att för konventionellt beskattade fastigheter,
            som hyresfastigheter, finns en avdragsrätt. För tidigare schablontaxerade
            fastigheter, som småhus, togs avdragsrätten bort i samband med
            att schablonbeskattningen infördes. Samtidigt bibehölls under
            perioden fram t.o.m. 1990
          </note>
          <u>
            <seg>
              avdragsrätten för mangårdsbygnader på jordbruksfastigheter.
            </seg>
          </u>
          <u>
            <seg>
              Jag skulle kunna ange två skäl till att det var på det här viset.
              Det ena var att man såg mangårdsbygnaderna som en del av jordbruksfastigheten
              och en del av driften, det andra att man betraktade saken som
              ett problem med tanke på att det ibland var svårt att särskilja
              reparationer på ekonomibyggnader och på mangårdsbyggnader. Då
              kunde det vara praktiskt att ha kvar avdragsrätten. Denna kombinerades
              med den förhållandevis högre intäktsberäkningen för småhus.
            </seg>
          </u>
          <u>
            <seg>
              För att man skulle uppnå enhetlighet togs avdragsrätten bort
              i samband med riksdagsbeslutet om skatteomläggningen 1990. Nu
              har frågan ändå av naturliga skäl kommit upp, för om vi ser på
              en del av de större mangårdsbyggnaderna finner vi att det blir
              uppenbara problem att hantera det framtida underhållet. Det är
              svårt att göra detta utan en avdragsrätt, och förslag härvidlag
              har också framlagts i ett betänkande, som för närvarande bereds
              i regeringskansliet. Man kan naturligtvis i detta sammanhang fråga
              sig om inte samma problem finns när det gäller andra mangårdsbyggnader
              med tanke på att de ofta till ytan är betydligt större än normala
              småhus i tätbebyggda områden.
            </seg>
          </u>
          <u>
            <seg>
              Det finns andra effekter som gör att det här skulle kunna vara
              intressant och bra, men om systemet infördes borde det kombineras
              med en högre intäktsberäkning, vilket skulle skapa ytterligare
              en del komplikationer i skattesystemet.
            </seg>
          </u>
          <u>
            <seg>
              Jag är alltså inte beredd vare sig att ange vilket resultat arbetet
              kommer att medföra eller när resultatet kan föreligga. Jag noterar
              att med tanke på att avdragsrätten avskaffades det föregående
              år är ganska sannolikt att många, som hade ett akut behov att
              vidta reparationsåtgärder, gjorde reparationerna redan 1990, så
              jag tror att vi har några månader eller litet längre tid på oss
              att fundera. Sedan skall vi återkomma med besked i det här avseendet.
            </seg>
          </u>
          <note type="speaker">
            Anf. 40 LARS BJÖRKMAN (m):
          </note>
          <u>
            <seg>
              Herr talman! Vi är fullständigt överens beträffande den historiska
              beskrivningen och varför frågan är aktuell. Men jag har litet
              svårt att hänga med i ett avsnitt av statsrådets resonemang; han
              är ju annars känd för en så klar logik när det gäller dessa frågor.
            </seg>
          </u>
          <u>
            <seg>
              I det ena fallet, när det gäller kulturhistoriska byggnader,
              tycks det vara nästintill en självklarhet att här skall avdrag
              få göras för åtgärder som sätts in. Men när det, enligt den bedömning
              man så småningom kommer att göra, gäller andra typer av byggnader
              skall samma regler inte tillämpas, utan då måste det till ett
              andrum.
            </seg>
          </u>
          <u>
            <seg>
              Jag kan, herr talman, självfallet acceptera ett andrum, om siktet
              är inställt på att frågan skall lösas. Men jag hoppas att i det
              här fallet inte är fråga om ett andrum som utnyttjas endast för
              att skjuta upp ett ställningstagande.
            </seg>
          </u>
          <u>
            <seg>
              Jag vill något förstärka min argumentation genom att tala om
              -- det är en sak som statsrådet själv väl känner till -- att det
              aldrig kan jämställas att man har en privatbostad i en tätort
              och att man bor på en aktiv jordbruksfastighet, detta av det enkla
              skälet att om någon har djurhållning och bedriver ett aktivt lantbruk
              är det helt enkelt tvingande att man kan hålla produktionen under
              uppsikt. Då går det inte att ha kilometeravstånd till verksamheten.
            </seg>
          </u>
          <u>
            <seg>
              Därmed borde det egentligen vara en av de självklara produktionsfaktorerna
              att byggnaden läggs in i verksamheten och därmed inte betraktas
              som enbart privatbostad.
            </seg>
          </u>
          <u>
            <seg>
              Jag är också medveten om, herr talman, att förmånsvärderingen
              kommer att följas upp. Men när staten uttalar sig för att man
              generöst vill bidra till att hålla det här landet levande även
              när det gäller glesbygden och då detta tagits in i regeringsförklaringen,
              så är det väl ganska blygsamt att hoppas att man kommer att behandla
              också förmånsvärderingen generöst. Jag hoppas alltså att man gör
              på detta sätt i stället för att med tranfereringar via statsbudgeten
              se till att verksamheten med bidrag på artificiell väg upprätthålls
              ute i glesbygden.
            </seg>
          </u>
          <note type="speaker">
            Anf. 41 Statsrådet BO LUNDGREN (m):
          </note>
          <u>
            <seg>
              Herr talman! Jag vill bara framhålla att jag inte har givit några
              besked vare sig när det gäller kulturbyggnader eller när det gäller
              andra mangårdsbyggnader. Jag har noterat problemställningar, och
              jag har noterat att ärendet bereds i regeringskansliet samt att
              frågan kommer att tas upp så småningom och att den då kommer att
              bli föremål för diskussion är jag medveten om, men jag är inte
              beredd att säga när det sker. Jag är inte heller beredd att i
              förväg säga vad utfallet blir.
            </seg>
          </u>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            På förslag av andra vice talmannen beslöt kammaren kl. 14.19
            att ajournera förhandlingarna till kl. 14.30.
          </note>
          <u>
            <seg>
              Återupptagna förhandlingar
            </seg>
          </u>
          <note>
            Förhandlingarna återupptogs kl. 14.30
          </note>
          <note>
            7 § Aktuellt
          </note>
          <note>
            Muntliga frågor till regeringen
          </note>
          <note>
            Vice statsminister Bengt Westerberg (fp), kulturminister Birgit
            Friggebo (fp), statsrådet
          </note>
          <note>
            Görel Thurdin (c), civilminister Inger Davidson
          </note>
          <u>
            <seg>
              (kds) och utbildningsminister Per Unckel (m) hade infunnit sig
              i kammaren för att svara på muntliga frågor.
            </seg>
          </u>
          <u>
            <seg>
              Gymnasieskolan
            </seg>
          </u>
          <note type="speaker">
            Anf. 42 BJÖRN SAMUELSON (v):
          </note>
          <u>
            <seg>
              Herr talman! Jag vill ställa en fråga til Per Unckel.
            </seg>
          </u>
          <u>
            <seg>
              Ungdomsarbetslösheten ökar väldigt kraftigt. Inför nästa höst
              kan vi räkna med ytterligare tillskott till gruppen arbetslösa
              ungdomar. Min fråga lyder: Är regeringen, mot bakgrund av den
              ökande arbetslösheten, beredd att tillföra medel, så att vi snabbare
              kan genomföra den treåriga gymnasieutbildningen?
            </seg>
          </u>
          <note>
            Anf. 43 Utbildningsminister PER UNCKEL
          </note>
          <u>
            <seg>
              (m):
            </seg>
          </u>
          <u>
            <seg>
              Herr talman! Regeringen har presenterat sin bedömning av utbyggnadstakten
              för gymnasieskolan i den budgetproposition som riksdagen just
              nu behandlar. Där har regeringens stöd till kommunerna för det
              tredje året i gymnasieskolan baserats på den bedömning som regeringen
              har gjort av kommunernas utbyggnadsplaner.
            </seg>
          </u>
          <u>
            <seg>
              Ty följande är regeringens bedömning baserad på vad kommunerna
              har kapacitet att göra. Skulle det visa sig att kommunerna kan
              bygga ut gymnasieskolan i snabbare takt under kommande år, eftersom
              kommunerna har valmöjligheter i fråga om när de själva vill introducera
              den nya gymnasieskolan, bör detta rimligtvis också föranleda en
              annan syn på i vilken utsträckning statsbidrag skall utgå.
            </seg>
          </u>
          <note type="speaker">
            Anf. 44 BJÖRN SAMUELSON (v):
          </note>
          <u>
            <seg>
              Herr talman! Om kommunerna nu snabbar på sin planering för att
              bygga ut gymnasieskolan till en treårig utbildning, kan de då
              med tillförsikt vända sig till regeringen för att erhålla medel
              till denna angelägna utbyggnad?
            </seg>
          </u>
          <note>
            Anf. 45 Utbildningsminister PER UNCKEL
          </note>
          <u>
            <seg>
              (m):
            </seg>
          </u>
          <u>
            <seg>
              Herr talman! Som jag sade är regeringens bedömning i budgetpropositionen
              baserad på vad vi vet att kommunerna har sannolika möjligheter
              att kunna genomföra till hösten, dels av en utbyggnad av gymnasieskolan
              med det tredje året, dels naturligtvis med en fortsättning på
              de ÖGY-
            </seg>
          </u>
          <u>
            <seg>
              försök som pågår parallellt med introduktionen av den nya gymnasieskolan.
              Jag har nu inte anledning att ompröva regeringens bedömning av
              den takt som kommunerna har kapacitet att bygga ut gymnasieskolan
              med.
            </seg>
          </u>
          <u>
            <seg>
              Vuxenutbildningen
            </seg>
          </u>
          <note type="speaker">
            Anf. 46 BENGT SILFVERSTRAND (s):
          </note>
          <u>
            <seg>
              Herr talman! Olika företrädare för regeringen har gett olika
              besked i fråga om nedskärningen av statsbidraget till den kommunala
              vuxenutbildningen. Medan vice statsministern kan tänka sig en
              omprövning av det olycksaliga beslutet framhärdar moderaternas
              statsråd i ett nej till förändring.
            </seg>
          </u>
          <u>
            <seg>
              Vid dagens offentliga utfrågning om komvux i utbildningsutskottet,
              sade dock utbildningsdepartementets företrädare att allt beror
              på utvecklingen. Min fråga till utbildningsministern blir därför:
              Beror regeringens eventuella benägenhet till omprövning av komvuxnedskärningen
              på utvecklingen på arbetsmarknaden eller på utvecklingen inom
              regeringen?
            </seg>
          </u>
          <note>
            Anf. 47 Utbildningsminister PER UNCKEL
          </note>
          <u>
            <seg>
              (m):
            </seg>
          </u>
          <u>
            <seg>
              Herr talman! Regeringen har också i detta fall i budgetpropositionen
              redovisat sin bedömning av vad som är nödvändiga besparingar,
              med utgångspunkt i det faktum att den förra regeringen har kört
              sönder landets ekonomi. Vi har då gjort bedömningen att inom skolans
              område går den högre utbildningen, forskningen och ungdomsskolan
              först. Vi har därför känt oss nödsakade att föreslå riksdagen
              att genomföra besparingar bl.a. på den kommunala vuxenutbildningen
              och på folkbildningen.
            </seg>
          </u>
          <u>
            <seg>
              Denna fråga är nu föremål för riksdagens prövning.
            </seg>
          </u>
          <u>
            <seg>
              Det ankommer knappast på mig att lägga mig i de bedömningar som
              riksdagens utskott och kammare kan komma att göra under våren.
            </seg>
          </u>
          <note>
            Sändningsrätt för radio
          </note>
          <note type="speaker">
            Anf. 48 ÅKE GUSTAVSSON (s):
          </note>
          <u>
            <seg>
              Herr talman! I tisdags meddelade kulturministern att sändningsrätten
              för kommersiella radiostationer skall bjudas ut på auktion. Min
              fråga är: Varför skall yttrandefriheten gå på auktion i folkpartiets
            </seg>
          </u>
          <u>
            <seg>
              Sverige?
            </seg>
          </u>
          <note>
            Anf. 49 Kulturminister BIRGIT FRIGGEBO
          </note>
          <note>
            (fp):
          </note>
          <u>
            <seg>
              Herr talman! Vad jag gjorde i tisdags var att presentera mina
              åsikter om hur jag tycker att det skall gå till när vi skall fördela
              sändningsrättigheterna i den nya privata radion.
            </seg>
          </u>
          <u>
            <seg>
              Den kommer att bli kommersiell och finansieras med reklam. Man
              kommer alltså att kunna ha en ordentlig ekonomisk bas för att
              bedriva denna verksamhet.
            </seg>
          </u>
          <u>
            <seg>
              Jag har för min del ansett att det enklaste urvalssystemet är
              att bedöma hur mycket man vill betala för denna sändningsrätt.
              Alternativet är att vi politiker skall lägga upp programinnehåll
              och göra bedömningen av om nyheter är mer värda än jazzprogram,
              om barnprogram är mer värda än tävlingsprogram, eller vad det
              nu handlar om.
            </seg>
          </u>
          <note type="speaker">
            Anf. 50 ÅKE GUSTAVSSON (s):
          </note>
          <u>
            <seg>
              Herr talman! Det råder ingen skillnad i uppfattningen oss emellan
              på den punkten att det skall finnas en ordentlig ekonomisk bas
              för verksamheten. Men uppfyller ett koncessionssökande det kravet
              får det anses vara nog. Det resonemang som Birgit Friggebo för
              innebär att detta blir förbehållet ett rikt etablissemang. Därför
              kvarstår min fråga: Varför skall yttrandefriheten gå på auktion
              i folkpartiets
            </seg>
          </u>
          <u>
            <seg>
              Sverige?
            </seg>
          </u>
          <note>
            Anf. 51 Kulturminister BIRGIT FRIGGEBO
          </note>
          <note>
            (fp):
          </note>
          <u>
            <seg>
              Herr talman! Vi har gjort oss förtjänta av att ha en fin yttrandefrihet
              i Sverige vad gäller pressen. De som har råd att skaffa sig tryckpressar
              och starta en tidning är också de som gör det. Det brukar inte
            </seg>
          </u>
          <u>
            <seg>
              Åke Gustavsson lägga sig i. Att det skulle vara en skillnad när
              det gäller etermedierna kan jag inte inse.
            </seg>
          </u>
          <u>
            <seg>
              Alternativet är alltså att vi politiker skall bestämma vilken
              typ av program som skall sändas ut i etern, med tanke på att det
              finns begränsat frekvensutrymme som i dag. I framtiden blir det
              kanske en bättre tingens ordning, så att vi kan ha en helt fri
              radio.
            </seg>
          </u>
          <u>
            <seg>
              Jämställdhet
            </seg>
          </u>
          <note type="speaker">
            Anf. 52 SONIA KARLSSON (s):
          </note>
          <u>
            <seg>
              Herr talman! Jag har en fråga till jämställdhetsministern. I
              början av året fick vi beskedet att statens stöd till bostadsfinansieringen
              skulle utredas av Georg Danell och ett antal sakkunniga. Bostadsfinansieringssystemets
              utformning kommer att få stor betydelse för bostadspolitiken och
              kommer att påverka både arbetsmarknaden och utvecklingen av det
              sociala livet.
            </seg>
          </u>
          <u>
            <seg>
              Nu har vi en utredning med grabbarna Georg,
            </seg>
          </u>
          <note>
            Ingemar, Staffan, Olle, Urban och Per-Åke. Vad säger jämställdhetsministern?
            Tycker Birgit
          </note>
          <u>
            <seg>
              Friggebo att det finns ett kvinnoperspektiv på bostadsfinansieringen?
            </seg>
          </u>
          <note>
            Anf. 53 Kulturminister BIRGIT FRIGGEBO
          </note>
          <note>
            (fp):
          </note>
          <u>
            <seg>
              Herr talman! Jag säger: Fy!
            </seg>
          </u>
          <note type="speaker">
            Anf. 54 SONIA KARLSSON (s):
          </note>
          <u>
            <seg>
              Herr talman! Tack för det. Borde inte regeringen kunna påverka
              när nu riksdagen har antagit riktlinjer om en jämn könsfördelning
              i olika statliga organ? Det vore bra om regeringen försökte påverka.
            </seg>
          </u>
          <note>
            Anf. 55 Kulturminister BIRGIT FRIGGEBO
          </note>
          <note>
            (fp):
          </note>
          <u>
            <seg>
              Herr talman! Mina kolleger säger att det är en enmansutredning,
              men det är inget försvar. Till min glädje, skulle jag vilja säga,
              har vi uppnått en jämnare könsfördelning när det gäller statens
              myndigheter. Man har satt upp ett mål att minst
            </seg>
          </u>
          <u>
            <seg>
              30 % skall vara kvinnor år 1992. Det har man med god marginal
              överträffat.
            </seg>
          </u>
          <u>
            <seg>
              Jag tycker att det exempel som här dras fram inte är ett särskilt
              bra exempel på jämställdhetspolitik.
            </seg>
          </u>
          <u>
            <seg>
              Men jag vill försäkra att jag inom regeringen nu ordentligt bevakar
              de frågor som har med sammansättningen av arbetsgrupper och statliga
              utredningar att göra. Detta måste vara ett misstag i arbetet.
            </seg>
          </u>
          <note>
            Vårdnadsbidrag
          </note>
          <note type="speaker">
            Anf. 56 STEFAN ATTEFALL (kds):
          </note>
          <u>
            <seg>
              Herr talman! Jag vänder mig till socialministern.
            </seg>
          </u>
          <u>
            <seg>
              Enligt en uppgift i Dagens Nyheter säger socialministern att
              han inte tror att ett förslag till vårdnadsbidrag kan presenteras
              förrän till nästa val. Eftersom detta uttalande skulle strida
              mot regeringsdeklarationen, skulle jag vilja ha en förklaring
              av socialministern. En följdfråga blir:
            </seg>
          </u>
          <u>
            <seg>
              När tror socialministern att vi kan få ett förslag till vårdnadsbidrag
              på riksdagens bord?
            </seg>
          </u>
          <note type="speaker">
            Anf. 57 Socialminister BENGT WESTERBERG (fp):
          </note>
          <u>
            <seg>
              Herr talman! Det är felaktigt återgivet. Jag räknar naturligtvis
              med att vi i enlighet med regeringsförklaringen skall kunna lägga
              fram ett förslag före nästa val.
            </seg>
          </u>
          <u>
            <seg>
              Öresundsbron
            </seg>
          </u>
          <note type="speaker">
            Anf. 58 INGELA MÅRTENSSON (fp):
          </note>
          <u>
            <seg>
              Herr talman! Jag skulle vilja ställa en fråga till
            </seg>
          </u>
          <u>
            <seg>
              Görel Thurdin angående Öresundsbron och den miljökonsekvensbeskrivning
              som så hett diskuterats under de senaste dagarna. Tror Görel
            </seg>
          </u>
          <u>
            <seg>
              Thurdin att det finns möjligheter att få en seriös beskrivning
              på den korta tid som återstår, två månader? Kommer man då att
              också belysa vilka effekter en bro får för Östersjön?
            </seg>
          </u>
          <note type="speaker">
            Anf. 59 Statsrådet GÖREL THURDIN (c):
          </note>
          <u>
            <seg>
              Herr talman! Jag kan inte avgöra hur pass mycket man hinner med
              under den tid som återstår fram till dess att ansökan skall lämnas
              in till miljödepartementet. Det enda jag kan garantera är att
              det skall få ta den tid i miljödepartementet som krävs för att
              nödvändigt underlag skall kunna tas fram för ett beslut.
            </seg>
          </u>
          <note type="speaker">
            Anf. 60 INGELA MÅRTENSSON (fp):
          </note>
          <u>
            <seg>
              Herr talman! Kommer man då också att belysa vilka effekter en
              bro kan få för Östersjön?
            </seg>
          </u>
          <note type="speaker">
            Anf. 61 Statsrådet GÖREL THURDIN (c):
          </note>
          <u>
            <seg>
              Herr talman! Det är alldeles klart att detta skall belysas. Man
              skall dessutom belysa effekterna i förhållande till alternativet
              att bron inte skall byggas. Det framgår av riksdagsbeslutet och
              det avtal som är påskrivet.
            </seg>
          </u>
          <note>
            Karensdagar
          </note>
          <note type="speaker">
            Anf. 62 LEIF BERGDAHL (nyd):
          </note>
          <u>
            <seg>
              Herr talman! Jag skulle vilja vända mig till socialministern
              med anledning av den massiva kritik mot karensdagar som riktats
              från olika håll på senare tid. Är socialministern fortfarande
              låst vid tanken om två karensdagar, eller övervägs andra alternativ
              inom regeringskansliet?
            </seg>
          </u>
          <note type="speaker">
            Anf. 63 Socialminister BENGT WESTERBERG (fp):
          </note>
          <u>
            <seg>
              Herr talman! Vi har naturligtvis lyssnat på de kritiska synpunkter
              som har framkommit, men vi tycker inte att de väger så tungt att
              vi har anledning att ompröva besparingen. Det finns, såvitt vi
              kan se, inga andra nedskärningar som kan ge lika stora vinster
              som denna och som kan bäras lika av en stor del av befolkningen.
            </seg>
          </u>
          <note>
            Front mot rasism
          </note>
          <note type="speaker">
            Anf. 64 THAGE G PETERSON (s):
          </note>
          <u>
            <seg>
              Herr talman! Från socialdemokratisk sida önskar vi regeringsinitiativ
              på det nordiska och internationella planet för att bilda en internationell
              front mot rasism och främlingsfientlighet. Jag vill fråga Bengt
              Westerberg om han har bett statsministern att ta upp frågan om
              den ökande rasismen, antisemitismen och främlingsfientligheten
              i Europa i sina samtal med
            </seg>
          </u>
          <u>
            <seg>
              FN:s generalsekreterare och USA:s president. Om inte Bengt Westerberg
              har gjort detta, tror Bengt
            </seg>
          </u>
          <u>
            <seg>
              Westerberg att Carl Bildt har tagit upp denna viktiga fråga?
            </seg>
          </u>
          <note type="speaker">
            Anf. 65 Socialminister BENGT WESTERBERG (fp):
          </note>
          <u>
            <seg>
              Herr talman! Jag har inte särskilt frågat vad Carl
            </seg>
          </u>
          <u>
            <seg>
              Bildt skall säga i sina samtal när han befinner sig i
            </seg>
          </u>
          <u>
            <seg>
              USA, men jag kan mycket väl tänka mig att han helt på eget initiativ
              tar upp dessa frågor. De är mycket aktuella i Sverige nu, och
              vi har haft anledning att diskutera själva sakfrågan vid många
              olika tillfällen.
            </seg>
          </u>
          <note>
            Under alla förhållanden instämmer jag i Thage G
          </note>
          <u>
            <seg>
              Petersons önskan att dessa frågor tas upp, att
            </seg>
          </u>
          <u>
            <seg>
              Sverige skall spela en mera pådrivande roll internationellt än
              vad vi har gjort under senare år.
            </seg>
          </u>
          <note>
            Barnomsorg
          </note>
          <note type="speaker">
            Anf. 66 BIRGITTA DAHL (s):
          </note>
          <u>
            <seg>
              Herr talman! Jag vill vända mig till socialministern, som enligt
              uppgifter i Svenska Dagbladet i går anser att det kan bli nödvändigt
              att lagstifta om kommunernas skyldighet att garantera barnomsorg
              åt alla barn. Det är alldeles utmärkt att Bengt
            </seg>
          </u>
          <u>
            <seg>
              Westerberg nu instämmer i de krav som vi socialdemokrater fick
              nej till i riksdagen så sent som strax före jul.
            </seg>
          </u>
          <u>
            <seg>
              Jag vill fråga: Betyder detta att regeringen kommer att stödja
              det förslag om lag om rätt till barnomsorg för alla barn som vi
              åter har framfört?
            </seg>
          </u>
          <u>
            <seg>
              I samma tidningsartikel redovisas också att socialdepartementet
              har ringt runt till landets kommuner för att få fram siffror på
              intresset för att starta privata daghem. Jag frågar därför om
              socialdepartementet samtidigt frågade hur många barnomsorgsplatser
              i kommunal regi som nu försvinner i rask takt. Kan Bengt Westerberg
              redovisa om nettoresultatet är att vi har kommit närmare målet
              om full behovstäckning, eller har vi kommit längre från målet?
            </seg>
          </u>
          <note type="speaker">
            Anf. 67 Socialminister BENGT WESTERBERG (fp):
          </note>
          <u>
            <seg>
              Herr talman! Jag börjar med den sista frågan. Det enkla svaret
              är att vi inte har stället den.
            </seg>
          </u>
          <u>
            <seg>
              Utgångspunkten är dock självfallet att vi skall bygga bort de
              barnomsorgsköer som Birgitta Dahl och övriga socialdemokrater
              överlämnade till den nuvarande regeringen.
            </seg>
          </u>
          <u>
            <seg>
              När det gäller initiativet till en lagstiftning, är det många
              som tidigare har varit inne på den frågan. Vi i folkpartiet liberalerna
              -- om jag får tala för oss ett ögonblick -- har också motionerat
              om detta, men fått avslag av socialdemokraterna.
            </seg>
          </u>
          <u>
            <seg>
              I intervjun i Svenska Dagbladet diskuterade jag kopplingen till
              den kommunalekonomiska kommitténs förslag. Om detta förslag kommer
              att genomföras, vilket innebär att bl.a.
            </seg>
          </u>
          <u>
            <seg>
              barnomsorgsbidraget läggs i den penningpåse som kommunerna får,
              är det nödvändigt att också överväga en lagstiftning om barnomsorg.
              Frågan kan alltså komma att bli aktuell under förutsättning att
              kommunalekonomiska kommitténs förslag genomförs.
            </seg>
          </u>
          <note type="speaker">
            Anf. 68 BIRGITTA DAHL (s)
          </note>
          <u>
            <seg>
              Herr talman! Jag tycker att det är uppseendeväckande att folkpartiet
              liberalerna i höstas röstade nej till förslaget om lagstiftning.
              I
            </seg>
          </u>
          <u>
            <seg>
              dag behövs verkligen en sådan lag som försvar mot de borgerliga
              majoriteter i kommunerna som nu stänger daghem och avskedar dagmammor
              och som försvar för föräldrarnas och deras barns rätt till en
              barnomsorgsplats.
            </seg>
          </u>
          <u>
            <seg>
              Jag kan förstå att det kanske inte var så trevligt att ställa
              frågan om hur det går med den kommunala barnomsorgen, men jag
              kräver verkligen av regeringen att man håller rätt på vad nettoresultatet
              blir. Vi vet att nu försvinner dagisplatser fortare än de tillkommer.
            </seg>
          </u>
          <note type="speaker">
            Anf. 69 Socialminister BENGT WESTERBERG (fp):
          </note>
          <u>
            <seg>
              Herr talman! Som Birgitta Dahl väl känner till genomförs det
              varje år ordentliga statistiska undersökningar om situationen
              på barnomsorgsområdet. En sådan undersökning kommer att genomföras
              också nu för att man skall kunna ta reda på hur situationen ser
              ut. Inom sinom tid kommer jag därför att kunna svara på Birgitta
            </seg>
          </u>
          <note>
            Dahls fråga.
          </note>
          <u>
            <seg>
              Dessutom kommer den lagstiftning som kan bli aktuell att omfatta
              alla kommuner, också de få kommuner som är socialdemokratiskt
              styrda.
            </seg>
          </u>
          <u>
            <seg>
              Äldrevård
            </seg>
          </u>
          <note type="speaker">
            Anf. 70 MY PERSSON (m):
          </note>
          <u>
            <seg>
              Herr talman! Jag vill anknyta till det som det talades om tidigare,
              nämligen citatet från gårdagens tidning om att det kan bli nödvändigt
              att lagstifta om kommunernas skyldighet att garantera barnomsorg
              åt alla barn. Utifrån detta undrar jag hur socialministern har
              tänkt sig att garantera den kommunala omsorgen om den stora tysta
              grupp i samhället som utgörs av våra mycket gamla.
            </seg>
          </u>
          <note type="speaker">
            Anf. 71 Socialminister BENGT WESTERBERG (fp):
          </note>
          <u>
            <seg>
              Herr talman! Det finns ju redan i socialtjänstlagen inskriven
              en skyldighet för kommunerna att tillhandahålla en sådan service
              för våra gamla. Men vi vet alla att detta inte fungerar tillfredsställande
              i alla sammanhang. Därför sker nu en stor omorganisation -- den
              genomfördes på papperet vid årsskiftet och håller nu på att genomföras
              i verkligheten -- av omsorgen om de äldre. Syftet med denna reform,
              den s.k. ÄDEL-reformen, är naturligtvis att situationen för våra
              äldre skall förbättras för att vi skall kunna leva upp till de
              stolta mål som finns uppställda i bl.a.
            </seg>
          </u>
          <u>
            <seg>
              socialtjänstlagen.
            </seg>
          </u>
          <note type="speaker">
            Anf. 72 MY PERSSON (m):
          </note>
          <u>
            <seg>
              Herr talman! Jag känner till detta, men eftersom man kanske måste
              lagstifta för att den gemensamma kommunala potten av pengar inte
              skall gå barnomsorgen förbi, undrar jag om det inte är risk för
              att den gemensamma potten kan naggas i kanten också när det gäller
              våra riktigt gamla.
            </seg>
          </u>
          <u>
            <seg>
              Frågan är om man inte också i det fallet måste, kanske inte lagstifta
              men vidta åtgärder.
            </seg>
          </u>
          <note type="speaker">
            Anf. 73 Socialminister BENGT WESTERBERG (fp):
          </note>
          <u>
            <seg>
              Herr talman! Det finns en lagstiftning som man nu håller på att
              se över och som gäller de äldre och i och för sig också barn.
              Om man tar bort statsbidraget till barnomsorg, är problemet att
              det blir oerhört lönsamt för kommunerna att lägga ned barnomsorgsplatser.
              Kommunerna förlorar på det sättet nämligen inga inkomster, samtidigt
              som de blir av med hela kostnaden. En stor del av de skattepengar
              som de kvinnor som huvudsakligen utnyttjar barnomsorg betalar
              in går enbart till landsting och stat.
            </seg>
          </u>
          <u>
            <seg>
              dag kompenseras kommunerna genom att det finns ett statligt bidrag,
              men om bidraget försvinner måste vi på annat sätt säkerställa
              att kommunerna fullgör sina skyldigheter mot barnfamiljerna.
            </seg>
          </u>
          <u>
            <seg>
              Därför kan det krävas en lagstiftning. Någon motsvarande problematik
              finns inte när det gäller äldreomsorgen, vilket självfallet inte
              hindrar att insatser på det området är minst lika angelägna.
            </seg>
          </u>
          <u>
            <seg>
              Öresundsbron
            </seg>
          </u>
          <note type="speaker">
            Anf. 74 BENGT HURTIG (v):
          </note>
          <u>
            <seg>
              Herr talman! I september förband sig Sverige till att
            </seg>
          </u>
          <u>
            <seg>
              Östersjöländernas experter skulle få medverka vid miljökonsekvensbeskrivningen
              när det gäller
            </seg>
          </u>
          <u>
            <seg>
              Öresundsbron. Jag undrar hur det går att uppfylla det målet med
              tanke påden senaste utvecklingen.
            </seg>
          </u>
          <note type="speaker">
            Anf. 75 Statsrådet GÖREL THURDIN (c):
          </note>
          <u>
            <seg>
              Herr talman! Vi kommer att uppnå målet att
            </seg>
          </u>
          <u>
            <seg>
              Östersjöländerna skall ha möjlighet att lämna förslag om vilka
              experter som de vill ha med i den internationella panelen. Det
              är en något annorlunda inställning när det gäller förhållandet
              till våra nordiska grannländer och även till länderna i Östersjöområdet,
              med tanke på att man i det avtal som skrevs på tillsammans med
              Danmark och som riksdagen beslutade om under den socialdemokratsika
              regeringen skrev bort tvånget att genomföra en miljöprövning enligt
              den nordiska konventionen.
            </seg>
          </u>
          <u>
            <seg>
              Öresundsbron
            </seg>
          </u>
          <note type="speaker">
            Anf. 76 BERTIL PERSSON (m):
          </note>
          <u>
            <seg>
              Herr talman! Jag vill följa upp föregående fråga. Vi i Skåne
              har i över 100 år längtat efter och hoppats på att det skall bli
              en bro över till Köpenhamn. Det finns en bred majoritet i Skåne
              som önskar att bron skall byggas. Vi är nu väldigt oroade för
              att denna miljöprövning kan dra ut ytterligare på tiden, så att
              tidpunkten för förverkligandet av denna förbindelse, som stockholmarna
              kan hindra enbart för att det råkar röra sig om en nationalgräns,
              förskjuts. Finns det risk för ytterligare en lång fördröjning?
            </seg>
          </u>
          <note type="speaker">
            Anf. 77 Statsrådet GÖREL THURDIN (c):
          </note>
          <u>
            <seg>
              Herr talman! Huruvida det blir en fördröjning eller inte hänger
              på trovärdigheten i det material som tas fram och lämnas in tillsammans
              med ansökan till miljöoch naturresursdepartementet.
            </seg>
          </u>
          <u>
            <seg>
              Om det sedan behövs mer tid för att få fram ett tillräckligt
              underlag för beslutet, måste den tiden tas i anspråk, eftersom
              miljöfrågorna är så viktiga.
            </seg>
          </u>
          <note type="speaker">
            Anf. 78 BERTIL PERSSON (m):
          </note>
          <u>
            <seg>
              Herr talman! Är man beredd att i varje fall sträva efter att
              minimera tiden till dess att bron kan vara på plats, under förutsättning
              att miljökonsekvenserna inte blir större än vad de blir vid Stora
              Bält, där de ju är negligerbara?
            </seg>
          </u>
          <note type="speaker">
            Anf. 79 Statsrådet GÖREL THURDIN (c):
          </note>
          <u>
            <seg>
              Herr talman! Vi strävar efter att över huvud taget förkorta ärendebehandlingen,
              samtidigt som vi strävar efter att ha ett tillräckligt beslutsunderlag.
            </seg>
          </u>
          <u>
            <seg>
              Den enhet som arbetar med dessa frågor har också förstärkts,
              så att det skall finnas mer resurser för att man skall klara av
              så pass stora frågor -- det rör sig inte bara om en fast Öresundsförbindelse.
              Men tidsperspektivet kan jag inte uttala mig om, annat än att
              vi skall försöka arbeta så snabbt vi kan.
            </seg>
          </u>
          <u>
            <seg>
              Miljöprövning
            </seg>
          </u>
          <note type="speaker">
            Anf. 80 HARALD BERGSTRÖM (kds):
          </note>
          <u>
            <seg>
              Herr talman! Jag vill fråga Görel Thurdin i ett specifikt ärende.
              I Karlshamn finns det ett oljeeldat kraftverk som i stor utsträckning
              har bidragit till försurningen. För 19 månader sedan lämnades
              det in en koncessionsansökan om att få bygga om ett av verken
              till en höggradig rening. Är det acceptabelt att man under 19
              månader inte kan få svar på sin ansökan, när byggandet för 600
              milj. kr. kunde sättas i gång genast, om man bara får besked i
              dag?
            </seg>
          </u>
          <u>
            <seg>
              I så fall kan kunde man börja med upphandlingen i redan i morgon.
            </seg>
          </u>
          <note type="speaker">
            Anf. 81 Statsrådet GÖREL THURDIN (c):
          </note>
          <u>
            <seg>
              Herr talman! Jag kan inte riktigt uttala mig om huruvida väntetiden
              är acceptabel eller inte. Det finns en mängd ärenden av den typen
              som skall hanteras inom vårt departement. Dessa ärenden skall
              hanteras gemensamt, för att man skall kunna följa samma principer
              vid varje beslut.
            </seg>
          </u>
          <u>
            <seg>
              Vi har upptäckt att det har varit dåligt med resurser på den
              enhet som har arbetat med dessa ärenden, och det har vi försökt
              reparera. Om detta är anledningen till att denna koncessionsansökan
              har blivit liggande, kan jag inte avgöra. Det ansvaret vill jag
              lägga på den tidigare regeringen. Jag vill ändå framhålla vikten
              av att man hanterar ärendena så fort det går, och det är också
              en rättssäkerhetsfråga.
            </seg>
          </u>
          <u>
            <seg>
              Arbetsmarknadspolitik
            </seg>
          </u>
          <note type="speaker">
            Anf. 82 JAN ANDERSSON (s):
          </note>
          <u>
            <seg>
              Herr talman! Socialbidragskostnaderna ökar för tillfället mycket
              kraftigt runt om i Sverige. Man kan befara att utvecklingen kommer
              att accentueras under året som kommer. Huvudorsaken är den försämrade
              arbetsmarknadssituationen.
            </seg>
          </u>
          <u>
            <seg>
              I flera kommuner väljer man nu att försöka att sänka socialbidragskostnaderna
              genom att sänka normen. Man avviker alltså från socialstyrelsens
              allmänna råd om skälig levnadsnivå. Jag vill fråga socialministern:
              Är det inte bättre att angripa huvudorsaken, den försämrade arbetsmarknadssituationen,
              med en bättre ekonomisk politik och med en aktivare arbetsmarknadspolitik
              än att försämra levnadsvillkoren för dem som kanske har det sämst
              i samhället?
            </seg>
          </u>
          <note type="speaker">
            Anf. 83 Socialminister BENGT WESTERBERG (fp):
          </note>
          <u>
            <seg>
              Herr talman! Svaret på frågan är jo.
            </seg>
          </u>
          <u>
            <seg>
              Asylsökandes boende
            </seg>
          </u>
          <note type="speaker">
            Anf. 84 BERITH ERIKSSON (v):
          </note>
          <u>
            <seg>
              Herr talman! För några veckor sedan var jag inbjuden till invandrarverket
              i Norrköping. Där fick jag veta av generaldirektör Rogestam att
              det inte var så många som hade utnyttjat möjligheten att under
              utredningstiden bo hos bekanta eller släktingar. Jag tror att
              en av de viktigaste orsakerna är de ekonomiska. Det är inte lätt
              för en släkting eller en bekant att klara uppehället för ytterligare
              personer. Jag undrar om det är regeringens intention att ändra
              dessa bestämmelser så, att det blir möjligt att få dagbidrag även
              om man inte är inskriven på en förläggning. I så fall skulle man
              spara in förläggningskostnader, samtidigt som de asylsökande fick
              en bättre tillvaro under utredningstiden.
            </seg>
          </u>
          <note>
            Anf. 85 Bostadsminister BIRGIT FRIGGEBO
          </note>
          <note>
            (fp):
          </note>
          <u>
            <seg>
              Herr talman! Nästa torsdag förväntas regeringen lämna direktiv
              till en utredning som skall se över just flyktingmottagandet.
              Inriktningen är att se över hur frivilligorganisationerna kan
              hjälpa till och också att ge möjlighet för dem som väntar att
              själva ordna sitt boende. Självfallet kommer då också frågan om
              de ekonomiska förutsättningarna för detta att belysas. Tanken
              är att detta arbete skall vara slutfört under hösten.
            </seg>
          </u>
          <note>
            Ålderdomshem och vårdhem
          </note>
          <note type="speaker">
            Anf. 86 JOHAN BROHULT (nyd):
          </note>
          <u>
            <seg>
              Herr talman! Krisen inom sjukvården bottnar mycket i att det
              finns för få ålderdomshem och för få vårdhem, vilket alla politiska
              partier är medvetna om. Jag skulle därför vilja veta om man är
              beredd att satsa på att bygga fler ålderdomshem och vårdhem i
              offentlig regi och också att tillåta friska privata initiativ,
              som kan bidra till att situationen inom hemsjukvård och på sjukhus
              förbättras.
            </seg>
          </u>
          <note type="speaker">
            Anf. 87 Socialminister BENGT WESTERBERG (fp):
          </note>
          <u>
            <seg>
              Herr talman! Jag delar helt uppfattningen att en av de stora
              bristerna inom äldrevården är just avsaknaden av tillräckligt
              många ålderdomshem, gruppbostäder och andra boendealternativ för
              äldre. Genom den stora ÄDEL-reformen gör staten en betydande satsning
              för att det skall byggas ut alternativ för äldre, eller rättare
              sagt: för att hjälpa kommunerna ekonomiskt för att de skall kunna
              bygga ut dessa alternativ. Självfallet är förhoppningen att denna
              utbyggnad verkligen skall ta fart.
            </seg>
          </u>
          <u>
            <seg>
              När det gäller gruppbostäderna, som är ett av alternativen, räknar
              man med att de statliga bidragen skall ge 20 000--25 000 platser
              under de kommande åren. Det innebär inte att det kommer att finnas
              alla de platser som kommer att behövas för åldersdementa, psykiskt
              sjuka och andra, men de statliga bidragen innebär ett rejält steg
              på vägen mot målet att helt kunna tillfredsställa efterfrågan.
            </seg>
          </u>
          <note type="speaker">
            Anf. 88 JOHAN BROHULT (nyd):
          </note>
          <u>
            <seg>
              Herr talman! Jag medger att ÄDEL-reformen är ett stort steg i
              rätt riktning, men det är inte tillräckligt. Ett stort problem
              utgörs av det dubbla huvudmannaskapet mellan landsting och kommun,
              vilket innebär att det inte är någon som tar det fulla ekonomiska
              ansvaret.
            </seg>
          </u>
          <u>
            <seg>
              Det är nu byggkris i Sverige, och man skulle verkligen behöva
              få fart på sysselsättningen. Då är det väl ett alldeles utmärkt
              tillfälle att sätta i gång att bygga ålderdomshem som drivs i
              privat eller offentlig regi.
            </seg>
          </u>
          <note type="speaker">
            Anf. 89 Socialminister BENGT WESTERBERG (fp):
          </note>
          <u>
            <seg>
              Herr talman! Jag delar helt den uppfattningen.
            </seg>
          </u>
          <u>
            <seg>
              Men jag tror att det inte längre är fråga om ett huvudmannaskapsproblem.
              Efter ÄDEL-
            </seg>
          </u>
          <u>
            <seg>
              reformen har nu primärkommunerna ett alldeles entydigt ansvar
              för att erbjuda äldre olika boendealternativ. Den frågan borde
              nu vara löst. I
            </seg>
          </u>
          <u>
            <seg>
              flertalet primärkommuner i Sverige har man också tagit itu med
              uppgiften att bygga ut olika alternativ för äldre.
            </seg>
          </u>
          <u>
            <seg>
              Jag delar naturligtvis uppfattningen att det är bra om kommunerna
              utnyttjar den konjunktursvacka med skjunkande byggkostnader som
              vi nu har för att man så snabbt som möjligt skall kunna tillfredsställa
              den efterfrågan som finns.
            </seg>
          </u>
          <note>
            Frågestunden var härmed avslutad.
          </note>
          <note>
            Meddelande om ändrade regler för ''Aktuell debatt''
          </note>
          <note type="speaker">
            Anf. 90 ANDRE VICE TALMANNEN:
          </note>
          <u>
            <seg>
              Debattreglerna har justerats på så sätt att företrädaren för
              det parti som har begärt debatten får inleda med ett kort anförande
              om 3 minuter.
            </seg>
          </u>
          <u>
            <seg>
              Dessutom får statsrådet rätt att alltid tala 10
            </seg>
          </u>
          <u>
            <seg>
              minuter i sitt första anförande.
            </seg>
          </u>
          <note>
            De med anledning härav ändrade reglerna för aktuell debatt framgår
            av kammarkansliets
          </note>
          <note>
            MEDDELANDE 1991/92:31 som har delats ut till ledamöterna.
          </note>
          <u>
            <seg>
              Debatt om regeringens ekonomiska politik
            </seg>
          </u>
          <note type="speaker">
            Anf. 91 ALLAN LARSSON (s):
          </note>
          <u>
            <seg>
              Herr talman! Sverige är unikt. Sverige är det enda land som har
              en regering som sätter in all sin kraft på att bekämpa en djup
              konjunkturnedgång med hjälp av en stenhård åtstramningspolitik.
              Det är en politik som slår hårt mot alla de många företag inom
              och utom industrin som producerar varor och tjänster för den svenska
              marknaden.
            </seg>
          </u>
          <u>
            <seg>
              När regeringen i höstas aviserade den nya åtstramningspolitiken
              fick det omedelbart två effekter. Orderingången från hemmamarknaden
              rasade, och omvärldens förtroende för Sverige försvagades. Valutorna
              flödade ut ur landet, och räntorna steg kraftigt.
            </seg>
          </u>
          <u>
            <seg>
              Regeringen tvingades i sin budgetproposition att räkna ner tillväxten
              och räkna upp arbetslösheten till 4--5 % nästa år. Nu kommer den
              ena rapporten efter den andra om att utvecklingen blir ännu värre
              än vad regeringen har sagt. Arbetslösheten ligger redan över den
              nivå som regeringen angav för hela
            </seg>
          </u>
          <u>
            <seg>
              1992. AMS-chefen har hävdat att arbetslösheten kan nå upp över
              6 % i början av nästa år. Veckans
            </seg>
          </u>
          <u>
            <seg>
              Affärers konjunkturexpert målar upp en ännu mörkare bild av regeringens
              politik. Han skriver att arbetslösheten kan vara uppe i över 7
              % i mitten av nästa år.
            </seg>
          </u>
          <u>
            <seg>
              Det är framför allt fyra inslag i politiken som ger upphov till
              djupgående skador på den svenska ekonomin. Det är finanspolitiken
              med ingrepp mot byggandet, hushållen och kommunerna. Det är ingrepp
              som skär ned efterfrågan på varor och tjänster och som därmed
              skapar arbetslöshet. Det är näringspolitiken, vars huvudnummer
              är att staten genom att realisera, sälja ut, sina företag lägger
              beslag på det sparande som behövs som riskkapital i det privata
              näringslivet. Det är fördelningspolitiken med ökade bördor för
              dem som lever på knappa marginaler och stora skattelättnader för
              dem som har det allra bäst i
            </seg>
          </u>
          <u>
            <seg>
              Sverige.
            </seg>
          </u>
          <u>
            <seg>
              Detta är en fördelningspolitik som kommer att ge upphov till
              starka kompensationskrav, vilket i sin tur underminerar stabiliseringspolitiken.
              I
            </seg>
          </u>
          <u>
            <seg>
              arbetsmarknadspolitiken håller arbetslinjen på att överges. Ingen
              svensk regering i modern tid har planerat att satsa så stor andel
              på passivt kontantstöd och så liten del på aktiva åtgärder som
              regeringen Bildt och Westerberg.
            </seg>
          </u>
          <u>
            <seg>
              När regeringar i andra länder tar initiativ för att stimulera
              den ekonomiska aktiviteten, ägnar sig den svenska regeringen åt
              att stå på bromsen. Inte nog med det: regeringen angriper oss
              som vill slå vakt om arbetslinjen och få till stånd investeringar,
              arbete och utbildning.
            </seg>
          </u>
          <u>
            <seg>
              Förra veckan gästspelade statsminister Carl Bildt i riksdagen.
              Han var uppenbarligen helt ur balans och riktade våldsamma angrepp
              mot oss socialdemokrater. Men han hade ingenting att säga om den
              politik som driver upp arbetslösheten till nivåer som vi inte
              har sett sedan 1930-talet.
            </seg>
          </u>
          <u>
            <seg>
              Frågan är om Bengt Westerberg har kommit hit för att upprepa
              vad Carl Bildt sade eller om Bengt
            </seg>
          </u>
          <u>
            <seg>
              Westerberg kan ge besked om vilka slutsatser regeringen drar
              av det faktum att arbetslösheten kommer att stiga långt över era
              egna prognoser.
            </seg>
          </u>
          <u>
            <seg>
              Tänker regeringen fortsätta in i återvändsgränden med massarbetslöshet
              som följd? Eller tänker ni överge den enda vägen?
            </seg>
          </u>
          <note type="speaker">
            Anf. 92 Socialminister BENGT WESTERBERG (fp):
          </note>
          <u>
            <seg>
              Herr talman! Uppenbarligen tyckte inte socialdemokraterna att
              debatten förra veckan gick särskilt bra, eftersom de nu vill ha
              en ny debatt i nästa ämne som en slags förberedelse inför den
              debatt som kommer om några veckor. Det skall vi i regeringen naturligtvis
              ställa upp på.
            </seg>
          </u>
          <u>
            <seg>
              Svaret på Allan Larssons fråga om vi har ändrat politik sedan
              förra veckan är nej. Vi kommer att fullfölja den politik som vi
              redovisade i debatten för en vecka sedan.
            </seg>
          </u>
          <u>
            <seg>
              Vår ambition har två klara och tydliga utgångspunkter. För det
              första att den ekonomiska stagnationen i Sverige skall brytas.
              Det är nödvändigt om nya arbetstillfällen skall skapas och om
              välfärden skall kunna tryggas. Den andra huvuduppgiften, som naturligtvis
              hänger ihop med den första, är att vi skall säkra en varaktigt
              låg inflation. Det kräver, som Allan Larsson väl vet, en stram
              finanspolitik och en fast valutapolitik.
            </seg>
          </u>
          <u>
            <seg>
              Det här är inga lätta uppgifter. Vi har ärvt svåra ekonomiska
              problem av den tidigare regeringen.
            </seg>
          </u>
          <u>
            <seg>
              Nu vill jag med det inte alls säga att allt är socialdemokraternas
              fel och att vi själva skulle sakna all skuld för den utveckling
              som har skett i
            </seg>
          </u>
          <u>
            <seg>
              Sverige. Det är bara den som är okunnig i ekonomiska frågor som
              tvärsäkert kan uttala sig om hur en framgångsrik politik skulle
              ha sett ut på varje punkt.
            </seg>
          </u>
          <u>
            <seg>
              Men det är också självklart att socialdemokraternas misslyckanden
              på det ekonomiska området har gett oss erfarenheter som vi nu
              försöker dra nytta av när vi lägger upp vår egen ekonomiska politik.
              Vi har också, som bekant, varit kritiska mot mycket av det som
              ni har gjort under årens lopp. Det är också en viktig utgångspunkt
              när vi fösöker utforma en annorlunda ekonomisk politik.
            </seg>
          </u>
          <u>
            <seg>
              Vi har fått en del hjälp på traven.
            </seg>
          </u>
          <u>
            <seg>
              Produktivitetsdelegationen, som Allan Larsson en gång ledde innan
              han blev finansminister, har på ett förtjänstfullt sätt belyst
              orsakerna till Sveriges ekonomiska problem och har också lämnat
              en rad rekommendationer om hur problemen skall kunna lösas. Delegationen
              har pekat på brister i både stabiliserings- och strukturpolitiken.
            </seg>
          </u>
          <u>
            <seg>
              Man kan kort sammanfatta detta att våra åtgärder på strukturområdet
              ligger mycket väl i linje med vad produktivitetsdelegationen föreslår.
              Det handlar om att driva på internationaliseringen, att skärpa
              konkurrensen, förnya den offentliga sektorn, satsa på utbildning
              och forskning, förändra föursättningarna för kapitalbildning,
              osv.
            </seg>
          </u>
          <u>
            <seg>
              Kapitalskatterna är en fråga som har diskuterats och där socialdemokraterna
              har ifrågasatt regeringens politik. Låt mig få citera vad produktivitetsdelegationen
              säger i sin sammanfattning: ''Vidare bör skatten på sparande sänkas.
              Kapitalbeskattningen är i dag högre i
            </seg>
          </u>
          <u>
            <seg>
              Sverige än i de flesta länder i Europa. Ju rörligare kapitalmarknaden
              blir, desto större blir risken att den höga skattebelastningen
              medverkar till kapitalutflöde. Kapitalbeskattningen bör därför
              sänkas.''
            </seg>
          </u>
          <u>
            <seg>
              I stycket efter understryks särskilt hur viktigt det är att helt
              ta bort förmögenhetsskatten på arbetande kapital i småföretag,
              vilket riksdagen sedan dess har beslutat om.
            </seg>
          </u>
          <u>
            <seg>
              Allan Larsson och socialdemokraterna insåg sent under sitt regeringsinnehav
              behovet av en del strukturåtgärder. Det ledde fram till skattereformen,
              förändringar i sjukförsäkringen, reformen för rehabilitering av
              arbetsskadade, ecuanknytningen, ansökan om medlemskap i EG, osv.
            </seg>
          </u>
          <u>
            <seg>
              Vi från de nuvarande regeringspartiernas sida har stött dessa
              åtgärder och har i hög grad varit pådrivande. Det är naturligtvis
              bra att allt detta har kunnat ske i stor enighet.
            </seg>
          </u>
          <u>
            <seg>
              Nu går vi vidare. Men samtidigt kan vi konstatera att socialdemokraterna
              tycks ha återintagit den gamla positionen, dvs. den position man
              intog innan omprövningens tid kom. Den motvilja man har visat
              mot förändringar på kapitalbeskattningsområdet är ett exempel.
            </seg>
          </u>
          <u>
            <seg>
              Men även det stabiliseringspolitiska sammanhanget är oerhört
              viktigt vid utformningen av den ekonomiska politiken.
            </seg>
          </u>
          <u>
            <seg>
              Produktivitetsdelegationens analys har lett fram till slutsatsen
              att det framför allt är under två skeden under de senaste 20 åren
              som Sverige på allvar har sackat efter. Det ena var i mitten på
              70-talet, då man drev överbryggningspolitiken. Det andra var i
              slutet på 80-talet, då vi hade den stora överhettningen i den
              svenska ekonomin.
            </seg>
          </u>
          <u>
            <seg>
              Därför måste vi nu, när vi utformar politiken framöver, ta hänsyn
              också till de erfarenheter och kunskaper som vi har fått genom
              denna analys. När man utformar politiken måste man också ha det
              stabiliseringspolitiska perspektivet. Egentligen handlar det om
              två perspektiv. Det är dels det mycket korta perspektivet, vad
              som skall hända i år, dels det något längre perspektivet, vad
              som skall hända 1993/94.
            </seg>
          </u>
          <u>
            <seg>
              Låt mig börja med det mycket korta perspektivet.
            </seg>
          </u>
          <u>
            <seg>
              Vi kan nu konstatera att den arbetslöshetsbomb som vi varnade
              för under valrörelsen har briserat.
            </seg>
          </u>
          <u>
            <seg>
              Detta är inte någonting som är en följd av den nya regeringens
              politik. Det är en följd av den ekonomiska politik som har förts
              tidigare. Vi såg detta komma redan under valrörelsen, samtidigt
              som Allan Larsson mest talade om att vi hade passerat vändpunkten.
            </seg>
          </u>
          <u>
            <seg>
              Regeringen satsar självfallet på många olika sätt för att hålla
              tillbaka arbetslösheten, eftersom arbetslinjen fortfarande skall
              gälla. Där finns det stor politisk enighet. Vi ger stora resurser
              till arbetsmarknadsstyrelsen för arbetsmarknadsutbildning och
              för att människor skall kunna hitta nya jobb. Vi gör insatser
              för att ge ungdomar meningsfull sysselsättning.
            </seg>
          </u>
          <u>
            <seg>
              Just nu förbereds en proposition inom arbetsmarknadsdepartementet,
              som presenteras inom några dagar, och som syftar till att praktikarbeten
              skall inrättas för ungdomar mellan
            </seg>
          </u>
          <u>
            <seg>
              18 och 24 år. Vi har tidigarelagt investeringar.
            </seg>
          </u>
          <u>
            <seg>
              Redan beslutade satsningar motsvarar flera miljarder och beräknas
              ge uppåt 4 000 jobb.
            </seg>
          </u>
          <u>
            <seg>
              Räknar man in underleverantörer blir det naturligtvis ännu många
              fler.
            </seg>
          </u>
          <u>
            <seg>
              Kommunikationsdepartementet håller nu på att utarbeta program
              som skall göra det möjligt för oss att ytterligare utvidga dessa
              aktiviteter. Dessutom har vi redan satsat pengar på statliga byggnadsinvesteringar,
              ungefär 1 miljard kronor, som beräknas ge 3 000 jobb under detta
              år.
            </seg>
          </u>
          <u>
            <seg>
              Infrastrukturinvesteringar och aktiv arbetsmarknadspolitik går
              hand i hand med politik för tillväxt och stabila priser. Det finns
              ingen motsats mellan dessa, som man kan tro när man läser Jan
              Berqvists framställning till talmanskonferensen.
            </seg>
          </u>
          <u>
            <seg>
              Däremot tror vi inte på att man generellt skall stimulera byggande
              av bostäder och kontor.
            </seg>
          </u>
          <u>
            <seg>
              Problemen i byggbranschen beror till stor del på den subventionspolitik
              vi har haft i Sverige. Alla vet att byggbranschen till stor del
              på grund av denna subventionspolitik har verkat som en inflationsmotor
              i den svenska ekonomin. Det är ett viktigt sundhetstecken att
              byggkostnaderna nu går ner. Under sista kvartalet i fjol föll
              de med 2--3 %, och det är utomordentligt positivt.
            </seg>
          </u>
          <u>
            <seg>
              Det andra perspektivet som vi måste anlägga på stabiliseringspolitiken
              är det medellånga. De flesta av de åtgärder vi nu diskuterar kommer
              att få effekt först 1993/94. Därför måste vi när vi utformar politiken
              ha en uppfattning om hur situationen kommer att te sig då. Då
              måste man naturligtvis luta sig mot prognoser, med all den osäkerhet
              som ligger i alla prognoser.
            </seg>
          </u>
          <u>
            <seg>
              Den bedömning vi gör från regeringens sida är att den internationella
              konjunkturen kommer att vända i år och att vi kommer att märka
              det tydligt i svensk ekonomi under 1993, dvs. vi står nu inför
              en uppgång i konjunkturen. Vår bedömning är då att det är viktigt
              att inte ''elda på'' ekonomin 1993/94, för att undvika att göra
              de misstag socialdemokraterna har gjort i flera skeden, när de
              har fört en felaktig stabiliseringspolitik. De har eldat på när
              det har varit goda tider och kanske stramat åt när tiderna har
              blivit sämre.
            </seg>
          </u>
          <u>
            <seg>
              Om man nu, som socialdemokraterna föreslår, skulle spä på den
              inhemska efterfrågan genom att låta de offentliga utgifterna öka,
              riskerar det att leda till ny överhettning så småningom, till
              snabba prisökningar och till urholkad konkurrenskraft.
            </seg>
          </u>
          <u>
            <seg>
              Det skulle göra det svårare för svenska företag att haka på när
              världskonjunkturen vänder. Resultatet skulle bli att vi missade
              chansen till en exportledd tillväxt och att vi i stället skulle
              driva in den svenska ekonomin i en ny och djupare kris, med fortsatt
              utslagning av företag och arbetstillfällen.
            </seg>
          </u>
          <u>
            <seg>
              Prognoser är prognoser. De kan slå fel. Om det visar sig att
              de bedömningar vi nu gör är helt fel kan vi också tvingas att
              ompröva politiken på både kort och medellång sikt. Men det finns
              ännu inga tecken som är så tydliga att vi har funnit anledning
              till någon sådan omprövning.
            </seg>
          </u>
          <u>
            <seg>
              Låt mig, herr talman, avsluta med ett citat.
            </seg>
          </u>
          <u>
            <seg>
              ''Finanspolitiken måste fortsatt inriktas på att varaktigt pressa
              ner inflationen. En fortsatt stark återhållsamhet med de offentliga
              utgifterna är också nödvändig för att skapa utrymme för en utbyggnad
              av den utlandskonkurrerande sektorn ------. Av dessa skäl begränsas
              expansionen i den kommunala verksamheten.''
            </seg>
          </u>
          <u>
            <seg>
              Citatet är hämtat ur Allan Larssons kompletteringsproposition
              för knappt ett år sedan.
            </seg>
          </u>
          <u>
            <seg>
              Vi instämde då och gör det fortfarande. Därför håller vi fast
              vid politiken.
            </seg>
          </u>
          <note type="speaker">
            Anf. 93 ALLAN LARSSON (s):
          </note>
          <u>
            <seg>
              Herr talman! Det är utmärkt att Bengt Westerberg citerar vad
              vi skrev i finansplanen för ett år sedan.
            </seg>
          </u>
          <u>
            <seg>
              Det är en riktig linje, och den ligger fast i vår ekonomiska
              politik.
            </seg>
          </u>
          <u>
            <seg>
              Men den ekonomiska politiken måste också vara känslig för vad
              som sker. Det är på den punkten som regeringen nu gör fel.
            </seg>
          </u>
          <u>
            <seg>
              I det svåra konjunkturläge vi har klipper regeringen till med
              en åtstramningspolitik, som redan har fått effekter på en lång
              rad områden. Ni satte i gång med en rivstart i höstas. Ni satte
              bl.a. hela byggsektorn i gungning. Kom inte och säg att det inte
              var en följd av den politik ni för.
            </seg>
          </u>
          <u>
            <seg>
              Var litet försiktiga i er beskrivning av utgångsläget!
            </seg>
          </u>
          <u>
            <seg>
              Jag hörde Per Unckel tidigare tala om Sveriges ekonomi på det
              lättsinniga sätt som ni gjorde i höstas, när ni gav omvärlden
              en felaktig bild av svensk ekonomi, något som sedan ledde till
              valutautflöde och räntechocker. Vi vet vad det betyder.
            </seg>
          </u>
          <u>
            <seg>
              I stället för att gå på i den stilen borde ni tala om fakta,
              att Sverige är ett av de få länder som uppfyller EG:s stränga
              krav när det gäller stabiliseringspolitik. Det är utgångsläget.
              Utifrån det är det möjligt att med en klok ekonomisk politik få
              i gång tillväxten.
            </seg>
          </u>
          <u>
            <seg>
              Ni har tvingats revidera de prognoser som gjordes i höstas till
              finansplanen. I dag har Handelsbanken kommit med nya, mycket dystra
              siffror. Det är för att man räknar in effekterna av er politik.
              Det är åtstramningen som börjar göra verkan. Hushållen tvingas
              disponera om sin ekonomi. Kommunerna har redan börjat anpassa
              sig till de indragningar på
            </seg>
          </u>
          <u>
            <seg>
              10 miljarder ni laddar upp för. Byggsektorn drabbas hårt. Det
              här har lett till arbetslöshet runt om i landet.
            </seg>
          </u>
          <u>
            <seg>
              Skyll inte ifrån er! Stå upp och ta ansvaret för den politik
              ni för! Det är ni som har ansvaret. Det är ni som fattar beslut.
              Det är era åtgärder som nu börjar göra verkan.
            </seg>
          </u>
          <u>
            <seg>
              Jag tycker att Bengt Westerberg skall tala om ifall prognoserna
              för arbetsmarknaden som ni lade fast i januari står sig. Eller
              skall vi tro mer på de bedömningar som AMS-chefen har gjort, eller
              på de bedömningar som Handelsbanken nu har gjort som visar en
              ännu högre siffra?
            </seg>
          </u>
          <u>
            <seg>
              Vilken är utgångspunkten när riksdagen nu skall ta ställning
              till den ekonomiska politiken. Vad är det för ekonomisk politik
              ni tänker föra? Här säger
            </seg>
          </u>
          <u>
            <seg>
              Bengt Westerberg att det blir fortsatt stenhård åtstramningspolitik,
              som håller tillbaka efterfrågan, försvårar för företagen att få
              avsättning för sina produkter och därmed försvagar tillväxten.
              Det är det som har varit budskapet sedan i höstas.
            </seg>
          </u>
          <u>
            <seg>
              Eller skall vi tro på Mats Odell och Börje
            </seg>
          </u>
          <u>
            <seg>
              Hörnlund, som säger att nu skall man stimulera ekonomin?
            </seg>
          </u>
          <u>
            <seg>
              Ni måste tala om vad det är som gäller. Det går inte att ha två
              olika linjer i diskussionen.
            </seg>
          </u>
          <u>
            <seg>
              Förklara för oss det som var huvudnumret i januari, att svensk
              ekonomi genom nedskärningar i utbildningen skulle bli bättre.
              På vilket sätt blir svensk ekonomi bättre om ungdomar förvägras
              en gymnasieutbildning med kvalitet? På vilket sätt blir den bättre
              om vuxna, som har ambitionen att utbilda sig, får avstå från det?
              På vilket sätt blir svensk ekonomi bättre?
            </seg>
          </u>
          <u>
            <seg>
              Förklara för oss varför ni lägger upp en politik där ni de facto
              överger arbetslinjen. Det är också vad ekonomerna säger.
            </seg>
          </u>
          <u>
            <seg>
              Det var en stor artikel i Dagens Nyheter i veckan med uttalanden
              av Lars Calmfors, som är ett av era egna orakel. Han säger att
              ''den svenska regeringen är på väg att upprepa EG-ländernas 80-talsmisstag.
            </seg>
          </u>
          <u>
            <seg>
              Det verkar som om de inte tar tillräckligt mycket lärdom av det
              som hänt i EG-länderna.Synen hos de flesta ekonomer har vänt sedan
              80-talet.''
            </seg>
          </u>
          <u>
            <seg>
              Detta är budskapet från en av de ledande ekonomerna, som ni tidigare
              har lyssnat på. Nu säger han att er politik får de effekter som
              vi har sagt. Ni driver en politik som medvetet eller omedvetet
              -- jag vet inte vilket som är värst -- leder till en ökad arbetslöshet.
              Det är en återvändsgränd.
            </seg>
          </u>
          <u>
            <seg>
              Min uppmaning till Bengt Westerberg är: Försök att ta er ur återvändsgränden.
              Det är oerhört svårt att komma ner från den höga arbetslöshet
              som ni nu är på väg att etablera. Det har vi sett i land efter
              land, där man har gått denna väg.
            </seg>
          </u>
          <u>
            <seg>
              Det är dags att tänka om. Ta chansen nu! Överge
            </seg>
          </u>
          <u>
            <seg>
              ''den enda vägen''!
            </seg>
          </u>
          <note type="speaker">
            Anf. 94 BO G JENEVALL (nyd):
          </note>
          <u>
            <seg>
              Herr talman! Jag var mycket nyfiken på aktualiteten inför denna
              debatt. Jag har inte kunnat hitta något spår av den ännu, av vad
              som skulle vara så aktuellt. Vi fick inte ens debattera den ekonomiska
              politiken under den allmänpolitiska debatten.
            </seg>
          </u>
          <u>
            <seg>
              Vi stödjer i allt väsentligt regeringens politik -- den här debatten
              skall ju gälla regeringens politik.
            </seg>
          </u>
          <u>
            <seg>
              Skillnaderna är mer nyansmässiga. Vi önskar gå litet snabbare
              fram, mer radikalt än regeringen gör.
            </seg>
          </u>
          <u>
            <seg>
              Vi är medvetna om de svårigheter det innebär. Det är svårt att
              skära ner utgifter. Vi märker inte minst hur alla särintressen
              kommer i gång så fort man petar i någonting. Men det är en nödvändighet.
            </seg>
          </u>
          <u>
            <seg>
              Vi tycker dessutom att det är mer angeläget att försöka satsa
              på tillväxtfrämjande åtgärder, dvs. att sänka de tillväxthämmande
              skatterna. Vi säger att man bör rikta in sig på en sänkning motsvarande
              1--
            </seg>
          </u>
          <u>
            <seg>
              1,5 % av BNP per år. Det är en något högre målsättning än regeringens.
            </seg>
          </u>
          <u>
            <seg>
              Det tycks handla en hel del om arbetsmarknadspolitik i denna
              debatt. Det är ju ett angeläget område. Vi hade det uppe till
              debatt i fredags i förra veckan. Vi framförde ett par litet annorlunda
              förslag i detta sammanhang, att man skulle angripa arbetslösheten
              speciellt hos ungdomar. Det skulle vara intressant att höra om
              vice statsministern har någon synpunkt på det.
            </seg>
          </u>
          <u>
            <seg>
              Regeringen talar mycket om små och medelstora företags möjligheter
              att förbättra sin verksamhet, inte minst när det gäller riskkapitalförsörjningen.
            </seg>
          </u>
          <u>
            <seg>
              Det är rätt och riktigt, och det är ett av våra huvudmål. Men
              vi vill se litet av praktisk politik i detta sammanhang. Med en
              viss tjatighet vill vi upprepa vårt förslag om en privat investeringsbank.
            </seg>
          </u>
          <u>
            <seg>
              Vi menar att man skall använda en del av löntagarfondskapitalet
              för att förbättra små och medelstora företags möjligheter till
              kapitalförsörjning.
            </seg>
          </u>
          <u>
            <seg>
              En annan aktuell fråga, som kanske speciellt kan riktas till
              socialministern och vice statsministern, är fattigpensionärernas
              situation. Jag utgår från att han delar vår uppfattning att man
              måste göra någonting, men vi efterlyser åtgärderna. Vi har inte
              sett några sådana. Det är faktiskt fråga om ganska litet pengar.
            </seg>
          </u>
          <u>
            <seg>
              Vi har vidare med en viss förskräckelse uppmärksammat att pensionärerna
              svarar för merparten av förmögenhetsskatten i vårt land, och vi
              håller på att fördjupa oss i den problematiken.
            </seg>
          </u>
          <u>
            <seg>
              Det skulle vara intressant att få del av socialministerns syn
              på den frågan -- förhållandet måste vara väl känt. Nu skall ju
              förmögenhetsskatten försvinna, och därmed kommer problemet automatiskt
              att försvinna, men det är några år till dess. Pensionärerna är
              redan gamla och har ofta inte så många år kvar att vänta på detta.
            </seg>
          </u>
          <u>
            <seg>
              Vi har i vår motion om den ekonomiska politiken framhållit att
              det skulle vara meningsfullt att i de förnämliga medierna informera
              svenska folket om hur de ekonomiska sambanden ser ut i ett nationalekonomiskt
              perspektiv. Man gör många gånger nationalekonomin mera svår och
              mystifik än den behöver vara. Jag tror att man på ett pedagogiskt
              riktigt sätt skulle kunna utbilda hela svenska folket i en förenklad
              nationalekonomi, relaterad till en vanlig hushållsbudget. Jag
              tror att det skulle skapa en större förståelse hos allmänheten
              för bakgrunden till och nödvändigheten av åtgärder som vidtas.
            </seg>
          </u>
          <u>
            <seg>
              Vi har vidare, för att gå över till något annat, nu mycket goda
              förutsättningar för att locka utländska investerare till vårt
              land. Vi har mycket goda förutsättningar inom industrin. Vi har
              resurser, vi har ett högt tekniskt kunnande och vi har välutbildad
              personal. Det skulle inte skada om man ökade informationen till
              olika länder, t.ex. till
            </seg>
          </u>
          <u>
            <seg>
              Japan, och framhöll att vi med all sannolikhet snart kommer att
              vara en del av EG och att den japanska industrin skulle ha goda
              möjligheter att investera här. Jag vet att näringsministern skall
              resa till Japan inom kort, men jag tänker här på mera praktiska
              och längre syftande åtgärder.
            </seg>
          </u>
          <u>
            <seg>
              När det sedan gäller rationaliseringen av landsting och kommuner
              är det mycket viktigt att tänka på att kommunerna har en betydligt
              större del, nästan tre gånger så stor, av BNP som staten. Därför
              måste man inrikta sig extra mycket på att rationalisera på det
              kommunala området.
            </seg>
          </u>
          <u>
            <seg>
              Jag återkommer i ett kommande anförande, eftersom jag ser att
              min tid för detta anförande har runnit ut.
            </seg>
          </u>
          <note type="speaker">
            Anf. 95 JOHAN LÖNNROTH (v):
          </note>
          <u>
            <seg>
              Herr talman! Jag tror att det var 1983 som Bengt
            </seg>
          </u>
          <note>
            Westerberg skrev en artikel i Ekonomisk Debatt där han erkände
            att den borgerliga regeringspolitiken i slutet av 70-talet --
            då
          </note>
          <u>
            <seg>
              Westerberg själv en tid varit statssekreterare på finansen --
              i stort sett varit ett fullföljande av den tidigare socialdemokratiska
              politiken. Den enda viktiga skillnaden var att man sänkt ett antal
              skatter med därav följande budgetunderskott. Det var en hedersam
              självbekännelse av en oppositionspolitiker.
            </seg>
          </u>
          <u>
            <seg>
              Också Kjell-Olof Feldt har ju biktat sig, men från
            </seg>
          </u>
          <u>
            <seg>
              Allan Larsson har man ännu inte hört särskilt mycket av självkritik.
              Är inte den nuvarande borgerliga regeringspolitiken trots allt
              och i grova drag ändå ett fullföljande av den socialdemokratiska
              politiken som den såg ut med
            </seg>
          </u>
          <u>
            <seg>
              Allan Larsson som finansminister? Jag skulle kunna ta fram många
              fler citat än de som Bengt
            </seg>
          </u>
          <u>
            <seg>
              Westerberg med välbehag anförde.
            </seg>
          </u>
          <u>
            <seg>
              En fråga i denna debatt är om en kortsiktig och mer aktiv ekonomisk
              politik i nuvarande lågkonjunktur leder till ett alltför stort
              budgetunderskott och till att nödvändiga strukturförändringar
              på längre sikt och en varaktig inflationsbekämpning försvåras.
            </seg>
          </u>
          <u>
            <seg>
              Jag vill först hänvisa till vad nästan alla var överens om för
              ett antal år sedan, nämligen att det statliga budgetunderskottet
              inte är så viktigt som hela det finansiella sparandet i den offentliga
              sektorn. Den stora problematiken är bytesbalansen.
            </seg>
          </u>
          <u>
            <seg>
              Bytesbalansen beräknas i finansplanen hamna på ett minus om ca
              17 miljarder i år. Det innebär en dramatisk förbättring i förhållande
              till de prognoser som gjordes i Allan Larssons finansplan förra
              året.
            </seg>
          </u>
          <u>
            <seg>
              Om en mer expansiv politik nu inriktas på importsnåla verksamheter
              som byggande, utbildning och kommunal service, kan vi till ett
              i bytesbalans mätt mycket billigt pris åstadkomma väsentligt fler
              jobb.
            </seg>
          </u>
          <u>
            <seg>
              Att slopa konfiskeringen av kommunernas pengar, satsa mer på
              folk- och vuxenutbildning samt att ge större summor till byggstartklara
              investeringar inom exempelvis kollektivtrafik och för upprustning
              av skolor är också mycket billigt sett ur offentligfinansiell
              synpunkt. Låt mig ta situationen hemma i Göteborg som exempel.
              Kommunen är nära en finansiell katastrof och varslar i stor skala,
              samtidigt som byggarbetslösheten ökar starkt.
            </seg>
          </u>
          <u>
            <seg>
              Också inom industrin och den privata tjänstesektorn varslar man
              i Göteborg.
            </seg>
          </u>
          <u>
            <seg>
              Indragningarna inom den offentliga sektorn och i byggandet gör
              att kommunalanställda och byggarbetare går rakt ut i arbetslöshet,
              varvid de belastar A-kassan och på sikt socialbidragen med nästan
              lika mycket som nuvarande lönekostnad.
            </seg>
          </u>
          <u>
            <seg>
              De mår också sämre. Med hänsyn till att man betalar mindre i
              skatt när man blir arbetslös är konfiskeringen av kommunala pengar
              samhällsekonomiskt en ren förlustaffär.
            </seg>
          </u>
          <u>
            <seg>
              Så över till frågan om dagens kortsiktigt negativa politik är
              långsiktigt nödvändig. Regeringen hävdar att man vidtar dagens
              åtgärder -- som Bengt
            </seg>
          </u>
          <u>
            <seg>
              Westerberg nyss uttryckte det -- för att lägga grunden för en
              uthållig långsiktig politik mot inflation. Jag skulle som Allan
              Larsson vilja koppla detta till EG-debatten.
            </seg>
          </u>
          <u>
            <seg>
              Inte bara Calmfors varnar för konsekvenserna av utvecklingen
              inom EG. En lång rad ekonomer, även socialdemokratiska, varnar
              oss för att låsa in oss i EG:s byråkratiska och protektionistiska
              tvångströja och hävdar att både frihandeln och den långsiktigt
              samhällsekonomiska effektiviteten klaras bättre utanför än innanför
              EG. Särskilt har kritiken vuxit efter besluten i Maastricht i
              december förra året.
            </seg>
          </u>
          <u>
            <seg>
              Allan Larsson har här citerat Calmfors. Jag har tidigare hört
              att man citerat amerikanska ekonomer, och jag vill hänvisa till
              en -- som jag tror -- f.d. socialdemokratisk ekonom, Ingemar
            </seg>
          </u>
          <u>
            <seg>
              Ståhl, som den 15 december uttalade sig så här i
            </seg>
          </u>
          <u>
            <seg>
              Göteborgs-Posten: ''Den politik som en gemensam
            </seg>
          </u>
          <u>
            <seg>
              EG-valuta kommer att medföra blir influerad av mer inflationsbenägna
              länder än Tyskland. Man får ständiga spänningar och konflikter.
              Möjligheterna till egen budgetpolitik är i praktiken noll eftersom
              alla deltagande länder måste disciplineras.''
            </seg>
          </u>
          <u>
            <seg>
              Det finns också andra aspekter på EG. De statsfinansiella konsekvenserna
              nämns mycket sällan. Bl.a. lär medlemskapet netto kosta Sverige
              i storleksordningen 8--10 miljarder om året. Jag har inte hört
              någon från regeringen tala om hur detta skall finansieras. Jag
              vill också peka på en färsk rapport från riksrevisionsverket,
              där man pekar på att EES-avtalet och EG-anpassningen ''kan medföra
              behov av en sammantaget större inhemsk regelbyråkrati''. Man skriver
              att beslutet om att dra ner statsförvaltningen med 10 % under
              en treårsperiod står i strid med detta.
            </seg>
          </u>
          <u>
            <seg>
              I den långsiktigt trovärdiga inflationsbekämpande politiken ingår
              tydligen också ett skrotande av fördelningspolitiken. Jag vill
              avsluta med att åberopa ytterligare en nationalekonom, nämligen
            </seg>
          </u>
          <u>
            <seg>
              Knut Wicksell. Han ansåg att ett system med frihandel och marknadskonkurrens
              fungerar bäst vid en jämn fördelning av inkomster och förmögenheter.
              Mot honom stod högerns ekonomer, som exempelvis Vilfredo Pareto
              -- för övrigt senare finansminister under Mussolini -- som hävdade
              att ekonomisk tillväxt och effektivitet stod i strid med en stark
              fördelningspolitik.
            </seg>
          </u>
          <u>
            <seg>
              Jag är säker på att Bengt Westerberg hellre ser
            </seg>
          </u>
          <u>
            <seg>
              Wicksell än Pareto som ideologisk förfader. Man nu skall han
              regera ihop med Paretos andliga barnbarn, och jag tror inte att
              han mår särskilt bra av det.
            </seg>
          </u>
          <u>
            <seg>
              Snart är det vår, Bengt Westerberg. Släpp loss vänsterliberalerna
              ur högerburen!
            </seg>
          </u>
          <note type="speaker">
            Anf. 96 Socialminister BENGT WESTERBERG (fp):
          </note>
          <u>
            <seg>
              Herr talman! Det här blev ju ingen debatt i en aktuell fråga
              utan i snart sagt alla aktuella frågor.
            </seg>
          </u>
          <u>
            <seg>
              Johan Lönnroth får ursäkta om jag väntar med EG-
            </seg>
          </u>
          <u>
            <seg>
              inläggen till ett senare tillfälle. Jag vill dock bara konstatera
              att jag snarare regerar tillsammans med
            </seg>
          </u>
          <u>
            <seg>
              Ingemar Ståhls vänner än med Paretos vänner. Om det är någon
              tröst för Johan Lönnroth vet jag inte.
            </seg>
          </u>
          <u>
            <seg>
              Jag vill ta upp de trådar som Allan Larsson spann vidare på.
              Till att börja med: Är det en stenhård åtstramningspolitik som
              regeringen bedriver? Nej, det kan man inte gärna påstå, i ett
              läge när vi ändå har ett budgetunderskott på 70 miljarder kronor.
            </seg>
          </u>
          <u>
            <seg>
              Det har vuxit mycket snabbt under kort tid. En viktig ambition
              med de besparingar som vi föreslår i budgetpropositionen är att
              hålla tillbaka budgetunderskottet. Vi ser att ett snabbt växande
              budgetunderskott riskerar att leda till just de höga räntor som
              långsiktigt håller tillbaka investeringarna och driver upp inflationstakten.
            </seg>
          </u>
          <note>
            Allan Larsson åberopade Lars Calmfors. Lars
          </note>
          <u>
            <seg>
              Calmfors är en god vän till mig, och vi har diskuterat ofta.
              Däremot har jag kanske inte alltid lyssnat till hans råd. Han
              tillhörde dem som kritiserade den politik som vi förde i början
              av 80-
            </seg>
          </u>
          <u>
            <seg>
              talet för att hålla arbetslösheten nere. Den rekommendation som
              Lars Calmfors nu gör, den slutsats som han drar av de citat som
              Allan Larsson läste upp, är att vi skall sänka arbetsgivaravgifterna.
            </seg>
          </u>
          <u>
            <seg>
              Allan Larsson utnyttjar ofta metoden att anföra ett lösryckt
              citat från någon ekonom för att ge auktoritet åt sina egna bedömningar,
              men löper sedan inte linan ut och ser efter vilka rekommendationer
              ekonomen har. Det är att använda ekonomerna på ett felaktigt sätt.
              Om
            </seg>
          </u>
          <u>
            <seg>
              Allan Larsson är beredd att förespråka sänkningar av arbetsgivaravgifterna,
              säg det rakt ut och stå för det själv, utan att åberopa Calmfors!
            </seg>
          </u>
          <u>
            <seg>
              Jag vet att Allan Larsson i tidigare debatter liksom sin partiledare
              har åberopat den amerikanske ekonomen Paul Krugman. Denne har,
              liksom många ekonomer, en hel del bra synpunkter, men också många
              synpunkter som vi inte delar, t.ex. att det krävs minst 5 % arbetslöshet
              för att hålla inflationen nere.
            </seg>
          </u>
          <u>
            <seg>
              Jag tycker att man skall akta sig för att ge större auktoritet
              åt sina egna uttalanden genom att åberopa personer vars åsikter
              man inte till fullo delar, utan bara i form av något slags lösryckta
              citat.
            </seg>
          </u>
          <u>
            <seg>
              Jag tror för övrigt att Johan Lönnroth hade samma problem när
              det gällde Ingemar Ståhl. Johan
            </seg>
          </u>
          <u>
            <seg>
              Lönnroth delar nog inte många av Ingemar Ståhls uppfattningar.
            </seg>
          </u>
          <u>
            <seg>
              Nu vill socialdemokraterna satsa på stark expansion. Man säger
              t.ex. nej till de nedskärningar i statens bidrag till kommunerna
              nästa år som vi har föreslagit. Man vill i praktiken föra en mycket
              expansiv politik också inom hela byggområdet. Man vill bygga fler
              kontor, bostäder och annat. Jag tror att denna politik är utomordentligt
              farlig, vilket jag försökte utveckla i mitt huvudanförande. Jag
              tror nämligen att risken är betydande för att dessa åtgärder kommer
              att få expansiva effekter just i ett läge där vi behöver åtstramning
              för att inte få en huggsexa på den svenska arbetsmarknaden.
            </seg>
          </u>
          <u>
            <seg>
              De åtgärder som vi nu diskuterar kommer att få full effekt under
              1993 och 1994. Förutsatt att inte alla prognosmakare, inkl. den
              auktoritet som Allan
            </seg>
          </u>
          <note>
            Larsson på den punkten åberopar, nämligen
          </note>
          <note>
            Veckans Affärers prognosmakare Kjell Olsson --
          </note>
          <u>
            <seg>
              som ju tror att vändningen kommer redan i år och kommer att blomma
              ut under 1993 -- har fel, är det oklokt att föra en politik som
              skulle få mer expansiva effekter 1993--1994.
            </seg>
          </u>
          <u>
            <seg>
              Allan Larsson sade mycket riktigt att Sverige är ett av de länder
              som klarar de stabiliseringspolitiska krav som EG ställer upp.
              Det är riktigt, och därför är det även betydelsefullt att vi ser
              till att föra en politik som gör att vi även nästa år och året
              därefter kan klara dessa krav. Det är viktigt att vi kan hålla
              inflationen nere när vi nu kommit ned i en takt som faktiskt ligger
              under vad som är fallet i snart sagt alla andra länder i Europa.
              Med den socialdemokratiska politiken skulle man överge mycket
              av denna inflationsbekämpande politik, och risken för att vi i
              stället skulle få en uppgång i inflationen och försämrad konkurrenskraft
              1993 är betydande.
            </seg>
          </u>
          <u>
            <seg>
              Allan Larsson frågade vem man skall tro på. Skall man tro på
              finansplanen, på Börje Hörnlund eller på Mats Odell? Regeringen
              är naturligtvis en enhet och för en politik som hänger ihop, vilket
              jag också visade i mitt inledningsanförande. Det är inte så att
              åtgärder i form av infrastruktursatsningar, tidigareläggningar
              av investeringar eller arbetsmarknadspolitiska åtgärder av olika
              slag står i strid med regeringens strategi på det ekonomiskpolitiska
              området -- tvärtom. Vi tror att arbetsmarknadspolitiska åtgärder
              och tidigareläggningar av investeringar är utomordentligt bra
              för att kortsiktigt bekämpa den alltför höga arbetslöshet som
              vi nu har. Vi menar att infrastruktursatsningar är oerhört centrala
              för att vi skall få i gång den ekonomiska tillväxten och komma
              bort från den stagnation som Allan Larsson efterlämnade när han
              avgick från finansministerposten.
            </seg>
          </u>
          <u>
            <seg>
              Till sist, herr talman, ställde Bo G Jenevall några frågor. Jag
              hinner tyvärr inte kommentera alla, men låt mig säga om fattigpensionärerna
              att vi i enlighet med vad vi redovisade i regeringsförklaringen
              i höstas håller på med en kartläggning av de sämst ställda pensionärernas
              situation och att vår avsikt är att komma tillbaka till riksdagen
              med förslag inför 1993 om hur vi skall förbättra deras läge. Jag
              vill också säga att det inte är särskilt billigt. Tvärtom är det
              ganska dyrt. Vi måste därför göra stenhårda prioriteringar för
              att få utrymme för dessa satsningar, men de är så viktiga att
              vi kommer att se till att ett sådant utrymme finns.
            </seg>
          </u>
          <note type="speaker">
            Anf. 97 ALLAN LARSSON (s):
          </note>
          <u>
            <seg>
              Herr talman! Bengt Westerberg kommer i ett besvärligt läge när
              han å ena sidan skall beskriva hur dålig Sveriges ekonomi är,
              å andra sidan medge att Sverige är ett av de få länder som uppfyller
              EG:s mycket stränga krav på stabilitet. Det är inte ett förhållande
              som har uppstått under de senaste månaderna. Grunden är lagd genom
              en rad åtgärder. Vi har med insatser för att bekämpa både inflationen
              och arbetslösheten och i gott samspel med arbetsmarknadens parter
              kunnat åstadkomma en snabbare och bättre nedväxling från inflationsekonomi
              till stabila priser än vad andra länder har gjort. Det är ju det
              utgångsläge som man har haft.
            </seg>
          </u>
          <u>
            <seg>
              Hur ser det ut på de viktiga områdena i ekonomin?
            </seg>
          </u>
          <u>
            <seg>
              Kostnadstrycket har minskats, inflationen har pressats ned, inflationsförväntningarna
              är lägre än någonsin, räntorna har kunnat sänkas -- bortsett från
              i höstas, när ni drev upp dem -- och konkurrenskraften har förbättrats.
              Detta är ett utgångsläge på vilket man kan bygga en ny tillväxt.
            </seg>
          </u>
          <u>
            <seg>
              Men vad har ni gjort med er rivstart? Jo, ni har ställt er på
              bromsarna, så att ni själva tvingas redovisa en nedskrivning av
              tillväxten. Jag har respekt för Bengt Westerberg, som talar vackert
              för ökad tillväxt, men de åtgärder som ni har satt in har motsatt
              effekt.
            </seg>
          </u>
          <u>
            <seg>
              Nu kommer den ena prognosen efter den andra som säger att t.o.m.
              den nedräkning som ni har gjort i januari underskattar problemet.
              Det finns i den utveckling som ni nu skapar inom byggsektorn och
              som sprider sig på många andra håll i samhället en stor risk för
              att vi kan hamna i ett mycket allvarligt läge. Det är därför som
              jag uppmanar vice statsministern att besinna sig. Tänk efter,
              stå inte bara på och avvisa kritiken! Det är någonting djupt oroande
              i den utveckling som ligger i förlängningen av er politik.
            </seg>
          </u>
          <u>
            <seg>
              Är det en stenhård åtstramningspolitik? Ja, det är det. Den bidrar
              inte till att återvinna tillväxten utan till att dra ned den,
              och det kommer ni att få visa i kompletteringspropositionen.
            </seg>
          </u>
          <u>
            <seg>
              Behövs det en åtstramning i detta läge? Det säger
            </seg>
          </u>
          <u>
            <seg>
              Bengt Westerberg. Argumentet för denna åtstramningspolitik är
              att den behövs. Då är frågan:
            </seg>
          </u>
          <u>
            <seg>
              Är det en kapacitetsbrist i den svenska ekonomin som gör det
              motiverat att hålla tillbaka efterfrågan för två tredjedelar av
              samhällsekonomin? Jag kan inte se att det finns en sådan kapacitetsbrist.
            </seg>
          </u>
          <u>
            <seg>
              Finns det ett inflationstryck i ekonomin som det är motiverat
              att hålla nere, för att hålla tillbaka efterfrågan och därmed
              inflationen? Nej, det finns inget inflationstryck. Inflationsförväntningarna
              är låga.
            </seg>
          </u>
          <u>
            <seg>
              Har vi ett bytesbalansproblem som gör att vi måste bedriva en
              stenhård åtstramningspolitik? Nej, vi ser alla att bytesbalansen
              har förbättrats påtagligt.
            </seg>
          </u>
          <u>
            <seg>
              Enligt fackekonomerna är den inte nu ett bekymmer som kräver
              den typen av uppmärksamhet.
            </seg>
          </u>
          <u>
            <seg>
              På alla de här viktiga områdena talar alltså situationen emot
              den typ av politik som ni bedriver.
            </seg>
          </u>
          <u>
            <seg>
              Det är skälet till att jag med gott samvete kan citera
            </seg>
          </u>
          <u>
            <seg>
              Lars Calmfors kritik av er politik. Jag behöver inte ansluta
              mig till hans metoder, men han är en kompetent bedömare av vad
              politiken nu leder till.
            </seg>
          </u>
          <u>
            <seg>
              Vi kommer fram till samma slutsats som han har gjort, att politiken
              leder till en arbetslöshet på EG-
            </seg>
          </u>
          <u>
            <seg>
              nivå.
            </seg>
          </u>
          <u>
            <seg>
              Vi drar en annan slutsats när det gäller åtgärderna som man skall
              sätta in. Vi menar att det inte skall vara generella insatser
              utan insatser som är mer riktade när det gäller investeringar,
              utbildning och arbete.
            </seg>
          </u>
          <u>
            <seg>
              Paul Krugmans böcker rekommenderar jag varmt till läsning. Jag
              vet att Bengt Westerberg har läst dem. Men kom ihåg att den arbetslöshetsnivå
              som
            </seg>
          </u>
          <u>
            <seg>
              Krugman talar om gäller den amerikanska arbetsmarknaden, därför
              att den har en stelhet som inte den svenska arbetsmarknaden har.
              Just genom att vi har bedrivit en aktiv arbetsmarknadspolitik
              har vi fått en arbetsmarknad som fungerar bättre än vad den gör
              i resten av Europa och i USA. OECD
            </seg>
          </u>
          <u>
            <seg>
              har omvittnat detta, och även många andra internationella bedömare
              gör det.
            </seg>
          </u>
          <u>
            <seg>
              Så vi kan väl citera och åberopa Paul Krugman, när han säger
              att den typ av ekonomisk politik som nu förs inte leder till de
              mål som ni sätter upp, utan detta är en politik, Bengt Westerberg,
              som leder rakt in i återvändsgränden. Ni drar med er företag och
              löntagare in i denna återvändsgränd och i arbetslöshet.
            </seg>
          </u>
          <u>
            <seg>
              Ta chansen, medan tid är! Tänk efter! Fördjupa inte lågkonjunkturen
              och driv den över branten till en depression! Det finns fortfarande
              tid, Bengt
            </seg>
          </u>
          <u>
            <seg>
              Westerberg. Ta nu ledningen och försök omorientera den ekonomiska
              politiken!
            </seg>
          </u>
          <note type="speaker">
            Anf. 98 BO G JENEVALL (nyd):
          </note>
          <u>
            <seg>
              Herr talman! Till Bengt Westerberg vill jag säga:
            </seg>
          </u>
          <u>
            <seg>
              Stå på dig! Ni är inne på rätt väg. Vi skall stödja er.
            </seg>
          </u>
          <u>
            <seg>
              Den situation som råder i dag är resultatet av en lättsinnig
              politik som har förts under 80-talet. Det är regeringen som nu
              får klä skott nu för effekterna av den politiken. Det gäller att
              nu inte börja på att svaja utan stå rätt upp i den hårda vinden.
            </seg>
          </u>
          <u>
            <seg>
              Vi måste komma till rätta med det här. Det finns ingen annan
              medicin. Däremot skall vi se till att försöka mildra effekterna,
              framför allt för enskilda människor. Där skall vi hjälpas åt allihop.
              Jag hoppas att man skall kunna se litet mera pragmatiskt på en
              del av de föreslagna åtgärderna, bl.a. på förslag som har framförts
              av oss.
            </seg>
          </u>
          <u>
            <seg>
              Någonting som har slagit mig under den korta tiden i politiken
              såsom det största hindret för att kunna föra en rationell politik
              tycks vara den politiska retoriken. Man säger på fullt allvar
              när man diskuterar saker och ting: ''Nja, men det kan vi inte
              göra. Vi skrev en motion för sju år sedan, då vi sade si och så,
              och det kan vi inte ändra på nu.'' Skulle man säga samma sak ute
              i företagsvärlden, skulle företagen få slå igen efter sex månader.
            </seg>
          </u>
          <u>
            <seg>
              Man måste ändra sig snabbt inför förändrade situationer. Även
              när ett land kommer inför förändrade situationer måste man ta
              konsekvensen av det och göra snabba förändringar. Vi måste lära
              oss det i det här huset också: Upp med problemen på bordet! Diskutera
              problemen och vidta åtgärder direkt! När ekonomin befinner sig
              i ett allvarligt läge, får man lägga den politiska retoriken på
              hyllan.
            </seg>
          </u>
          <u>
            <seg>
              Så litet grand om sjukvården. Vi har kanske en litet annan syn
              på den. Vi vill nämligen påstå att sjukvården i dag bedrivs planekonomiskt.
              Som ett litet exempel på det kan jag nämna att på 1960-talet hade
              vi ungefär 4 000 läkare i landet, och vi hade då en väl fungerande
              sjukvård. 1975 hade antalet läkare växt till 8 000. I dag har
              vi 24 000 läkare och en dåligt fungerande sjukvård. Vad håller
              vi på med för någonting? Vi måste skapa incitament för den gruppen
              att effektivisera sig.
            </seg>
          </u>
          <u>
            <seg>
              Det finns otroligt mycket att göra. Vi kan få en mycket bättre
              sjukvård för de medel som vi i dag satsar, om vi gör det på ett
              annat sätt.
            </seg>
          </u>
          <u>
            <seg>
              Slutligen någonting som skulle vara intressant att prova i motionsfloden.
              Tänk, om vi skulle avlämna alla motioner hemligt och bedöma dem
              på deras egna meriter! Då tror jag att vi skulle få helt andra
              beslut här i huset.
            </seg>
          </u>
          <note type="speaker">
            Anf. 99 JOHAN LÖNNROTH (v):
          </note>
          <u>
            <seg>
              Herr talman! Varken Bengt Westerberg eller Allan
            </seg>
          </u>
          <u>
            <seg>
              Larsson har någon större lust att prata med mig om
            </seg>
          </u>
          <u>
            <seg>
              EG och sambandet mellan EG och den ekonomiska politiken, och
              jag har en viss förståelse för det. Det är naturligt att såväl
              socialdemokraterna som regeringen vill ha en debatt sinsemellan,
              och då har man också ett intresse av att något blåsa upp motsättningarna.
            </seg>
          </u>
          <u>
            <seg>
              Sedan tror jag också att det finns en annan orsak bakom oviljan
              att diskutera EG. Man har, tror jag, insett att de ekonomiska
              argumenten för EG-
            </seg>
          </u>
          <u>
            <seg>
              medlemskap har blivit svagare och svagare.
            </seg>
          </u>
          <u>
            <seg>
              För något år sedan pratade både borgerliga och socialdemokratiska
              politiker väldigt gärna om det här med ekonomi och EG och varför
              det var ekonomiskt nödvändigt osv. för Sverige att gå med i EG.
              Nu talar man nästan inte alls om det. Är det några argument som
              hörs för EG-medlemskapet, så är det politiska argument -- försvarspolitiska,
              den s.k. sociala dimensionen, osv.
            </seg>
          </u>
          <u>
            <seg>
              Bengt Westerberg tycker att jag kanske inte skall citera Ingemar
              Ståhl som inte har samma åsikt som jag, men det finns en rad både
              socialdemokratiska ekonomer och vänsterekonomer som i stort sett
              säger samma sak. Jag kan peka på Nils Lundgren t.ex., och det
              finns en hel rad andra.
            </seg>
          </u>
          <u>
            <seg>
              Vi skall ju diskutera den ekonomiska politiken i dag, och jag
              förmodar att både Allan Larsson och
            </seg>
          </u>
          <u>
            <seg>
              Bengt Westerberg är överens med mig om att det föreligger ett
              mycket starkt samband mellan det handlingsutrymme som finns för
              den ekonomiska politiken och anpassningen till EG inkl.
            </seg>
          </u>
          <u>
            <seg>
              anknytningen till ecun, som ju Sverige redan har gjort på ett
              frivilligt sätt.
            </seg>
          </u>
          <u>
            <seg>
              Allan Larsson säger, och det är helt riktigt, att
            </seg>
          </u>
          <u>
            <seg>
              Sverige redan uppfyller EG:s krav på stabilitet.
            </seg>
          </u>
          <u>
            <seg>
              Inflationstakten i Sverige blir i år väsentligt lägre än inom
              EG. Arbetslösheten, den öppna, är tack och lov fortfarande väsentligt
              lägre än inom EG, men vi är i rasande fart på väg mot samma dramatiskt
              höga arbetslöshetsnivå. Det är det stora, fundamentala problemet.
              Alla vet att om vi inte får bukt med utvecklingen, blir det en
              permanent stor arbetslöshet.
            </seg>
          </u>
          <u>
            <seg>
              Så jag vill fråga både Allan Larsson och Bengt
            </seg>
          </u>
          <u>
            <seg>
              Westerberg: Finns det några omständigheter, någon händelseutveckling
              inom EG, som gör att ni är beredda att ompröva anpassningen till
              och medlemskapet i EG, för att vi skall kunna undvika en hotande
              massarbetslöshet?
            </seg>
          </u>
          <note type="speaker">
            Anf. 100 Socialminister BENGT WESTERBERG (fp):
          </note>
          <u>
            <seg>
              Herr talman! Allan Larsson frågar: Behövs det åtstramning nu?
              Mitt svar på den frågan är nej. Det behövs ingen åtstramning nu,
              och regeringen har heller inte föreslagit någon åtstramning nu.
            </seg>
          </u>
          <u>
            <seg>
              Det vi diskuterar i den här debatten och när vi behandlar den
              aktuella budgetpropositionen är framför allt utvecklingen under
              1993 och i viss mån
            </seg>
          </u>
          <u>
            <seg>
              1994. Då måste man ha någon bild av hur konjunkturen kommer att
              se ut. Hur kommer ekonomin att se ut? Vilken ekonomisk politik
              behövs då?
            </seg>
          </u>
          <u>
            <seg>
              Ett stort problem när den socialdemokratiska regeringen och för
              all del den gamla borgerliga regeringen har bedrivit stabiliseringspolitik
              har varit just att man inte har haft siktet tillräckligt långt
              mot framtiden utan man har tittat på de närmaste månaderna, det
              närmaste året. Var och en vet att i det mycket korta perspektivet
              är våra handlingsmöjligheter starkt begränsade.
            </seg>
          </u>
          <u>
            <seg>
              Om vi t.ex. menar att det vore bra, stabiliseringspolitiskt,
              att minska utgifterna
            </seg>
          </u>
          <u>
            <seg>
              1993/94, för att på det sättet kunna föra en stram finanspolitik,
              måste vi nu våga lägga fram de förslagen, därför att när vi kommer
              till våren 1993
            </seg>
          </u>
          <u>
            <seg>
              och upptäcker att det riskerar att bli kaos på arbetsmarknaden,
              att vi riskerar att få för mycket expansion i ekonomin, då är
              det för sent. Då finns det bara skattehöjningar att ta till, och
              det vill vi undvika.
            </seg>
          </u>
          <u>
            <seg>
              Det är därför som vi nu håller oss till perspektivet
            </seg>
          </u>
          <u>
            <seg>
              1993/94, när vi diskuterar utgiftssidan. Jag vill understryka
              att den information vi nu har naturligtvis kan vara felaktig.
              Att vi kan få anledning att revidera våra prognoser, vill jag
              inte alls sticka under stol med -- det har Allan Larsson tvingats
              göra många gånger -- men med den information vi nu har tyder det
              mesta på att vi kommer att se en vändning i den internationella
              ekonomin under 1992 och i den svenska ekonomin under 1993. Då
              är den politik vi har lagt fast den riktiga politiken, och därför
              kommer vi att fullfölja denna politik.
            </seg>
          </u>
          <u>
            <seg>
              Jag skulle vilja fråga Allan Larsson: Om våra bedömningar är
              korrekta, att vi kommer att få en förbättrad konjunktur i svensk
              ekonomi under 1993
            </seg>
          </u>
          <u>
            <seg>
              och fram mot 1994 hur ser då socialdemokraternas politik ut?
            </seg>
          </u>
          <u>
            <seg>
              Det förslag ni nu lägger fram innebär satsning på en mer expansiv
              politik i detta tidsperspektiv. Allan
            </seg>
          </u>
          <u>
            <seg>
              Larsson delar, förmodar jag, min uppfattning att det vore olämpligt
              att föra den politiken i fall vi fick den konjunkturutveckling
              som jag talar om. Då är min fråga: Hur kommer ni då att vilja
              strama åt ekonomin, när ni på våren 1993 upptäcker att det är
              motiverat att göra det? Är det nya skattehöjningar som väntar,
              eller vilka åtgärder kommer socialdemokraterna då att vilja föreslå?
            </seg>
          </u>
          <u>
            <seg>
              Allan Larsson sade att våra åtgärder motverkar tillväxt. Nej,
              det är klart att de inte gör det. Det som nu håller tillbaka den
              svenska ekonomiska tillväxten är den politik som har förts under
              en lång följd av år. Det är det som man brukar kalla strukturproblemen
              i svensk ekonomi som gjort att vi i både goda och dåliga tider
              har haft en sämre ekonomisk tillväxt än andra länder. Det är det
              problemet som produktivitetsdelegationen analyserade, där Allan
              Larsson var med och drog igång många av de viktiga projekt som
              nu har gett oss information och underlag för att föra den ekonomiska
              politiken.
            </seg>
          </u>
          <u>
            <seg>
              Man har pekat på en rad strukturproblem som kan förklara varför
              Sverige har släpat efter när det gäller ekonomisk tillväxt, varför
              Allan Larssons år som finansminister inte gav någon tillväxt alls
              och varför socialdemokraternas senaste mandatperiod inte gav någon
              tillväxt alls i svensk ekonomi utan total stagnation. Man har
              pekat ut en rad saker, som jag nämnde exempel på i mitt huvudanförande,
              som vi nu försöker åtgärda och där ni själva, så länge ni satt
              i regeringen, var inne på att det behövde göras en hel del. Ni
              tycks nu ha glömt bort det och återfallit i något slags gammaldags
              tradtionell socialdemokratisk politik.
            </seg>
          </u>
          <u>
            <seg>
              Allan Larsson har själv upplevt, utifrån och som medverkande,
              hur vi har haft total stagnation under den socialdemokratiska
              regeringstiden. Allan
            </seg>
          </u>
          <u>
            <seg>
              Larsson vet innerst inne att det krävs någonting annorlunda,
              något nytt, att det inte går att fortsätta i gamla hjulspår. Det
              vi försöker göra är just att lägga grund för en politik som skall
              ge bättre ekonomisk tillväxt.
            </seg>
          </u>
          <u>
            <seg>
              Vi är beroende av att det blir en svängning i den internationella
              konjunkturen för att få i gång tillväxten i Sverige. När den kommer
              i gång, hoppas vi att vi genom vår ekonomiska politik har lagt
              grunden, så att vi snabbare skall kunna haka på och framför allt
              hänga med när den internationella tillväxten sätter fart och på
              det sättet få dels möjligheter att pressa ned arbetslösheten och
              få upp sysselsättningen, dels också klara välfärden.
            </seg>
          </u>
          <u>
            <seg>
              Johan Lönnroth återkom till EG, och jag drar mig inte alls för
              att föra en debatt om EG och ekonomisk politik. Jag ägnade i själva
              verket 80 %
            </seg>
          </u>
          <u>
            <seg>
              av mitt anförande i den allmänpolitiska debatten åt just denna
              fråga, och jag skall gärna återkomma till den i andra sammanhang.
            </seg>
          </u>
          <u>
            <seg>
              Låt mig gärna bekräfta att det under hela den tid som jag och
              mitt parti har förordat svenskt medlemskap i EG har varit de politiska
              argumenten som varit tyngst vägande -- långt tyngre än de ekonomiska
              argumenten. Det är i och för sig sant att det skulle bli svårt
              för oss att locka hit investeringar från andra länder om Sverige
              inte var medlem i EG.
            </seg>
          </u>
          <u>
            <seg>
              Jag skrev t.o.m. i en uppsats, som publicerades i en bok som
              ABF gav ut hösten 1989, att för mig var de ekonomiska argumenten
              inte särskilt tunga, utan det var de politiska argumenten. Sveriges
              möjligheter att påverka beslut som är viktiga för
            </seg>
          </u>
          <u>
            <seg>
              Europas framtid och för oss själva var huvudskälet för att Sverige
              skulle gå med i EG, och det är fortfarande för mig det avgörande
              huvudskälet.
            </seg>
          </u>
          <u>
            <seg>
              Jag tror inte alls, som Johan Lönnroth, att svenskt
            </seg>
          </u>
          <u>
            <seg>
              EG-medlemskap leder till massarbetslöshet, utan tvärtom till
              att vi får bättre förutsättningar att hålla nere arbetslösheten
              och hålla uppe sysselsättningen i Sverige.
            </seg>
          </u>
          <note type="speaker">
            Anf. 101 ALLAN LARSSON (s):
          </note>
          <u>
            <seg>
              Herr talman! Det har ifrågasatts varför den här frågan skulle
              tas upp i en aktuell debatt. Jag kan inte se någon fråga som är
              viktigare än just kampen mot arbetslösheten som vi behöver ta
              upp. Vi ser nu effekterna av regeringens politik, där den ena
              prognosen efter den andra kommer som visar och bevisar det vi
              har sagt, dvs. att denna åtstramningspolitik leder till arbetslöshet.
              Den ger inte de effekter som regeringen har sagt att den vill
              uppnå, utan den leder till motsatsen.
            </seg>
          </u>
          <u>
            <seg>
              Det var intressant att höra Bo Jenevall som Bengt
            </seg>
          </u>
          <u>
            <seg>
              Westerbergs skyddsängel. Det var inte så länge sedan vi såg Bengt
              Westerberg resa sig upp ur TV-
            </seg>
          </u>
          <u>
            <seg>
              soffan på valnatten och springa ut. Nu sitter Bengt
            </seg>
          </u>
          <note>
            Westerberg i Ny Demokratis knä.
          </note>
          <u>
            <seg>
              Johan Lönnroth tog upp en viktig debatt, och jag för gärna en
              diskussion om EG och dess politik och om Sveriges förhållanden,
              men på den knappa tid som vi har i dag vill jag koncentrera mig
              på det som är huvudproblemet. Det är inte EG:s politik, utan det
              är den svenska regeringens politik, som leder till arbetslöshet
              i Sverige. Jag skall gärna komma tillbaka i en annan debatt och
              ge mina synpunkter på detta.
            </seg>
          </u>
          <u>
            <seg>
              Om jag skall säga någonting om EG:s syn på arbetsmarknadspolitik,
              är det att man rekommenderar medlemsländerna, som har drivit en
              kontantstödspolitik, att lägga om och i stället driva en arbetslinje.
              Det är den svenska linjen, och det är en bra politik, där vi kan
              medverka på olika sätt.
            </seg>
          </u>
          <u>
            <seg>
              Bengt Westerberg säger att det inte behövs någon åtstramning.
              Jo, men er politik innebär ju en åtstramning, och den biter nu.
              Den biter på de hushåll som vet att ni det här året drar in ungefär
            </seg>
          </u>
          <note>
            3 000 kr. av ett genomsnittligt hushålls köpkraft.
          </note>
          <u>
            <seg>
              De kan förutse att de nästa år får ytterligare en indragning
              på ca 6 000 kr. Hushållen anpassar sig efter detta. Byggsektorn
              håller på att anpassa sig efter de neddragningar och den gungning
              som ni har satt hela systemet i, genom att riva ned finansieringssystemet.
              Kommunerna håller på att anpassa sig efter den indragning på sammanlagt
              ca
            </seg>
          </u>
          <u>
            <seg>
              10 miljarder som ligger i budgeten. Åtstramningen biter nu, och
              det är därför vi får arbetslöshet.
            </seg>
          </u>
          <u>
            <seg>
              Min fråga till Bengt Westerberg är slutligen: Hur hög måste arbetslösheten
              vara för att er ekonomisk-politiska strategi skall fungera?
            </seg>
          </u>
          <note type="speaker">
            Anf. 102 Socialminister BENGT WESTERBERG (fp):
          </note>
          <u>
            <seg>
              Herr talman! Låt mig då med samma envishet som en drucken papegoja
              upprepa att den här debatten handlar om två perspektiv. Den handlar
              om det mycket korta perspektivet, 1992. Arbetslösheten är för
              hög i Sverige och måste bekämpas, och det skall vi göra med hela
              den arsenal som står till vårt förfogande -- tidigarelagda investeringar
              och arbetsmarknadspolitiska åtgärder. Däremot är jag inte beredd
              att förespråka -- det är inte heller den regering som jag sitter
              i -- att vi nu skall föra en generellt stimulerande politik, av
              det slag som t.ex.
            </seg>
          </u>
          <note>
            Lars Calmfors förordar.
          </note>
          <u>
            <seg>
              Om det skulle vara så att vår bedömning av den ekonomiska utvecklingen
              är felaktig, att vi inte får den internationella svängningen i
              år och i Sverige
            </seg>
          </u>
          <u>
            <seg>
              1993, kan vi naturligtvis tvingas ompröva denna strategi, men
              för dagen har vi ingen information som motiverar en sådan omprövning,
              utan än så länge utgår vi från de prognoser vi har och utformar
              politiken därefter.
            </seg>
          </u>
          <u>
            <seg>
              Det viktiga är perspektivet på meddellång sikt,
            </seg>
          </u>
          <u>
            <seg>
              1993/94, därför att allting tyder på att det då kan behövas åtstramande
              åtgärder. Det är därför som vi nu lägger fram en serie förslag
              till nedskärningar av de offentliga utgifterna. Därmed fullföljer
              vi den strategi som var Allan Larssons ännu i kompletteringspropositionen
              förra året.
            </seg>
          </u>
          <u>
            <seg>
              Jag hoppas att alla noterade att Allan Larsson sorgfälligt undvek
              att besvara min fråga hur den socialdemokratiska åtstramningspolitiken
              kommer att se ut våren 1993, förutsatt att vi då har fått en konjunktursvängning.
              Det beror naturligtvis på att det i så fall, om man väljer socialdemokraternas
              strategi i dag, bara finns ett alternativ, nämligen skattehöjningar.
              Den metoden har prövats många gånger förr, och den har fått mycket
              allvarligt negativa effekter på den svenska ekonomiska utvecklingen.
              Därför är den metoden olämplig. Vi vill nu pröva en annan strategi,
              som skall ge tillväxt i stället för stagnation, som under de tre
              senaste socialdemokratiska åren.
            </seg>
          </u>
          <note>
            Överläggningen var härmed avslutad.
          </note>
          <note>
            Information från regeringen om arbetsmarknadspolitiska åtgärder
            för ungdomar
          </note>
          <note>
            Anf. 103 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <u>
            <seg>
              Herr talman! Bekymren på dagens svenska arbetsmarknad är omfattande.
              Det finns i dag ledig arbetskraft med stor yrkeserfarenhet. Detta
              gör att ungdomarna får det speciellt svårt att komma in på den
              ordinarie arbetsmarknaden. Det gäller såväl i
            </seg>
          </u>
          <u>
            <seg>
              Sverige födda som invandrare och olika handikappgrupper.
            </seg>
          </u>
          <u>
            <seg>
              Även om tiderna förbättras under senare delen av
            </seg>
          </u>
          <u>
            <seg>
              1992 och konjunkturen blir hygglig 1993 är min bedömning, att
              med de stora produktivitetsförbättringar som i dag sker i vårt
              land kommer företag, kommuner och landsting att utföra väsentligt
              mycket mera med det antal anställda som de redan har. Det här
              är mycket bra för företagen och deras anställda och även för
            </seg>
          </u>
          <u>
            <seg>
              Sverige, då vår konkurrenskraft därmed förstärks.
            </seg>
          </u>
          <u>
            <seg>
              Men för de arbetslösa är det bekymmersamt, liksom för alla dem
              som jobbar med våra arbetslösa.
            </seg>
          </u>
          <u>
            <seg>
              Det är alltså min och regeringens bedömning att situationen på
              arbetsmarknaden blir än mer bekymmersam under resten av 1992 och
              under 1993
            </seg>
          </u>
          <u>
            <seg>
              innan den blir bättre.
            </seg>
          </u>
          <u>
            <seg>
              Svenska undersökningar, men framför allt internationella erfarenheter,
              visar att unga människor som går långtidsarbetslösa far illa.
              Det finns länder runt om i världen som har 10 %
            </seg>
          </u>
          <u>
            <seg>
              arbetslöshet eller mer, och när det blir litet fart på hjulen
              i dessa länder börjar de få överhettningstendenser vid en öppen
              arbetslöshet på 6--8 %.
            </seg>
          </u>
          <u>
            <seg>
              Vad betyder detta? Det betyder i klartext att en så stor del
              av deras arbetskraft har farit så illa, framför allt av långtidsarbetslöshet,
              att den egentligen inte står till arbetsmarknadens förfogande.
              Så får inte ske i vårt land.
            </seg>
          </u>
          <u>
            <seg>
              För unga människor är det mycket viktigt med en fast dygnsrytm,
              med egen försörjning, även om den är knapp. Det är viktigt med
              det kamratskap man får på våra arbetsplatser. Allt detta är viktigt
              för deras självkänsla.
            </seg>
          </u>
          <u>
            <seg>
              I dag har vi 120 000 ungdomar utanför ordinarie arbetsmarknad.
              Det är ett högt tal.
            </seg>
          </u>
          <u>
            <seg>
              Jag övergår litet till det samhällsekonomiska läget.
            </seg>
          </u>
          <u>
            <seg>
              Den lågkonjunktur vi upplever ger starkt stigande kostnader för
              att bekämpa arbetslösheten samtidigt som statsbudgeten får minskande
              inkomster på grund av konjunkturläget. Detta medför problem som
              vi försöker hitta en lösning på, som både kan förbättra ungdomarnas
              situation och tillgodose samhällsekonomins krav.
            </seg>
          </u>
          <u>
            <seg>
              Sedan vill jag säga -- och det är väldigt viktigt -- att det
              är min och regeringens uppfattning att ungdomarna när denna svåra
              tid är över kommer att bli mycket eftersökta. Jag är övertygad
              om att just våra unga välutbildade kommer att bli en viktig förnyelsekraft
              ute i företagen och i kommuner och landsting.
            </seg>
          </u>
          <u>
            <seg>
              Därför har regeringen i dag lagt fram ett förslag om utbildning
              och praktik för ungdomar. Jag skall strax redogöra för detta förslag,
              men jag vill säga att det är en försöksverksamhet. Vi kommer att
              noga, månad för månad, följa försöksverksamheten. Den första stora
              utvärderingen skall komma redan efter ett halvår.
            </seg>
          </u>
          <u>
            <seg>
              Vad innebär då det nya systemet för ungdomarna?
            </seg>
          </u>
          <u>
            <seg>
              Det skall gälla alla ungdomar i åldern 18--24 år. Det skall gälla
              för hela arbetsmarknaden och på lika villkor för alla arbetsgivare.
              Systemet skall vara enkelt och obyråkratiskt. Efter en kortare
              tids arbetslöshet skall ungdomarna in i s.k.
            </seg>
          </u>
          <u>
            <seg>
              jobbsökarklubbar, där ungdomarna skall få information, vägledning
              och förmedlingsinsatser.
            </seg>
          </u>
          <u>
            <seg>
              För många kommer man att upprätta en individuell plan för vad
              som skall göras månaderna framöver.
            </seg>
          </u>
          <u>
            <seg>
              Det rör sig då om regelrätt utbildning genom att man köper platser
              i ordinarie skolväsende, i AMU
            </seg>
          </u>
          <u>
            <seg>
              eller liknande.
            </seg>
          </u>
          <u>
            <seg>
              Men det gäller också -- och det är det nya -- praktik och därmed
              inbyggd utbildning i företag. Den praktik vi tänker oss skall
              omfatta sex månader och kunna förlängas när det finns skäl. Under
              praktiken skall ungdomarna kunna gå ut och aktivt söka arbete
              på den öppna arbesmarknaden. Under praktiken skall arbetsgivarna
              förse de unga med de uppgifter och instruktioner som behövs för
              att de skall få en viktig yrkes- och arbetslivserfarenhet.
            </seg>
          </u>
          <u>
            <seg>
              Som ersättning kommer ungdomar upp till 19 år att få utbildningsbidrag
              med 239 kr. per dag.
            </seg>
          </u>
          <note>
            Ungdomar mellan 20 och 24 år får 338 kr. per dag i utbildningsbidrag.
          </note>
          <u>
            <seg>
              De kostnader som detta system medför kommer att rymmas inom den
              budget AMS i dag har, om man utgår ifrån det antal ungdomar som
              för närvarande är arbetslösa och som kommer in i de här skisserade
              åtgärderna.
            </seg>
          </u>
          <u>
            <seg>
              Däremot blir det besparingar på arbetslöshetskassornas konton,
              och det blir också stora besparingar för hårt pressade kommuners
              sociala budgetar.
            </seg>
          </u>
          <u>
            <seg>
              Jag vill dock betona att risken är stor att antalet ungdomar
              ökar. Då blir det naturligtvis också en merutgift, men så fungerar
              det system som vi i dag har beslutat om i regeringen.
            </seg>
          </u>
          <u>
            <seg>
              I denna proposition vädjar jag till arbetsmarknadens parter.
              Jag ser därför gärna att de centrala parterna i samförstånd aktivt
              verkar för att ungdomarna tas emot på arbetsmarknaden och får
              erforderlig utbildning och praktik.
            </seg>
          </u>
          <u>
            <seg>
              Jag vänder mig nu direkt till ett antal åhörare på läktaren.
              Där sitter sida vid sida företrädare för våra stora organisationer,
              LO, TCO, SACO,
            </seg>
          </u>
          <u>
            <seg>
              Svenska arbetsgivareföreningen, de båda kommunförbunden och AMS
              generaldirektör. Jag vill tacka er för det arbete som ni under
              ett antal dagar och kvällar har utfört tillsammans med mig för
              att komma fram till detta förslag. Vi har haft olika åsikter.
              Vissa av meningsskiljaktigheterna kvarstår. Men jag upplever att
              detta samarbete har varit positivt för Sveriges ungdomar och därmed
              också för Sveriges framtid.
            </seg>
          </u>
          <u>
            <seg>
              Jag vill avslutningsvis säga att detta är ett stort system. Alla
              stora system som ligger utanför den ordinarie arbetsmarknaden
              orsakar vissa problem.
            </seg>
          </u>
          <u>
            <seg>
              Men problem är till för att lösas. Det verkligt stora problemet
              är en omfattande långtidsarbetslöshet bland ungdomar upp t.o.m.
              24 års ålder. Jag menar att vi tillsammans nu gjort något bra
              för att lösa detta stora problem.
            </seg>
          </u>
          <u>
            <seg>
              Därmed, damer och herrar på läktaren och ärade ledamöter i kammaren,
              tror jag att vi tillsammans också kan lösa de små problem som
              kan uppstå.
            </seg>
          </u>
          <u>
            <seg>
              Det stora är det viktiga. Tack för ordet.
            </seg>
          </u>
          <note type="speaker">
            Anf. 104 KENT CARLSSON (s):
          </note>
          <u>
            <seg>
              Herr talman! Att göra insatser mot ungdomsarbetslösheten är oerhört
              viktigt i dagsläget, inte minst med tanke på att det är så oerhört
              många ungdomar som går arbetslösa under en längre tid.
            </seg>
          </u>
          <u>
            <seg>
              Det är också bra att man arbetar vidare med principen att ungdomar
              skall erbjudas utbildning och praktik eller någon form av jobb.
            </seg>
          </u>
          <u>
            <seg>
              Det man som ungdom här i riksdagen kan fråga sig är först och
              främst om det kommer att finnas tvångsmoment. Tvingas ungdomar
              in på detta, eller skall det ske på frivillighetens grund? Det
              kanske arbetsmarknadsministern kan kommentera.
            </seg>
          </u>
          <u>
            <seg>
              En annan tveksamhet gäller givetvis ersättningsnivåerna som är
              löjligt låga. Har man funderat över vad det innebär för ungdomarna
              att försöka överleva ekonomiskt på de runt 4 700 kr. i månaden
              som de skulle få för praktiken eller utbildningen? Kommer man
              inte att behöva belasta också socialbudgeten?
            </seg>
          </u>
          <note>
            Anf. 105 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <u>
            <seg>
              Herr talman! Alla har ju rent principiellt rätt att avstå från
              att arbeta. Min uppfattning är att om man får ett erbjudande om
              utbildning, praktikplats eller ordinarie arbete bör erbjudandet
              antas. Det är inte tillfredsställande att man väljer att leva
              på bidrag i det läget. Det är bättre för en själv och för samhället
              i stort att man går till ett arbete eller en utbildning för att
              få sina pengar.
            </seg>
          </u>
          <u>
            <seg>
              Beloppet för 18--19-åringarna blir, beroende på antalet arbetsdagar
              i månaden, ca 5 300 kr. per månad. För äldre ungdomar, om man
              nu får kalla
            </seg>
          </u>
          <u>
            <seg>
              20--24-åringar för äldre ungdomar, blir beloppet ca
            </seg>
          </u>
          <u>
            <seg>
              7 500 kr. per månad. Det är ju vad som gäller om man går på olika
              utbildningar. Det har kommit länsarbetsnämndsdirektörer till mig
              och talat om hur otillfredsställande det är att personer som gått
              på ett tillfälligt arbete, t.ex. i en kommun, och erhållit ca
              10 000 kr. i månaden och sedan behöver utbildning, svarar att
              de inte vill gå på utbildning eftersom det ger ett lägre belopp.
            </seg>
          </u>
          <u>
            <seg>
              Här är det fråga om utbildning och praktik i företag. Jag vill
              då jämställa utbildning i regelrätt kursverksamhet i AMU eller
              komvux med utbildning i företag. Därför anser jag med stor bestämdhet
              att ersättningarna bör vara likartade.
            </seg>
          </u>
          <u>
            <seg>
              Jag tycker också att det är riktigt att ersättningen ligger under
              de avtal om ungdomslöner som finns på den ordinarie arbetsmarknaden.
              Det skall också finnas ett stort intresse att aktivt skaffa sig
              ett ordinarie jobb. Det finns inte så många nu, men ändå. Detta
              är vad samhällsekonomin har råd med.
            </seg>
          </u>
          <u>
            <seg>
              Detta är en ersättning som är högre än KAS-
            </seg>
          </u>
          <u>
            <seg>
              ersättningen och högre än vad man får via socialbidragen. Det
              är ett led i ungdomarnas utbildning. Jag tycker att det är fullt
              godtagbart i detta besvärliga läge.
            </seg>
          </u>
          <note type="speaker">
            Anf. 106 KENT CARLSSON (s):
          </note>
          <u>
            <seg>
              Herr talman! Jag måste tolka arbetsmarknadsministern så att den
              formella frivillighet som tydligen är inskriven i det här förslaget
              inte egentligen är någon frivillighet. Det finns ett förtäckt
              tvång som innebär att man nästan skall kunna tvinga in ungdomar
              i insatser som man dessutom betalar mycket dåligt. Jag skulle
              vilja beteckna det här närmast som en frivillighet under yxan,
              som innebär att man upprättar ett slags slavkontrakt. Det är inte
              möjligt att leva på den ersättningen. Det skall ändå, om jag har
              förstått det rätt, utföras ett heltidsarbete hos de arbetsgivare
              som får de här praktikplatserna.
            </seg>
          </u>
          <note>
            Anf. 107 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <u>
            <seg>
              Herr talman! Jag hoppas att Kent Carlsson inte menar att det
              skulle vara bättre för unga människor, och speciellt unga människor
              som av någon anledning börjat fara illa i samhället, att gå och
              slå dank på bidrag och vända på dygnet än att vi på alla sätt
              försöker få in dem i rätt utbildning eller på en praktikplats
              inom ett yrkesområde som de tror att de kan vara intresserade
              av att jobba inom framöver.
            </seg>
          </u>
          <note type="speaker">
            Anf. 108 BO G JENEVALL (nyd):
          </note>
          <u>
            <seg>
              Herr talman! Arbetsmarknadsministern och jag hade en liten diskussion
              här i kammaren i fredags i samband med att vi i den allmänpolitiska
              debatten diskuterade dessa frågor. Jag vet inte om läktaren var
              lika väl besatt då. Jag registrerade inte det. Det är intressant
              att höra att vi har tunga och intresserade åhörare. Därför skulle
              jag vilja ta upp en tråd från i fredags.
            </seg>
          </u>
          <u>
            <seg>
              Vi lade fram ett par mycket kontroversiella förslag då. Det kunde
              vara intressant att se om tankarna har fördjupats hos arbetsmarknadsministern.
              De gick ut på att man genom en tillfällig dispens från lagen om
              arbetstrygghet skulle möjliggöra för arbetslösa att få areta i
              företagen med bibehållande av sin arbetslöshetsersättning och
              med tillägg från företagen upp till avtalsenlig marknadsmässig
              lön.
            </seg>
          </u>
          <u>
            <seg>
              Det skulle vara ett privat initiativ att låta de arbetslösa ta
              kontakt med företagen och göra upp detta direkt och snabbt.
            </seg>
          </u>
          <u>
            <seg>
              Jag som själv kommer från företagsvärlden är övertygad om att
              detta skulle kunna suga upp många tusen arbetslösa på ett förnuftigt
              sätt. Vi har ju nu en ny kategori arbetslösa som vi kanske inte
              har haft tidigare.
            </seg>
          </u>
          <u>
            <seg>
              Det andra förslaget gick ut på att man skulle befria de företag
              som anställer ungdomar under 25 år från arbetsgivaravgift under
              den period som det skulle gälla upp till max 18 månader. Det skulle
              gälla för den kategori som hade stämplat i minst två månader.
            </seg>
          </u>
          <u>
            <seg>
              Detta skulle inte kosta samhället någonting, men med initiativ
              från företag och arbetslösa skulle det kunna leda till att många
              kom i arbete. När hjulen sedan börjar snurra igen skulle det kunna
              innebära att många av dem blir kvar på företagen. De har då fått
              en chans att bekanta sig med varandra. Det skulle vara intressant
              att höra om arbetsmarknadsministern har haft tillfälle att diskutera
              detta med sina kolleger och kanske med arbetsmarknadens parter.
            </seg>
          </u>
          <note type="speaker">
            Anf. 109 TREDJE VICE TALMANNEN:
          </note>
          <u>
            <seg>
              Jag vill erinra om att frågorna skall anknyta till det meddelande
              som statsrådet har lämnat.
            </seg>
          </u>
          <note>
            Anf. 110 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <u>
            <seg>
              Herr talman! Dagens information gäller ungdomarna. Jag vill för
              dagen inte svara på annat sätt än vad jag svarade vid den tidigare
              debatten.
            </seg>
          </u>
          <note type="speaker">
            Anf. 111 STEN ÖSTLUND (s):
          </note>
          <u>
            <seg>
              Herr talman! Det är naturligtvis inte möjligt att göra någon
              bedömning av förslaget efter den korta information som vi fått
              av arbetsmarknadsministern. Vi som sitter i arbetsmarknadsutskottet
              skall granska det här riktigt rejält. Men några frågor rinner
              ju på när manvi har lyssnat till informationen.
            </seg>
          </u>
          <u>
            <seg>
              Den första frågan gäller finansieringen. Den skall såvitt jag
              förstår ske inom budgetramen. Det finns alltså inte heller här,
              liksom inte heller när Mats
            </seg>
          </u>
          <u>
            <seg>
              Odell presenterade sitt förslag om infrastrukturen i förra veckan,
              några nya pengar. Det får väl till konsekvens att det dras ett
              streck över de särskilda inskolningsplatser, utbildningsvikariat,
              rekryteringsplatser och andra åtgärder för ungdomarna som vi har
              haft i arbetsmarknadspolitiken. Är det rätt uppfattat att det
              är på det sättet?
            </seg>
          </u>
          <u>
            <seg>
              Sedan angav ministern att det fanns vissa kvarstående olösta
              frågeställningar med parterna.
            </seg>
          </u>
          <u>
            <seg>
              Jag kan tänka mig med vilka delar av parterna som det uppstår
              meningsskiljaktigheter. Jag skulle vilja höra med ministern hur
              pass allvarliga dessa meningsskiljaktigheter är.
            </seg>
          </u>
          <u>
            <seg>
              Sedan rinner det på ytterligare en fråga -- det finns väl risk
              att jag blir för långrandig. Är denna anställning ett jobb eller
              är det en utbildning?
            </seg>
          </u>
          <u>
            <seg>
              Ministern talade om båda i samma andetag. De skulle in i företagen
              för praktik och för utbildning och de skulle utföra ett jobb.
              Vad är det?
            </seg>
          </u>
          <note>
            Anf. 112 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <u>
            <seg>
              Herr talman! Sten Östlund vet från den tiden då vi arbetade tillsammans
              i arbetsmarknadsutskottet att i ett tidigare läge då ungdomsarbetslösheten
              var mycket hög, fick vi ett förslag om ungdomslag. Vi förde diskussioner
              då. För ungdomarnas skull antog riksdagen förslaget, trots att
              t.ex. jag personligen var missnöjd med att det gällde arbete på
              halvtid och att nästan alla ungdomar hamnade i den kommunala sektorn.
            </seg>
          </u>
          <u>
            <seg>
              Det här förslaget har tillkommit vid en liknande tidpunkt, om
              man ser det ur arbetslöshetssynpunkt.
            </seg>
          </u>
          <u>
            <seg>
              Jag föredrar verkligen att ungdomarna får de arbetstider som
              råder ute i näringslivet. Det här förslaget gäller full tid.
            </seg>
          </u>
          <u>
            <seg>
              Arbetsförmedlingens personal skall vägleda de som behöver komplettera
              sin utbildning. Min förhoppning är att personalen får dessa personer
              att välja utbildningsalternativet. Men det finns många ungdomar
              som är mycket välutbildade. De kanske redan har gått igenom påbyggnadskurser
              och längtar verkligen efter att få praktik, känna att vingarna
              bär och lära sig den praktiska delen av arbetet. I förslaget kallar
              jag även detta för utbildning. Dessa ungdomar måste få känna på
              att jobba på ett bra sätt i ett företag. Det är så man lär sig
              saker och ting.
            </seg>
          </u>
          <u>
            <seg>
              Vi har sagt att fyra till åtta timmar per vecka -- man kan spara
              och slå ihop timmarna -- får användas till att söka jobb ute på
              den öppna marknaden eller till utbildning och information. Arbetsförmedlingen
              håller i den delen.
            </seg>
          </u>
          <u>
            <seg>
              Förslaget -- med den volym vi har att räkna med när systemet
              startar -- kommer att kosta i runda tal 2,9
            </seg>
          </u>
          <u>
            <seg>
              miljarder kronor. De åtgärder som det här systemet ersätter kostar
              drygt 2,9 miljarder kronor. Vi sparar dock ganska många hundra
              miljoner kronor på arbetslöshetskassorna. När arbete bereds slipper
              kommunerna också betala ut en hel del socialbidrag till unga människor.
              Sammantaget upplever jag att förslaget är så bra det kan bli i
              en situation då vi har en så hög ungdomsarbetslöshet att den ordinarie
              arbetsmarknaden inte orkar med.
            </seg>
          </u>
          <u>
            <seg>
              Beträffande meningsskiljaktigheter är det mycket positivt att
              alla har besjälats av en vilja att medverka, komma med synpunkter
              och diskutera.
            </seg>
          </u>
          <u>
            <seg>
              Det finns många detaljer som vi har enats kring, men det kvarstår
              naturligtvis delar som vi ännu inte har blivit riktigt eniga om.
              Det tycker jag emellertid är av underordnad betydelse. Jag har
              en känsla av att de inblandade parterna -- var och en för sig
              och alla tillsammans -- är beredda att göra något bra av det här.
            </seg>
          </u>
          <note type="speaker">
            Anf. 113 STEN ÖSTLUND (s):
          </note>
          <u>
            <seg>
              Herr talman! Jag är orolig över om man skall spara på A-kassan.
              Låt mig ta ett konkret exempel. Min son är 24 år och kvalificerad
              elektriker med sex års praktik. Vad händer om han blir uppsagd
              och arbetslös? Får han behålla ersättningen från arbetslöshetskassan
              eller tar det här förslaget ifrån honom den? Han har som sagt
              jobbat sex, sju år.
            </seg>
          </u>
          <u>
            <seg>
              Arbetsmarknadsministern sade att ungdomarna skall följa den vanliga
              arbetstiden. Jag fick inget svar på frågan hur det skall bli med
              anställningen.
            </seg>
          </u>
          <u>
            <seg>
              Vi får väl återkomma till det senare i behandlingen av förslaget.
            </seg>
          </u>
          <u>
            <seg>
              Är inte risken, Börje Hörnlund, att förslaget medför att inga
              arbetsgivare kommer att anställa ungdomar i den aktuella åldersgruppen?
              På den här punkten känner man den största oron när det gäller
              utformningen av förslaget. Vilken arbetsgivare kommer att anställa
              ungdomar i 20-årsåldern om han kan få ungdomar gratis i sexmånadersperioder
              med möjlighet till sex månaders förlängning?
            </seg>
          </u>
          <note>
            Anf. 114 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <u>
            <seg>
              Herr talman! Sten Östlunds son och andras söner och döttrar som
              har kvalificerat sig för A-kassan får i detta system den ersättning
              som A-kassan ger.
            </seg>
          </u>
          <u>
            <seg>
              Övriga får den ersättning som jag tidigare har redogjort för.
            </seg>
          </u>
          <u>
            <seg>
              Jag vill se det här positivt. Företag som behöver folk för regelrätt
              produktion och regelbundet arbete kommer säkert att anställa personal
              som vanligt. Många små företag som har haft en ung människa hos
              sig i sex månader kommer säkert att upptäcka att det är en stor
              tillgång för företaget. Jag tror därför att det här systemet kommer
              att leda till ett antal anställningar.
            </seg>
          </u>
          <u>
            <seg>
              Den typ av problem som Sten Östlund tar upp gäller sådant som
              man hela tiden får följa upp.
            </seg>
          </u>
          <u>
            <seg>
              Jag vill upprepa vad jag sade avslutningsvis i mitt anförande,
              nämligen att det viktiga är att se till att vi har bra, fräscha
              och fina ungdomar som utbildningsmässigt går framåt under arbetslöshetstiden
              och som sedan skall ta itu med att klara Sveriges ekonomi när
              den svåra tiden är över. Detta är det viktiga. Sedan finns det
              naturligtvis vissa delproblem som vi måste vara uppmärksamma på
              och -- mina damer och herrar --
            </seg>
          </u>
          <u>
            <seg>
              tillsammans lösa.
            </seg>
          </u>
          <note type="speaker">
            Anf. 115 BJÖRN SAMUELSON (v):
          </note>
          <u>
            <seg>
              Herr talman! Jag är liksom tidigare talare skeptisk till den
              ersättningsnivå som nu föreslås. Jag vill ställa en rak fråga.
              Vilket motiv har man för att göra en sådan skillnad mellan ungdomar
              som är 19
            </seg>
          </u>
          <u>
            <seg>
              resp. 20 år? Man blir myndig när man fyller 18 år.
            </seg>
          </u>
          <u>
            <seg>
              Jag kan garantera Börje Hörnlund att jag inte åt mindre när jag
              var 18 år än när jag hade fyllt 20 år.
            </seg>
          </u>
          <u>
            <seg>
              Vad är motivet till denna stora skillnad i ersättningsnivån?
            </seg>
          </u>
          <u>
            <seg>
              Hur länge skall man ha varit arbetslös innan man kan ställa krav
              på att få ta del av de föreslagna åtgärderna? Kan man ställa som
              krav på de arbetslösa ungdomarna i dessa åldrar att de flyttar
              för att få lämplig praktik, t.ex. i anknytning till deras tidigare
              utbildning? Om det kravet kan ställas på dem är ersättningsnivån
              katastrofalt låg.
            </seg>
          </u>
          <u>
            <seg>
              Kan samma villkor gälla för ungdomar som vill skaffa sig praktik
              och delvis utbildning för att starta eget företag?
            </seg>
          </u>
          <u>
            <seg>
              Finns det möjlighet till flexibilitet när det gäller de fyra
              till åtta timmarna som man kunde röra sig med för att t.ex. täcka
              behov av kompletterande utbildning? Kan man vara på en praktikplats
              två dagar i veckan för att sedan studera på komvux --
            </seg>
          </u>
          <u>
            <seg>
              om komvux kommer att finnas kvar -- tre dagar i veckan? Kan det
              här individanpassas samtidigt som man får denna, för all del låga
              men ändock, ersättning?
            </seg>
          </u>
          <note>
            Anf. 116 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <u>
            <seg>
              Herr talman! Jag sade också, Björn Samuelson, att vi eftersträvar
              mycket enkla regler.
            </seg>
          </u>
          <u>
            <seg>
              Jobbsökarklubben skall ha samma omfattning för
            </seg>
          </u>
          <u>
            <seg>
              18--19-åringar som den har i dag, medan den skall ha större omfattning
              för ungdomar mellan 20 och
            </seg>
          </u>
          <u>
            <seg>
              24 år. Det är ett förslag som är framlagt i budgetpropositionen
              och som riksdagen i vår skall behandla.
            </seg>
          </u>
          <u>
            <seg>
              Den unge skall efter att ha lärt sig hur man möter chefer och
              skriver ansökningar på egen hand gå ut och försöka skaffa sig
              praktik och erfarenhet inom den gren av näringslivet där han eller
              hon tror sig trivas. När det inte går har arbetsförmedlingen ansvaret
              för arbetsplatsanskaffningen.
            </seg>
          </u>
          <u>
            <seg>
              Arbetsförmedlingen har alltid ansvaret, men mycket av detta jobb
              kommer att göras av de unga.
            </seg>
          </u>
          <u>
            <seg>
              Vi har mycket positiva erfarenheter av dessa jobbsökarklubbar
              för personer i åldrarna 18--19 år, och erfarenheterna kommer inte
              att bli mindre positiva för de äldre ungdomarna.
            </seg>
          </u>
          <u>
            <seg>
              Vi har i dag en bestämmelse som säger att utbildningsbidraget
              ligger på den storlek jag har nämnt, dvs. en normal månadslön
              för yngre är ca
            </seg>
          </u>
          <u>
            <seg>
              5 500 kr. Det är så i dag för ungdomar på 18 och 19
            </seg>
          </u>
          <u>
            <seg>
              år, och för dem mellan 20 och 24 år är utbildningsbidraget ca
              7 500 kr. per månad. Vi har alltså inte i detta sammanhang gjort
              några förändringar, utan vad vi har fört in under denna huvudrubrik
              är utbildningspraktik i företag, där samma villkor gäller.
            </seg>
          </u>
          <u>
            <seg>
              Skall ungdomarna flytta eller inte? Dagens arbetsmarknad är ju
              sådan att det i alla län och i alla kommuner finns en mängd ungdomar
              som söker jobb, och det finns alltså inte så mycket att flytta
              till just nu, inte heller tillfälliga jobb. Jag är därför helt
              övertygad om att man kommer att försöka hjälpa ungdomarna på hemmaplan.
              Det kan sedan finnas en unik utbildning, en unik erfarenhet man
              vill ha men som inte finns hemmavid. Jag är medveten om detta.
            </seg>
          </u>
          <u>
            <seg>
              Starta eget-bestämmelserna är desamma som tidigare. Jag har dock
              i ett par sammanhang sagt att jag inom departementet vill se över
              just de bestämmelserna, men det är ännu inte gjort.
            </seg>
          </u>
          <u>
            <seg>
              Det är ganska viktigt att reglerna är klara och enkla. Den lille
              företagaren skall veta att en viss flicka eller pojke kommer att
              vara på hans arbetsplats mellan 32 och 36 timmar per vecka eller
              att hon eller han kommer att vara där alla veckodagar under ett
              antal veckor men sedan vara borta ett tag för att genomgå någon
              kort utbildning eller för att söka jobb, eftersom den unge nu
              tror sig ha fått en erfarenhet som gör att den ordinarie arbetsmarknaden
              kan öppna sig.
            </seg>
          </u>
          <note type="speaker">
            Anf. 117 BJÖRN SAMUELSON (v):
          </note>
          <u who="Q6090670" xml:id="i-3f0abe501e56af8b-0">
            <seg>
              Herr talman! Börje Hörnlund påpekar själv att förhållandena är
              olika på olika ställen i landet, och det är därför jag menar att
              det är viktigt att det finns klara öppningar för en väldig individanpassning
              om förslaget skall antas av riksdagen. Jag tror att det är viktigt
              om det skall fungera.
            </seg>
          </u>
          <u>
            <seg>
              Jag tolkar det arbetsmarknadsministern sade som att man inte
              kan ställa krav på ungdomarna att de skall flytta till en anvisad
              praktikplats. Jag har förstått det arbetsmarknadsministern sade
              som att ungdomar efter genomgången jobbsökarkurs om de så vill
              har rätt att ställa krav på att få en praktikplats. Är det riktigt
              uppfattat?
            </seg>
          </u>
          <note>
            Anf. 118 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <u who="unknown" xml:id="i-3f0abe501e56af8b-1">
            <seg>
              Herr talman! Den praktiska handläggningen sker til syvende och
              sist hos den aktuella arbetsförmedlingen.
            </seg>
          </u>
          <u>
            <seg>
              Praktikplatser är det som prövas i sista hand. Först prövar man
              om det finns mer att göra inom ordinarie skolväsende, om den unge
              med avbruten utbildning inom ett visst område nu är mogen att
              komplettera och göra sin utbildning färdig. Efter det att man
              har löst det problemet tar man ställning till ungdomsplatsen,
              och den unge skall då ha sin ungdomsplats, sin praktikplats, efter
              jobbsökeriet.
            </seg>
          </u>
          <note type="speaker">
            Anf. 119 HUGO BERGDAHL (fp):
          </note>
          <u who="Q5571469" xml:id="i-3f0abe501e56af8b-2">
            <seg>
              Herr talman!
            </seg>
          </u>
          <u>
            <seg>
              I motsats till tidigare frågeställare tycker jag att det här
              är ett bra och intressant initiativ från regeringens sida. Låt
              oss pröva det!
            </seg>
          </u>
          <u>
            <seg>
              Jobbgarantin, som jag vill kalla den, skall ge arbete under upp
              till sex månader.
            </seg>
          </u>
          <u>
            <seg>
              Arbetsmarknadsministern säger sedan att anställningen ''under
              vissa förhållanden'' kan förlängas. Min fråga är då: Under vilka
              förhållanden kan dessa ungdomar få sin anställning förlängd? Risken
              är ju i många fall att man efter en sådan här insats under sex
              månaders tid går mot en ny arbetslöshetsperiod.
            </seg>
          </u>
          <note>
            Anf. 120 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <u who="unknown" xml:id="i-3f0abe501e56af8b-3">
            <seg>
              Herr talman! Detta avgörs av arbetsförmedlingarna. Jag har inte
              varje ord i propositionen i minnet, men där står skrivet att man
              naturligtvis först skall söka på alla sätt och vis på ordinarie
              arbetsmarknad. Detta gäller över hela den ordinarie arbetsmarknaden,
              inte minst där man har fått praktik.
            </seg>
          </u>
          <u>
            <seg>
              Anställningen kan förlängas för exempelvis en person med ganska
              besvärligt handikapp, som har mycket svårt att komma ut på arbetsmarknaden.
            </seg>
          </u>
          <u>
            <seg>
              Det kan också ske i fråga om en ung människa som av olyckliga
              omständigheter har haft bekymmer med sin personliga livsföring
              men som under tiden i praktik har blivit bättre och bättre. Om
              det inte går att komma ut på den öppna marknaden kan arbetsförmedlingen
              göra den bedömningen att det nog är väldigt klokt att personen
              i fråga får stabilisera sig en tid till.
            </seg>
          </u>
          <u>
            <seg>
              Personalen på arbetsförmedlingen måste mycket mycket noga titta
              på skälen, men det är sagt att alla andra möjligheter skall prövas
              först.
            </seg>
          </u>
          <note type="speaker">
            Anf. 121 GULLAN LINDBLAD (m):
          </note>
          <u who="Q4962481" xml:id="i-3f0abe501e56af8b-4">
            <seg>
              Herr talman! Jag vill faktiskt ge en eloge till arbetsmarknadsministern
              för ett konstruktivt förslag som är framåtsyftande. Det är viktigt
              att de unga inte behöver sluta sin skolgång för att sedan gå ut
              i en passiv arbetslöshet. Här finns nu en chans att ändå få visa
              att man är intresserad och att man duger.
            </seg>
          </u>
          <u>
            <seg>
              Jag delar helt arbetsmarknadsministerns uppfattning att arbetsgivaren
              efter att ha fått kontakt med den unge kanske finner att det är
              en duktig kille eller tjej och att han eller hon då kan få ett
              riktigt jobb. Jag tror att det är viktigt att vi nu samfällt besjälas
              av en vilja att göra något positivt av detta och inte se svårigheterna
              utan möjligheterna.
            </seg>
          </u>
          <u>
            <seg>
              Jag tycker mig delvis ha fått svar på de två frågor jag hade,
              men jag vill kontrollera att så är fallet.
            </seg>
          </u>
          <u>
            <seg>
              Arbetsmarknadsministern vet att vi i Värmland har svåra arbetsmarknadsproblem,
              särskilt inom vissa kommuner, där arbetslösheten faktiskt kan
              ligga på upp till 10 %.
            </seg>
          </u>
          <u>
            <seg>
              Min första fråga är: Det är alltså inga särskilda kvalifikationsvillkor
              för dessa ungdomar annat än att de skall gå in i en jobbsökarklubb?
            </seg>
          </u>
          <u>
            <seg>
              Den andra frågan gäller något som jag ofta har blivit kontaktad
              av ängsliga föräldrar om, nämligen de värnpliktiga som fick lov
              att avbryta sin utbildning men som är i den här åldern. Dessa
              har väl en möjlighet att nu söka på det här sättet och komma in
              på arbetsmarknaden i stället för att, som en mamma sade, ligga
              hemma på soffan och nättopp bli apatiska? Det är vad många av
              de här ungdomarna i dag har drabbats av. -- Det är de två frågor
              som jag vill ha svar på, så att jag har detta helt klart för mig.
            </seg>
          </u>
          <note>
            Anf. 122 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <u>
            <seg>
              Herr talman! Ungdomarna anmäler sig på arbetsförmedlingen. Efter
              kortare karenstid träder jobbsökeriet in. Efter jobbsökeriet har
              man fått ordinarie jobb eller kommit fram till om man skall komplettera
              utbildning eller om man väljer praktikvägen. Det här gäller självfallet
              inte minst värnpliktiga som har avbrutit sin utbildning.
            </seg>
          </u>
          <note type="speaker">
            Anf 123 TAGE PÅHLSSON (c):
          </note>
          <u>
            <seg>
              Herr talman! Jag får sälla mig till den kader som har kommit
              med beröm. Jag tänkte bara gratulera arbetsmarknadsministern till
              en som jag ser det ganska avgörande reform på ungdomsarbetslöshetssidan.
              Speciellt bra tycker jag att det är med samarbetet med myndigheter,
              fackförbund, Kommun- och Landstingsförbund, m.fl. Men jag har
              några frågor -- det kommer naturligtvis att bli många frågor innan
              man får det att fungera praktiskt.
            </seg>
          </u>
          <u>
            <seg>
              Innebär det här att alla eventuella problem med fackförbunden
              är undanröjda? Jag tänker då på de bekymmer som vi hade med de
              s.k.
            </seg>
          </u>
          <u>
            <seg>
              inskolningsbidragen -- det gick flera år innan man kom till rätta
              med dem.
            </seg>
          </u>
          <u>
            <seg>
              Det är inte tal om något slags motprestation från arbetsgivarsidan?
              Vi pratar ju nu om ersättningsnivån, som en del tycker är låg.
              Är det något som hindrar att arbetsgivarna går in och betalar
              någon typ av flitpengar, bonus eller något slags lön som komplement?
              Det skulle vara intressant att höra om ni har tänkt på det.
            </seg>
          </u>
          <u>
            <seg>
              Innebär det här sedan också att hela batteriet med särskilda
              inskolningsplatser, rekryteringsstöd, m.m. kommer att slopas eller
              ersättas?
            </seg>
          </u>
          <u>
            <seg>
              Jag fattade det så att detta skulle gälla alla arbetsgivare.
              Är det alltså samtliga branscher? Det är mycket viktigt att veta
              det om man skall ut och prata om det här sedan.
            </seg>
          </u>
          <u>
            <seg>
              En brist i tidigare arbetsmarknadsåtgärder är att det alltid
              har varit problem med begränsning med avseende på branscherna.
              Servicesektorn har oftast varit undantagen.
            </seg>
          </u>
          <u>
            <seg>
              Blir detta något slags måste för myndigheterna, så att alla ungdomar
              av den här kategorin kan kräva att få denna typ av arbete eller
              utbildningsplats om de inte har någonting annat? Jag uppfattade
              det så, men det vore bra att få klarhet i det.
            </seg>
          </u>
          <u>
            <seg>
              Jag uppfattade inte riktigt giltighetstiden. Är det tänkt att
              detta skall gälla fr.o.m. den 1 juli, dvs. från nästa budgetår,
              eller kan det eventuellt träda i kraft tidigare?
            </seg>
          </u>
          <u>
            <seg>
              Sedan bara en fundering som jag har: Det kan komma att bli aktuellt
              med samarbete mellan arbetsmarknadsmyndigheterna och de sociala
              myndigheterna. Är det någonting som ni har tagit under övervägande?
            </seg>
          </u>
          <note>
            Anf. 124 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <u>
            <seg>
              Herr talman! Jag anser att arbetsgivarna inte skall betala ett
              enda öre utöver det som vi har varit eniga om, nämligen utbildningsbidragets
              nivå. Vill man använda ungdomarna som regelrätt arbetskraft skall
              man betala hela summan eller följa de regler som finns om rekryteringsbidrag,
              m.m.
            </seg>
          </u>
          <u>
            <seg>
              De särskilda inskolningsplatserna i kommunerna försvinner. Det
              gäller bara två nivåer, en för yngre ungdomar och en för äldre
              ungdomar. Hela arbetsmarknaden öppnas på samma villkor.
            </seg>
          </u>
          <u>
            <seg>
              Pengarna -- lönen -- betalas ut via försäkringskassan, och bidraget
              är 100 % i den här verksamheten. Arbetsgivarnas ansvar är att
              göra det här utbildningsmässigt meningsfullt och bra, så att det
              verkligen för ungdomen framåt.
            </seg>
          </u>
          <u>
            <seg>
              Förslaget till riksdagen -- det är ju ni som avgör --
            </seg>
          </u>
          <u>
            <seg>
              är att det här systemet skall träda i kraft den 1 juli.
            </seg>
          </u>
          <u>
            <seg>
              Men samtidigt vill vi inte komma in på sommarlovsarbetsmarknaden.
              Man får väl börja anmäla sig i augusti. Det innebär att tidigaste
              jobbsökeri i stort sett börjar i september. -- Så ungefär kommer
              det att bli.
            </seg>
          </u>
          <u>
            <seg>
              Det här är utbildning -- det är icke anställning.
            </seg>
          </u>
          <u>
            <seg>
              AMS kommer att anmäla alla platser som kommer in, via ungdomarna
              själva eller egenanskaffning, till rätt facklig organisation.
              Finns det då i denna fackliga organisation någon kunskap om att
              en viss plats är mycket olämplig -- t.ex. att det är en konstig
              krog någonstans -- får länsarbetsnämnden och
            </seg>
          </u>
          <u>
            <seg>
              AMS signalen och har skyldighet att åtgärda det.
            </seg>
          </u>
          <u>
            <seg>
              Sedan finns det naturligtvis ett övervakningsansvar.
            </seg>
          </u>
          <u>
            <seg>
              Övervakningen kommer att ske på flera sätt. AMS, länsarbetsnämnden
              och arbetsförmedlingarna har det ansvaret, men naturligtvis kommer
              också facken på de här olika ställena att noga följa detta och
              se till att det blir bra och riktigt. En sådan god anda räknar
              jag med att kunna åstadkomma -- det vore tråkigt annars. Det här
              är att överbrygga en svår tid för att skapa något mycket fint
              framöver.
            </seg>
          </u>
          <note type="speaker">
            Anf. 125 BENGT KRONBLAD (s):
          </note>
          <u>
            <seg>
              Herr talman! Tillgången till utbildningsplatser är oerhört viktig.
              I den region i sydöstra Sverige som jag representerar är det utomordentligt
              stor arbetslöshet, inte minst för ungdomar. Vi möter där i den
              lokala debatten starka krav, inte minst från företrädare för centern
              i regionen, på att staten skall ha fler arbetsplatser. Nu vill
              jag fråga: Hur ser ministern på statens ansvar för att ta fram
              de utbildningsplatser som kan behövas för att täcka behovet av
              ökad sysselsättning?
            </seg>
          </u>
          <u>
            <seg>
              Ministern säger att detta kostar 2,9 miljarder kronor och att
              man kommer att spara pengar bl.a.
            </seg>
          </u>
          <u>
            <seg>
              på A-kassesidan. Är detta riktigt?
            </seg>
          </u>
          <u>
            <seg>
              Som svar på en fråga tidigare under diskussionen sades det att
              om man har kvalificerat sig för ersättning från A-kassa skall
              A-kasseersättningen utgå. Om det svaret i den tidigare diskussionen
              var riktigt innebär det att man inte sparar någonting på ersättningen
              från A-kassan.
            </seg>
          </u>
          <note>
            Anf. 126 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <u>
            <seg>
              Herr talman! Man får sin A-kasseersättning, eftersom man har
              gjort rätt för en ersättning på den nivån, via försäkringskassan.
            </seg>
          </u>
          <u>
            <seg>
              Staten har i det här fallet samma ansvar som alla andra arbetsgivare.
              Finessen, som jag ser det, är att om jag har gått en lång datautbildning
              och ingen arbetsgivare tar emot mig kan jag gå till en dataavdelning
              som tillhör ett statligt företag, ett privat företag eller ett
              kommunalt företag för att själv be att få praktiken där.
            </seg>
          </u>
          <u>
            <seg>
              Om jag däremot har tänkt bli skomakare -- det är ju inte så många
              som har det -- skall jag gå och få min praktik hos en skomakare
              och inte på kommunalkontoret. Det är finessen i jämförelse med
              hur det fungerade med ungdomslagen och hur det fungerar i dag
              med särskilda inskolningsplatser, där nästan alla kommer in till
              kommunen, eftersom de inte tas i tidigare skede; efter sju veckor
              går man in till kommunen.
            </seg>
          </u>
          <u>
            <seg>
              Jag vill här säga som i andra sammanhang: Jag förutsätter att
              statens ansvariga är lika goda och förstående arbetsgivare som
              jag vill förutsätta att andra är.
            </seg>
          </u>
          <note>
            Överläggningen var härmed avslutad.
          </note>
          <note>
            8 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1991/92:88 Ändrade regler om utlänningars rätt att idka näring
            i Sverige
          </note>
          <note>
            1991/92:91 Ombildning av Samhall till aktiebolag, m.m.
          </note>
          <note>
            1991/92:104 Ändring i patientjournallagen
          </note>
          <note>
            (1985:562) m.m.
          </note>
          <note>
            Redogörelse
          </note>
          <note>
            1991/92:6 Styrelsens för stiftelsen Riksbankens
          </note>
          <note>
            Jubileumsfond berättelse över fondens verksamhet och förvaltning
            under år 1991
          </note>
          <note>
            Motionerna
          </note>
          <note>
            med anledning av prop. 1991/92:89 Uppsägningav internationella
            arbetsorganisationens (ILO:s)
          </note>
          <note>
            konvention (nr 96) angående avgiftskrävande arbetsförmedlingsbyråer
          </note>
          <note>
            1991/92:A4 av Lars Werner m.fl. (v)
          </note>
          <note>
            1991/92:A5 av Mona Sahlin m.fl. (s)
          </note>
          <note>
            med anledning av förs. 1991/92:16 Riksdagens revisorers förslag
            angående konsumentprisindex
          </note>
          <note>
            1991/92:Fi31 av Barbro Westerholm (fp)
          </note>
          <note>
            9 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 19 februari
          </note>
          <note>
            1991/92:111 av Marianne Jönsson (c) till justitieministern om
            straffet för olovligt bortförande av barn, m.m.:
          </note>
          <u>
            <seg>
              Att olovligt bortföra ett barn och därmed försvåra för den andre
              föräldern att träffa sitt barn och barnet att träffa sin förälder
              måste anses vara en mycket allvarlig handling. Egenmäktighet med
              barn ger böter eller fängelse i högst sex månader.
            </seg>
          </u>
          <u>
            <seg>
              Är brottet att anse som grovt skall gärningsmannen dömas till
              fängelse i högst två år. Några anvisningar om när brottet skall
              anses som grovt har inte lämnats i lagtexten. Brottet anses inte
              tillräckligt grovt för att utvisning skall ske.
            </seg>
          </u>
          <u>
            <seg>
              Omtanken om barnen måste vara avgörande. I ett nyligen avgjort
              mål i högsta domstolen tilldömdes fadern vårdnaden trots att han
              bor i Sverige och barnet tas om hand av släktingar i hemlandet.
              Detta barn saknar således både mor och far.
            </seg>
          </u>
          <u>
            <seg>
              Min fråga till justitieministern är:
            </seg>
          </u>
          <note>
            Anser justitieministern att straffet för olovligt bortförande
            av barn bör höjas?
          </note>
          <u>
            <seg>
              Anser justitieministern att utvisning skall följa på ett sådant
              brott?
            </seg>
          </u>
          <u>
            <seg>
              Anser justitieministern att svenskt medborgarskap skall accepteras
              efter ett sådant brott?
            </seg>
          </u>
          <note>
            10 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 19 februari
          </note>
          <note type="speaker">
            1991/92:400 av Marianne Jönsson (c) till utrikesministern om
            konventioner gällande vårdnad om barn:
          </note>
          <note>
            Haagkonventionen om de civila aspekterna på internationella bortföranden
            av barn och
          </note>
          <u>
            <seg>
              Europarådskonventionen om erkännande och verkställighet när det
              gäller vårdnad om barn har inte biträtts av länder i världsdelar
              som exempelvis
            </seg>
          </u>
          <u>
            <seg>
              Asien och Afrika. Ofta kommer männen som kidnappar sina barn
              just från dessa länder. Det är därför en angelägen uppgift att
              fler länder skriver under dessa konventioner.
            </seg>
          </u>
          <u>
            <seg>
              Jag vill fråga utrikesministern:
            </seg>
          </u>
          <u>
            <seg>
              På vilket sätt ämnar utrikesministern verka för att fler länder
              biträder konventionerna?
            </seg>
          </u>
          <note type="speaker">
            1991/92:401 av Margitta Edgren (fp) till kulturministern om olovligt
            bortförande av barn:
          </note>
          <u>
            <seg>
              Om en invandrare gifter sig med en svenska och därefter rövar
              bort deras barn till sitt hemland kan han trots detta återvända
              till Sverige och arbeta här.
            </seg>
          </u>
          <u>
            <seg>
              Barnarov inträffar i cirka ett hundratal fall årligen.
            </seg>
          </u>
          <u>
            <seg>
              Barnen hamnar i 90 % av fallen hos släktingar i muslimska länder
              men fäderna återvänder hit för att fortsätta arbeta i Sverige.
              Ett barnarov enligt nuvarande lag gör inte att den skyldige förlorar
              sitt svenska medborgarskap. Om lagstiftningen ändrades på den
              punkten skulle dessa barnarov säkert minska betydligt i omfattning.
            </seg>
          </u>
          <note>
            Avser regeringen vidta ändringar i lagstiftningen för att minska
            antalet barnarov?
          </note>
          <note>
            11 § Kammaren åtskildes kl. 17.00.
          </note>
          <u>
            <seg>
              Förhandlingarna leddes
            </seg>
          </u>
          <note>
            av förste vice talmannen från sammanträdet början t.o.m. 5 §
            anf. 35 (delvis),
          </note>
          <note>
            av andre vice talmannen därefter t.o.m. 7 § anf.
          </note>
          <u>
            <seg>
              100 (delvis) och
            </seg>
          </u>
          <note>
            av tredje vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
